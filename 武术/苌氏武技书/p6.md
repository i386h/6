<!-- { "loadSidebar": true } -->
　　侧身分虚实，凝神气如虹，左松右抽满，杆梢向下垂，静能三尖照，动则六*合齐，灵活催坚硬，刚柔自相济。 
　　 
　　五、降手 
　　须借行气方妙，不然，我一降，彼一转，又到我杆上矣。或曰，降手如聚势落点一般，心十分吃住他杆，他不能转，方可用。 
　　枪法惟有降手能，刷敲科砍遍人还，识得破时微微笑，只将前势仍还原。 
　　诗曰，自上而下谓之降，高山坠石不可当，气势还原身法进，斩关夺隘鬼神忙。一人敌不为工，垓下战项重瞳，长坂坡赵子龙，百万军如童蒙，一杆枪如蛟龙，落上发气下攻，击乎西声乎东，低扫堂高云顶，崩摇摆攉挑惊，腰背胯赛旋风，出没变化影无踪，虚实实虚谁能定，岂必触山与扛鼎，始临大敌呈英雄，知此方为精。刀与剑无双，单欲成功则善钻，闲用硬，忙用软，步要随，器要粘，头手足，贯相连，要膀胯，务灵便，不近身，总不拦，彼自忙，我自闲，识化工，永无难，为问其中玄妙理，仍是斜行与单鞭，万殊一本贯不贯，丈夫由来自有真，浩然之气胸中藏，劝君养成刚大体，充塞宇宙古强。 
　　枪拳要以神气为先，机势次之，专讲力量斯为下矣。人人有路通玄关，灵活容易化则难，人有无处我无有，人还去时我去还，劈提崩打任火药，手足膀胯如云烟，过此便是蓬莱客，三而一兮一而三，长知短，不要抢，短敌长，不用忙。 
　　 
　　论棍法 
　　千言万语，总是哄他旧力过去，新力未发而乘之。 
　　响而后迎，迎而后响，分别明白，可以语技矣。 
　　将棍头穿入他棍头下，或左边一起一剃，或右边一起一剃，要有响为度，总是一理。 
　　凡认棍不认人，此语最当。 
　　决不宜贪心去伤他，待他动后我再动可也。 
　　我入被他打即急跳退，切记。 
　　 
　　
　　
