<!-- { "loadSidebar": true } -->
　　自本年起北京各戏园重禁男女合演田际云成翊文社演于天乐梅兰芳王蕙芳孟小如皆搭此班本年冬梅兰芳初次赴沪演戏旧历十月初七日在丹桂第一台头天登台演彩楼配共演四十五日至十一月二十一日止中间曾串演妻党同恶报一次老生王斌芬生名家麟原籍安徽祖名宗狱曾作海关道父名玉封家道中落斌芬幼育于外祖家十五岁入斌庆社坐科习汪派老生嗓音高亢出科即卒青衣吴碧兰生京兆人拜吴少霞为师从少霞之父彩霞学青衣花旦王盛意生字蕴明京兆人上海名花旦五盏灯*255之次子富连成四科学生未卒业即出科武生孙盛云生北京人富连成四科学生父兰坡业医武生俞润仙卒年七十六岁 

　　○公历一九一四年甲寅 

　　本年西柳树井第一舞台成立于六月九日*256开张日戏为王又宸龚云甫等夜戏为王瑶卿王凤卿路三宝等当晚失火停演复于七月三日*257重开青衣陈盛荪生老生陈福胜之孙花衫陈鸿禧之子花旦仲盛珍生富连成四科学生未满科即卒花旦杨桂云卒名荣树又名得财字朵仙号莲芬又字幼卿北京人原籍安徽卢州府合肥县父名氏顺又名恒源号丹叔字我卿行三演花旦兼刀马自起德春堂于韩家潭为名丑罗寿山之教师母阎桂庆天宛平人桂云亦工花旦兼刀马隶四喜部继主德春堂后掌四喜部弟德云号雅仙小名四儿字稚卿习文武老生弟妇姚氏即姚祥云号席珍之胞妹佩秋佩兰之姑母无子桂云娶曹氏即青衣曹玉庆又名庚鉴号艳秋外号曹丕之胞姊青衫曹小凤又名大群号仪卿之姑母生女一适王瑶卿生子二长名楙麟号孝亭又号棣侬字佩芬又字小朵学花旦兼刀马次名毓麟又名三官号孝方字幼朵学武生出继德云为嗣 

　　○公历一九一五年乙卯 

　　谭鑫培六次赴沪只演十日首日空城计末日珠帘寨 

　　○公历一九一六年丙辰 

　　田际云组织崇雅坤社科班学生谭文玉德宝荣梁春楼金桂枝许桐仙徐淑卿冯书佩常九如郑菊芳梁花侬等于旧历七月十五日出台于天乐园白牡丹*258于旧历九月初十日出师坤伶青衣胡菊琴生青衣胡素仙之侄女老旦谢宝云卒旧历十二月十八日卒花脸黄润甫卒最末次演戏为贾家楼 

　　○公历一九一七年丁巳 

　　本年富连成科班经退庵居士介绍收旗籍杜氏昆仲名本沅*259本汇*260者入科学戏兄名富兴习花衫弟名富隆习小生二人为清太子少保延文烈公之孙延公名茂号松岩同治癸亥科进士分礼部主政官太仆寺卿奉天府丞兼学政盛京府尹吉林将军富连成二科学生马连良李连贞赵连华晏连恭赵连成陈连洪高连登李连英八人均于旧历二月初九日满科谭富英于旧历二月十二日入富连成科班习老生时年六岁六年满科本年旧历三月十九日在浙慈馆堂会初次出台与翟富魁合演黄金台富连成二科学生冯连恩于旧历二月二十八日杨连森王连浦*261于旧历七月二十七日赵连升于旧历八月初六日小荷花*262于旧历十月二十一日先后满科富连成三科学生丑角马富禄于旧历五月二十八日满科武生姚增禄卒旧历正月十九日酉时卒年七十八岁老生谭鑫培卒旧历三月二十日卒未次于四月十四日即旧历闰二月二十五日在金鱼胡同那宅欢迎陆荣庭堂会演洪洋洞老生贾洪林卒旧历九月二十三日卒年四十四岁老生李鑫甫卒年三十五岁老生田雨农卒年二十四岁田际云之子花脸冯金寿卒小生陆杏林卒 

　　○公历一九一九年戊午 

　　尚富霞于二月初二日即旧历丁巳年十二月二十一日由谭小培介绍入富连成科班学戏七年满科本年旧历三月十五日初出台广和与茹富蕙苏连汉合演姑苏台青衣程砚秋于本年旧历三月二十日由罗瘿公以千三百元代向其师荣蝶仙商量出师富连成二科学生于连佩于旧历三月十九日花脸马连昆于二十日老生高连峰于旧历四月十五日青衣高连第于二十日武旦方连元于旧历八月二十八日均满科富连成三科学生武生姚富才于旧历四月初二日满科老生双阔亭卒旧历正月十一日丑时故于上海阔亭为票友出身后虽下海然终其身称为双处晚年双目失明犹能登台如故云老生许荫棠卒旧历二月初一日未时卒花旦路三宝卒旧历二月初十日子时卒年四十二岁老生刘春喜卒旧历三月初十日丑时卒年五十三岁老生汪笑侬卒旧历九月二十三日故于上海笑侬旗籍原名德克津字舜人曾以拔贡分省知县老生李寿峰卒旧历十月十三日戌时卒小生江春山卒春山外号江耗子 

　　○公历一九一九年已未 

　　梅兰芳于四月二十一日赴日演戏五月三十日由日回京富连成三科学生苏富恩于旧历二月初二日武丑兼武生张富湘于旧历六月初九日均满科武生王八十卒旧历正月二十日卒丑角张福元卒旧历二月十二日卒年二十七岁直隶新安县大马村人隶荣庆社昆弋班父张元红为昆剧名丑老生李顺亭卒旧历十月二十三日故于汉口年七十三岁老旦阎金福卒旧历十一月初十日卒武旦九阵风之父 

　　○公历一九二〇年庚申 

　　富连成三科学生武生沈富贵于旧历三月初十日武凈韩富信于旧历三月十三日钱富川于旧历三月二十日贾富通董富申于旧历三月二十一日陈富康于旧历十月二十七日均满科花脸李连仲卒一月二十五日即旧历己未年十二月初五日卒直隶人由太监黄三所成立之胜春奎科班出身该班在内西华门南府黄太监酷嗜戏曲组织戏班屡为言官奏参罢职数次终未心灰班中所出人材如连仲王长林双屏李艳云陆连桂陆金桂等连仲幼为武二花脸出科后不得志曾以赶车为业经田际云邀入玉成班改演架子花脸以焦赞戏得名曾入清庭供奉以体胖腰粗孝钦后尝戏呼为狗熊后收瑞德宝为徒又随李吉瑞出外多年京外门徒拜师者几达数百人之多子一人在朱幼芬所组织之福清社科班坐科习武二花脸学名福久小生徐宝芳卒旧历六月二十九日卒年五十一岁青衣石韫玉卒旧历九月十四日卒年十五岁武生董凤岩卒年五十七岁 

　　○公历一九二一年辛酉 

　　富连成三科学生武生茹富兰丑角茹富蕙于一月十六日即旧历庚申年十二月初八日武旦邱富棠于十九日刘富时于旧历二月初一日均满科老生刘鸿升卒旧历正月三十日故于上海年四十六岁梆子青衣张玉桐卒旧历二月十八日卒年四十四岁武生张淇林卒旧历十月初十日卒年六十岁青衣张紫仙卒旧历十月二十七日卒丑角李敬山卒小名锁儿青衫李艳侬之子董志斌之徒初搭同庆常演祥梅寺之卞律及遇后之地方后入宝胜和在庆乐园与路三宝配戏后又常随梅兰芳丑角王子石卒丑角李百岁卒故于杭州武丑张黑卒名占福南皮人故于原籍年六十五岁花脸田春喜卒花脸高德禄卒武生薛凤池卒津伶曾拜尚和玉为师梆子老生元元红卒即津伶魏连升初名小元元红遇害于哈尔滨梆子老生十二红卒老生郭春元卒出身小荣椿科班为杨瑞亭之蒙师老生陈福胜卒 

　　○公历一九二二年壬戌 

　　鼓师扎兰卿卒一月二十日即旧历辛酉年十二月二十三日卒鼓师刘顺卒一月二十九日即旧历正月初二日卒武生何月山卒旧历二月十九日故于上海票友老生恩禹之卒旧历二月二十九日卒年五十七岁生前以唱交印刺字饰宗泽为最有名与孙鉴湖刘玉如文退庵关醉蝉许乐之诸人创立南月牙票房秦腔老生孙佩亭卒旧历五月初八日亥时卒年五十一岁丑角陆金桂卒旧历六月二十五日卒年六十一岁陆长林之子花旦陆凤琴之父外号陆大肚丑角张文斌卒旧历十一月初六日卒年三十九岁 

　　○公历一九二三年癸亥 

　　斌庆社坐科武旦徐碧云于旧历二月初二日满科富连成三科学生谭富英于旧历二月十二日满科青衣唐富尧亦满科花旦杨小朵卒二月二日即旧历壬戌年十二月十七日申时卒年四十二岁丑角韩玉春卒旧历四月初九日卒花旦荣蝶仙之师丑角耿百岁卒旧历五月十五日卒年二十九岁票友老生文瑞图卒旧历八月初六日亥时卒年六十五岁花脸牛春化卒梆子班出身由外行半路习武二花脸隶义顺和最久与胖小生郭宝臣崔灵芝同台后义顺和报散出走外江改演二簧花脸屡回京出演均不久其女适外江武生李兰亭花脸苏廷奎卒故于天津武生茹莱卿卒年六十岁老旦陈文启卒老生吕月樵卒故于天津年五十五岁秦腔小生马全禄卒年五十八岁 

　　○公历一九二四年甲子 

　　梅兰芳于十月八日赴日演戏十一月二十九日回京刘砚芳组织荣华社*263科班于旧历十一月二十八日初演于同乐园学生八十余人外串有杨宝森*264刘宗杨*265陈少霖*266王少芳*267姜少香*268钱紫云*269钱少仙*270冯宇兰*271吴碧兰*272等富连成三科学生花旦尚富霞于旧历八月初九日提前出科富连成三科学生花脸陈富瑞满科票友老生春觉生卒旧历二月初九日卒年五十岁旗籍唱学奎派坤伶花旦金月梅卒旧历九月二十六日卒年四十三岁老生李鸣玉卒鸣盛和科班出身与张鸣才为师兄弟曾为老生王少楼开蒙老生王福寿卒年七十三岁花旦许盛玉卒富连成四科学生年十四岁青衣袁子明卒旧历十月初二日卒年七十五岁 

　　○公历一九二五年乙丑 

　　小荣华科班解散富连成三科学生青衣杜富兴小生杜富隆昆仲于一月十四日即旧历甲子年十二月二十日满科花旦田际云卒旧历闰四月初二日丑时卒年六十二岁老生时炳奎卒时小福之长子慧宝之兄原唱老生后改为慧宝操琴花脸麻穆子卒故于烟台名春山北京人初贩私酒后拜孙菊仙为师入四喜从陈德霖姊丈花脸沈易成学戏在内庭供奉多年花脸梅荣斋卒老旦梅竹轩之子小生冯春和卒小荣椿科班出身小生德珺如卒年七十六岁武生李春来卒故于上海笛师陈嘉梁卒嘉梁乳名老虎名昆老生陈寿峰之子寿峰为清恭贤亲王所赏识曾立全福班*273令充总教习杨四立吕月樵嘉梁均该班出身嘉梁初演武生后改操琴常为梅兰芳吹笛寿峰有弟名寿朋为同光间名昆旦擅演金雀记得孝钦后赐名金雀嘉梁有弟嘉璘演做派老生久在上海出演又有弟嘉祥工小生嘉梁有子三人长富涛习老生次富瑞习花脸三盛泰习小生皆富连成科班出身老生王斌芬卒故于上海老生王鸿寿卒故于上海即三麻子鼓师扎大立卒号顺卿常随龚云甫年六十一岁昆弋老旦陈荣会卒小恩荣科班出身年五十四岁坤伶花旦王克琴卒故于上海年三十二岁 

　　○公历一九二六年丙寅 

　　武生张增明卒年四十七岁花脸刘永春卒故于上海永春唱学穆凤山曾在内庭供奉多年子筱衡唱花衫老生罗小宝卒故于上海年三十二岁票友老生乔荩臣卒号愚樵天津人工文武老生及武生票友青衣清如甫卒兼演小生为青衣石韫玉之祖父票友老生马振卿卒京旗内务府人唱老生学谭派曾拜贵俊卿为师外号马叫天坤伶武生于紫云卒 

　　○公历一九二七年丁卯 

