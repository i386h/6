<!-- { "loadSidebar": true } -->
　　花衫佩香堂刘宝芸号佩卿原名宝鋆于本年经山西道监察御史吕鼎章奏参优伶与朝廷卿贰大员现任户部右侍郎军机大臣上行走宝鋆同名请旨谕令该管内务府大臣东阁大学士瑞常等饬令堂郎中嵩林传谕庙首张二奎张子玖程长庚王兰凤等将宝鋆改名宝芸后军机处交片有载该御史所奏究属非是着传旨严行申饬宝鋆后三次拜相官至太付武英殿大学士谥文靖入祀贤良祠国史有传此退庵居士所记也老生李寿峰生正月初三日寅时生名成林字伯华小名六儿原籍安徽徽州府祁门县人寄籍顺天府永清县十四岁投入武场面程璋浦之门下入四箴堂三庆科班初学昆弋小生后学文武昆乱老生教师为徐小香徐棣香曹春山张云亭殷德瑞王阿巧杨月楼陈芷衫姚阿奔陈寿峰陈桂亭谭鑫培迟定儿何桂山等同门师兄弟为殷荣海孙二官钱金福陈德霖张琪林余起林侯幼云陆杏林叶福海诸人寿峰昆弟四人次弟镜林号寿山字仲华小名七儿初学武旦后改武凈即尚小云之妻父又次弟福山号寿安字叔华小名摸儿亦演武凈又次弟鑫甫号寿臣字季华小名库儿习文武老生寿峰妻安氏有子三人长凤鸣艺名菊笙演武生次凤桐艺名盛荫三凤池艺名盛藻皆习老生孙二人长宝奎演老生次宝元花面陈鸿喜生小名保儿隶三庆部唱花面辛未九岁出台继其父主声振堂娶吴顺林之女昆旦汪敬禄生号荷仙北京人出曹春山之敬善堂隶四喜部唱昆旦壬申十岁出台昆旦爱顺儿生号丽琴北京人出李艳侬之嘉颖堂唱昆旦兼武生 

　　○公历一八六四年同治三年甲子 

　　王公厂三箫一韵票房成立上海宝善街开演徽班名曰一桂同时有苏人陆吉祥唱昆生在石路花墙头以市屋平地为台馆名三雅不久均闭歇武生茹来卿生三月二十六日生乳名福儿安徽人父业茶商幼入名武旦朱小元*61家学戏习武生入三庆为张长保罗七十同时人物能戏甚多昆乱皆精惟演二路武生曾搭春台为俞润仙配戏甚久子名锡九小名库儿亦演武生有孙二人富兰初演文武小生后改武生富蕙丑行皆富连成三科学生花旦田际云生十二月二十七日生名瑞麟艺名响九霄小名田虎直隶高阳人年十二岁人涿州双顺科班坐科习秦腔花旦兼小生嗣值慈安后大丧班解散随班主赵某来京在粮食店梨园会馆*62演说白清唱后至天津名渐彰又应上海金桂园主之聘往唱三年京中瑞盛和班倩武得泉约其返京二十四岁自组小玉成班所收徒弟均用玉字如张玉峰李玉奎等复赴沪先演于天成茶园同班有汪桂芬万盏灯后演于老丹桂自排佛门点元错中错斗牛宫诸戏年余又返京时京中徽秦各自分班演唱际云乃起大玉成班约黄月山杨娃子夏月润李金茂张黑等徽秦同台始创两下锅之例值戊戌维新际云以供奉内庭出入禁闼时与党人通消息无何变作逃避之沪辛丑回京重建天乐*63并起小吉祥班宣统时以言官奏参其勾通革党编演新戏诋毁朝廷*64捕入狱百日始释入民国后组织正乐育化会又组崇雅女科班授徒甚众曾一度为直隶省议会议员子雨农演武生早卒武生董凤岩生名生儿四喜班名老生董文号夔龙之子母王氏系王福寿之姊凤岩幼时亦入四喜班打下手董文在四喜班人缘颇好艺德兼全人咸以老夫子呼之杨隆寿当时颇赏识凤岩因拜杨为师习正工武生戏入同春班颇获盛名后搭福寿班又退居二路武生常为老俞配戏民国八年富连成科班以武戏教师丁连升*65故后即约其接充年五十七岁卒老生李春福生直隶人非京班出身李洪春李洪福之父系姚起山之徒谭鑫培与田桂凤在同春合演时春福始自津来搭入该班演唱子二人幼时名小洪春小洪福随父学艺久走外江入都皆充硬里老生洪春曾从三麻子习红凈戏有时演关公戏颇受欢迎昆旦李亦云生名连喜号梓秋北京人出徐小香之岫云堂隶四喜唱昆旦兼小生及丑为四喜昆生李若云之胞弟壬申九岁出台 

　　○公历一八六五年同治四年乙丑 

　　昆生姚祥云生五月初九日生号玉珩外号半截出梅巧玲之景龢堂唱昆老生子佩秋佩兰均演花衫老旦罗福山生丑角罗寿山之弟文场札顺卿生小名大立以打鼓著名常随龚云甫多年子名金奎唱硬里老生 

　　○公历一八六六年同治五年丙寅 

　　花脸李寿山生三月初七日巳时生名镜林字仲华小名七儿幼时与兄寿峰同出身四箴堂科班初习武旦后改武凈子荣升谱名凤翔习老生女嫁尚小云小生冯蕙林生五月二十五日生花旦田桂凤生十二月初五日生天津科班出身初入京与谭鑫培同演于同春老生刘春喜生十二月初六日寅时生名嘉钰号介臣又号笛仙又号瑞山字仲元行二学名财宝小名才儿顺天宛平县人十岁师事掌春台部西安义堂胡喜禄光绪十年年十九岁初搭四喜唱文武老生受教师夏洪福曹六之衣钵与时小福余紫云叶中定同场演戏与王九龄齐名又搭胜春同庆宝胜和太平和等班后拜谭鑫培之门下妻胡氏为陆华云之妻妹生子一女二次女嫁富连成二科武生骆连翔秦腔小生马全禄生全禄与胖小生王小旺为同时人物时胖小生搭义顺和王小旺搭宝胜和马全禄搭玉成一时称三杰焉 

　　○公历一八六七年同治六年丁卯 

　　丑行刘赶三私自三月十七十八两日应地安门内黄花门东口路北内务府堂郎中马子修名嵩林宅无名班堂会两日被庙首张子久王兰凤程长庚徐小香等查知将赶三赶出梨园注销保身堂名号后经其徒张福官*66王顺福*67托求马子修谕庙首等科罚赶三不应为而为银五百两重修大市街精忠庙旗杆二座刻有上下款同治岁次丁卯夏季津门弟子刘宝山敬献重修上海英国籍人罗逸卿在宝善街南靖远街北之横街造京式戏馆由京津邀角置办行头馆名满庭芳丙寅年落成丁卯年开张至冬季有定海人刘维忠在宝善街适中地点建丹桂茶园邀京津名角老生夏奎章周长山花脸大奎官打鼓程章圃*68出演置粤式行头而满庭芳遂为之挤闭花旦余玉琴生十二月十六日生名润卿字兰芬号红霞小名庄儿昆仲二人兄武凈余春芳名润华小名才儿外号大畜类九岁投入四箴堂三庆科班名余起林与陈德霖陆杏林钱金福李寿峰等为师兄弟原籍安徽安庆府潜山县人祖余江伯候补知府父余顺成号趾安名德海外号余大海出自科班习武凈搭四喜多年母杨氏三十一岁守节玉琴八岁随其父在苏杭学戏演武旦后在申江从名花旦夏天喜号雪琴习花旦兼刀马有小凤凰之名光绪八年在上海搭班十一年玉琴年十九岁时小福领文田山东承四喜班经姚增禄邀其入都搭入四喜旋出台广和楼第一日与谭鑫培演翠屏山大轴子泗州城第二日亦演双出四杰村之鲍金花及醉酒第三日同时小福演头二本虹霓关同时人物有赶三孙菊仙王九龄顾芷荪百岁诸人后二十年掌福寿班甚久与陆华云尉迟韵卿胡素仙诸人挑连台戏如儿女英雄传十粒金丹荡寇志粉妆楼等戏即茹富兰富蕙之父武生茹锡九名库儿之师也子小琴幼琴皆演武生文场锡子刚生以弹弦子著名常随杨小楼及梅兰芳 

　　○公历一八七〇年同治九年庚午 

　　张天元号瑞香天津人本年入都自起瑞香堂隶三庆部唱青衫兼花旦刀马旦小生张宝昆生八月二十六日生花旦兼青衫张梅五号福官之子福官出保身堂隶永胜奎部宝昆有兄三人长彩林初演花旦后改小生次失名三名宝兰青衣吴顺林生十一月二十七日生字霭仙江苏无锡人演青衫承时小福之传授搭四喜班常与孙菊仙合演有时反串孝感天之小生亦系效法小福后与谭鑫培同场一日在广兴园合演大轴寄子因谭迟到改单演宇宙锋座无去者一时传为美谈三十一岁后即不出演子一人名西禅习老旦孙富珠入富连成科班习小生兼须生女一适陈鸿喜小生徐宝芳生父徐五外号徐胖子演小生与徐小香为同时人宝芳系保春堂张梅五名福官之徒与萧二顺*69为师兄弟演小生惟不甚知名四旬后即不出台妻吴氏吴彩霞之姊子名兰元习胡琴初随谭鑫培后随梅兰芳幼子碧云在斌庆社坐科习武旦出科后改青衣花衫宝芳因戏学渊博?号祖师爷有女二人一嫁老生贯大元一嫁杨小楼义子克明碧云娶梅兰芳之妹武旦谭嘉祥生字芸荃谭鑫培之弟三子演武旦 

　　○公历一八七一年同治十年辛未 

　　西直门内盘儿胡同翠峰庵赏心乐事票房成立把头为载砚斌票友有恒乐亭德珺如载阔亭刘鸿升云雨三演戏以花田错洛阳桥最受欢迎蒋养房胡同风流自赏票房成立票首为载序之票友有金秀山袁子明著名戏为鸳鸯谱 

　　○公历一八七二年同治十一年壬申 

　　孙菊仙在上海老丹桂茶园登台用清客串三字南方称票友之谓也时钱塘袁祖志字翔甫有丹桂九枝吟云领袖争推杜蝶云早从日下播声闻看他演到闺房乐文采风流信出群*70我见犹怜李棣香就中信足冠群芳惜他惟酒真无量一曲清歌最擅长*71黄月山能继月楼身怀绝艺性风流莫嫌丰貌年来减结束登场逈不侔*72客串今惟孙鞠仙京都凤气不谈钱而今一样论身价孤负虚名万口传*73春恒亦复号孙郎身价高能压辈行三字终原推独步绝无人敢妄称量*74人因桂喜愿瞻韩一揭珠帘万目看如此身材真矫捷分明彩凤九霄抟*75群推花面大奎官声若洪钟滚舌端不信但看台下客人人洗耳倚阑干*76丰貌妖娆刘凤林铁肠亦动惜花心津沽沪渎三千里惟尔情同海样深*77高弹别调陈双喜金水桥边着姓名好似穿花狂蛱蝶鸦娘雏婢乱相并*78武旦贯紫林生九月十六日生妻陈氏小生陈桂亭之妹子大元唱老生小生朱素云生九月二十一日寅时生名沄号纫秋字舫仙小名四妞拜名昆旦熙春堂钱桂蟾号秋凌之门下先学昆旦后从师伯徐小香改学小生父名小元号吉仙出名花旦吟秀堂蒋鸿禧之门下自营咏秀堂唱武旦母钱氏道光初元名昆旦维新堂钱金福号绍卿之长女即王凤卿之妻姑母生子三人长即素云次子名玉康唱武生又次子名四新生女三人长适已故名花旦燕春堂吴砚芳小名六儿次女适名小生掌四喜部嘉颖堂李砚侬之长子老生李观保又次女适名青衣叶燕林素云之妻李氏系秦腔名花旦掌富庆和部李富财号蔼卿之胞妹富财大同人有妹甚美由退庵居士作伐本于朱素云陈福胜二人中择一为婿李母目失明选婿日朱陈均至朱母握二人手素云以皮肤细腻遂中选双方嫁娶之资皆退庵居士所出素云有孙名盛龄系富连成四科学生习青衣秦腔老生孙佩亭生山西人艺名十三红乡班出身与李富财为师兄弟十三岁随其师黑七子来京搭入田际云之玉成班第一日在中和园演五雷陈以武老生戏擅长 

　　○公历一八七三年同治十二年癸酉 

