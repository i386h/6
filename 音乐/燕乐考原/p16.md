<!-- { "loadSidebar": true } -->
　　《姜白石集》，自制曲越调有<石湖仙>、<秋宵吟>二曲。
　　《碧鸡漫志》，“欧阳修所集词，内<河传>附越调，亦名<怨王孙曲>。”又，“今越调<兰陵王>凡三段二十四拍，此曲声犯正宫，管色用大凡字、大一字、勾字，故亦名大犯”。
　　又，“<清平乐>此曲在越调，唐至今盛行，今世又有黄钟宫，黄钟商两音者。唐人所谓黄钟(之)商即越调。南宋黄钟(之)商则大石调也。”)
　　 
　　金院本。越调十六曲：<上西平缠令>(一作<上平西>)、<斗鹌鹑>、<青山口>、<雪里梅>(或有花字)、<斗鹌鹑缠令>、<厅前柳缠令>、<蛮牌儿>、<山麻楷>、<水龙吟>、<看花回>、<揭钵子>、<迭字玉台>、<渤海令>、<绪煞>、<错煞>、尾。
　　 
　　元《中原音韵》：越调曲三十五章：<斗鹌鹑>、<紫花儿序>、<金蕉叶>、<小桃红>、<踏阵马>、<天净纱>、<调笑令>(即<含笑花>)、<秃厮儿>(即<小沙门>)、<圣药王>、<麻郎儿>、<东原乐>、<络丝娘>、<送远行>、<绵答絮>、<拙鲁肃>、<雪里梅>、<古竹马>、<郓州春>、<眉儿弯>、<酒旗儿>、<青山口>、<寨儿令>(即<柳营曲>)、<黄蔷薇>、<庆元贞>、<三台印>(即<鬼三台>)、<凭栏人>、<耍三台>、<梅花引>、<看花回>、<南乡子>、<糖多令>、<雪中梅>、<小络丝娘>、<煞>、<尾声>。
　　 
　　[案；(元陶九成) 《辍耕录》无越调，不知何故。
　　 (明臧懋循)《元曲选》越调作三十八章。)
　　 [又案：《元曲选》载天台陶九成《论曲》，止有正宫、中吕宫、南吕宫、仙吕宫、黄钟宫五宫，大石调、双调、商调、越调四调，共九宫调。而七角七羽皆不用，故明人谓之九宫。
　　(明)王(世贞)元美<曲藻>载，“何(良俊)元朗云，北人之曲，以九宫统之，九宫之外，别有道宫、高平、般涉三调。”
　　或疑燕乐唯七宫，何得(有)九宫？道宫在七宫之中，何得言在九宫之外？不知元朗所谓九宫，盖兼宫、调言之，则道宫、高平、般涉三调。固在陶氏(九成)九宫调外也。)
　　《燕乐考原》卷四角声七调
　　《新唐书乐志》：大食角、高大石角、双角、小食角、歇指角、林钟角、越角为七角。
　　《琵琶录》：上声，角七调──
　　第一运越  角  调，
　　第二运大 石 角调，
　　第三运高大石角调，
　　第四运双  角  调。
　　第五运小 石 角调，亦名正角调，(七角生于姑洗，则小石角当姑洗之位，故为正角。)(此论只能成立于宋之闰角──宋之小石闰角始以姑洗为杀声。且若然，则以太簇、南吕为杀声的大石调、盘涉调，何以又不被称为正商、正羽？)
　　第六运歇 指 角调，
　　第七运林 钟 角调。(七角次序，悉依七商，所谓「商角同用」也。)
　　 
　　又：商、角同用。
　　 
　　<辽史乐志>：沙识旦，(《隋志》：三曰沙识，即角声也。)大食角，高大石角，双角、小食角、歇指角、林钟角、越角。
　　 
　　《宋史乐志》：角声七调，曰大食角，曰高大食角，曰双角，曰小食角，曰歇指角，曰商角，(即林钟角)曰越角，皆生于应钟。(应钟本黄钟均之变宫声，故云“以变宫为角”)。(「皆生于应钟」者，以杀应钟之大食角为七角之首之谓也。)
　　 
　　《补笔谈》：燕乐七角，越角、大石角、高大石角、双角、小石角、歇指角、林钟角。(次序与《琵琶录》同，亦以越角为首。)
　　 
　　[案：燕乐七角一均，即琵琶之第三弦也。分为七调，名为七角，实亦应钟变宫声，非正角声也。
　　故《宋史乐志》云“闰为角”，又云“以变宫为角”。
　　沈氏《补笔谈》虽缘饰古律，以姑洗角为大石(正)角，
　　而景佑《乐髓新经》则固以应钟角为大石(闰)角。而《宋史乐志》亦云“七角生于应钟”也，故调名皆与七商一均相应。(“七角生于应钟”，与”调名皆与七商一均相应”，何干呀？)段安节曰“商、角同用”是也。
　　七商一均，实应应钟以下七律，而犹用太簇以下七律之名。(前有云「燕乐七商，是用太簇为首的七律」，(但此七律应属夹钟均)，唯「虽名为用太簇七律，实则用应钟为首的七律」，(此七律属黄钟均))
　　至于七角一均，则名与实皆应钟、黄钟、太簇、姑洗、蕤宾、林钟、南吕七律矣。(此七律属黄钟均。何以见得七角只属一均，且名与实皆此七律呢？)
　　 
　　沈氏因姑次为角，乃用姑次以下七律，不足据也。何以知之？于杀声知之也：
　　第一为大石角，应七商之大石调(与大石调同均)，实应钟声(若然则为闰角)。燕乐以高凡宇配应钟。故杀声用(高)凡字也。(《补笔谈》：应钟(为)角，今为歇指角，用(低)尺(即勾)字；)(高凡宇所配为应钟，低尺字所配则为蕤宾。大石角属黄钟均，杀声若为高凡宇(应钟)则为正角、杀声若为低尺宇(蕤宾)则为闰角。《补笔谈》之歇指角若属正角，则杀声为应钟高凡，不为低尺。若属闰角，则杀声为蕤宾低尺，不为应钟。大石角若属正角，则杀声为姑洗乙，若属闰角，则杀声为应钟高凡，故皆误!以下同!)
　　第二为高大石角，应七商之高大石调，实黄钟声。燕乐以六字配黄钟清，故杀声用六字也。(《补笔谈》：黄钟(为)角，今为林钟角，用尺字；)
　　第三为双角，应七商之双调，实太簇声。燕乐以高四宇配太簇，故杀声用四字也。(《补笔谈》：太簇(为)角，今为越角，用(高)工字；
　　第四为小石角，应七商之小石调，实姑洗声。燕乐以高一字配姑洗，故杀声用一字也。(《补笔谈》：姑洗(为)角，今为大石角，用(高)凡字；)
　　第五为歇指角，应七商之歇指调，实蕤宾声。燕乐以勾字配蕤宾，韩氏邦奇曰“勾字即低尺”，故杀声用尺字也。(《补笔谈》：蕤宾(为)角，今燕乐皆无)
　　第六为林钟角，应七商之林钟商，燕乐以高尺字配林钟，故杀声亦用尺字也。(《补笔谈》：林钟(为)角，今为双角，用(高)四字；)
　　第七为越角，应七商之越调，实南吕声。燕乐以高工字配南吕，故杀声用工字也。(《补笔谈》刻本误作「上」字。) (《补笔谈》：南吕(为)角，今为小石角，用(高)一字；)
　　七角一均，考《宋史乐志》教坊所奏及队舞大曲已不用，并阙宫、商、羽三高调。
　　而太宗所制，干兴以来通用之新奏七角一均，及三高调之外，又阙一正平调，所谓十七宫调是也。
　　政和论乐者，未详加考核，遂谓征、角二调，隋、唐以来已失，而妄补之，不知北宋之初，曲破及小曲尚有七角一均也。)
　　 
　　[又案：宋教坊已来，不用七角一均，以其与七商相应也。
　　元杂剧以来，不用七羽一均，以其与七宫相应也。
　　以<景佑乐髓新经>考之，七征一均，亦用黄钟以下七律。七变征一均，亦用应钟以下七律。而七变宫一均正宫、高宫诸调名，皆与七宫同也。
　　然则所谓十二均、八十四调、六十中管调者，亦不过徒有其名而已，不能用也。
　　故<隋书乐志>云，“后周故事，七正、七倍，合为十四声也”。(五声二变，倍之为十四。)
　　声止十四，则调亦十四可知矣。(此声数，既含七正、七倍，则与调数何干？)(七宫、七商合为十四。姜尧章云十二调者，盖去二高调)(十四调若系由七宫、七商组成，此处何云七正、七倍？)
　　古人制调，一均必有一均之器，
　　(《文献通考》>：”旧制每变宫之际，必换管弦”。
　　《梦溪笔谈》：”今乐部有三调，乐器皆短小”。)
　　燕乐七角一均，唯琵琶独弹，转弦移柱为得之，其它乐无此均之器、不得与之相协。故不知者遂以为失传耳。
　　今之论乐者，乃欲于一管之中备八十四调，或六十调，及求之不得，则曰古乐已亡，嗟呼，岂其然哉？)
　　  
　　[又案：南宋七闰角一均，借用七商，(七闰角调与七商调同均也)故《词源》曰：
　　“黄钟(之)闰俗名大石角，
　　大吕闰俗名高大石角，
　　夹钟闰俗名双    角，
　　仲吕闰俗名小 石 角，
　　林钟闰俗名歇 指 角，
　　夷则闰俗名商    角，
　　无射闰俗名越    角”。
　　 
　　七正角一均，则借七宫(七正角调与七宫调同均也)，故《词源》曰，
　　  “黄钟角俗名正黄钟宫角，
　　大吕角  俗名高    宫角，
　　夹钟角  俗名中 吕 正角，
　　仲吕角  俗名道    宫角，
　　林钟角  俗名南    吕角，
　　夷则角  俗名仙    吕角，
　　无射角  俗名黄    钟角。”
　　盖七角一均，本非正声，故于琵琶弦借用之。(就只是同均么!)
　　 
　　闰角则借用七商，故其调名与七商同；
　　正角则借用七宫，故其调名与七宫同。(实则七商/七正角/七变征七征/七羽/七润角皆与七宫同均也，无所谓借不借用。)
　　 
　　宋人旧制。班班可考，故所用四均假借，原有脉络可寻。廷堪鄙见向已及此，若非张氏《词源》来相印证，则亦不敢毅然自信也。
　　然则严君所惠，其有功于学者，盖非浅鲜矣。(《词源》二卷，<四库书>未再，今得此影抄宋本，阮中承已进呈。)
　　 
　　大石角(一作”大食”)
　　 
　　《琵琶录》：角七调，第二运大石角调。
　　(《琵琶录》之
　　七宫以杀黄钟之正  宫为第一运；
　　七商以杀黄钟之越  调为第一运；
　　七羽以杀黄钟之中吕调为第一运；
　　则七角的第一运，就当是杀黄钟之高大石角，
　　而不应是中吕调。
　　若然则大石角调当是第七运，而非第二运。)
　　 
　　《宋史律历志》：应钟(为闰)角为大石角。
　　 
　　《补笔谈》：高凡字配应钟
　　又：姑洗(正？)角今为大石角，杀声用(高)凡(应钟)字。(否!杀声用高凡应钟者，应钟为闰角调，姑洗为正角调者，顾名思义，杀声当为高乙字姑洗。)
　　又：大石角与大石调(及正宫、盘涉调)同(均，黄/林/太/南/姑/应/蕤)，加下五(大吕)，共十声。
　　 
　　《词源》：黄钟(为)闰俗名大石角。
　　               
