<!-- { "loadSidebar": true } -->
　　许慎说文序　　　　已见一百七十五卷书体徐骑省校定说文表　已见一百七十五卷书体
　　江式论书表　　　　已见二百六十七卷书体王愔文字志目録　　已见二百八十三卷书论顔元孙干禄字书序　已见二百六十九卷书体李阳氷论小篆书　　已见一百七十一卷书体唐元度十体书　　　已见二百六十七卷书体韦续五十六种书　　已见二百六十七卷书体
　　朱子曰所谓五十六种书何其纷纷多説耶彼皆听于传闻得于曲説或重复或虚诞此未能尽信也
　　林罕小说序　　　　已见二百六十九卷书体句中正三字孝经序　已见二百六十九卷书体梦英十八体书　　　已见二百六十七卷书体
　　朱子曰古之学者志于义理而体势存焉周官教国子以六书者惟其通于书之义理也是故措笔而知意见文而察本可以劝善可以惩恶可以明事可以辨形岂特画摹刻而已哉自秦灭古制书学乃缺删繁去朴以趣便易然犹防趣略存至行草兴而义理丧矣钟张羲献之徒以竒笔倡士林天下独知有体势岂知有源本惟顔鲁公作字得其正为多虽与说文未尽合葢不欲大异时俗耳太宗尝勅徐铉校许慎书仁庙申命篆石经于太学欲矫伪为正天下之士茍安素习不能奉明诏意长文愿学石经顾未能致窃欲歴考籀篆本防以古定近古便今又不得备见前代小学之说安可以易今次是书故以前儒论著及理者表于前庶学者不防其本防葢字必有象象必有意此不备
　　笔法之一第二
　　李斯用笔法　　　　见前二百七十一卷萧相国蔡伯喈笔法　见前【仝上】
　　钟元常笔法　　　　见前【仝上】
　　衞巨山四体书势　　　已见二百六十七卷书体
　　王逸少笔阵图　　　　见前二百七十一卷
　　朱子曰旧本谓羲之尝渡江北游名山之许洛观碑据东晋时许洛未平逸少必不可往故删去之凢事理不可者仿此
　　王逸少笔势论　　　　补録于后
　　王逸少书论四篇　　　补録于后
　　朱子曰自三端之妙及执笔有七种两段旧传王右军所作后见张彦逺要録以为衞夫人之辞然又莫可考验也又曰晋史不云羲之著书言笔法此数篇葢后之学者所述也今并存于编以俟详择
　　天台紫真笔法　　　　见前二百七十一卷
　　王逸少用笔赋　　　　见前二百七十一卷王右军草书势【即梁武帝草书状】已见一百七十三卷书体
　　朱子曰张彦逺以草书势为右军自叙按篇中云二王父子可为兄弟薄为庶息羊为仆隶乃在晋宋之后以此言之盖袁升所作耳必非右军也
　　唐太宗论书　　　　　见前二百七十二卷
　　唐太宗论笔法　　　　见前【仝上】
　　唐太宗指意　　　　　见前【仝上】
　　虞永兴询笔髓　　　　见前【仝上】
　　虞永兴劝学　　　　　见前【仝上】
　　欧阳询传授诀　　　　见前【仝上】
　　欧阳率更用笔论　　　见前【仝上】
　　顔鲁公笔法十二意　　见前二百七十五卷
　　朱子曰旧本多谬误予为之刋缀以通文义张彦逺録十二意为梁武笔法或此法自古有之而长史得之以传鲁公耳
　　徐浩书法论　　　　见前二百七十二卷
　　朱子曰以技之至精者父子所不能教理之至妙者文字所不能传葢目击而道存志专而神凝乃可以至矣然则书法孰为传哉吾将为未悟者之筌蹄耳世传诸家笔法其辞多不雅驯葢非其亲作乃后人祖述耳然多识而博闻之亦学者之所勉也故芟芜撮要存诸左方以备观览犹病其谬误未尽正云
　　笔法之二第二
　　张懐瓘玉堂禁经　用笔法　　见前二百【七十六卷】权德舆书诀【即王僧笔意賛而删其前十二句】　见前二百【七十一卷】
　　李阳氷笔法　　　　已见一百七十一卷书体古今传授笔法　　　见前二百七十五卷陆希声传笔法　　　见前二百七十六卷雷简夫江声帖　　　见前二百七十三卷
　　朱子曰张懐瓘书于唐无闻焉至其论议识法详密如此葢唐之盛时书学大盛师师相承皆有考据而不出于凿也呜呼使予得见彼时诸公则岂不可企及耶今虽阅其遗文犹病缪戻而使人难晓也然予集是书大率据所见悉编之以备玩阅至其传授之序法度之多君子取节焉可也诗云采葑采菲无以下体此之谓也杂议之一第四
　　赵壹非草书　　　　见前二百七十一卷
　　王逸少自论　　　　见前二百七十一卷王僧虔答録古来能书人名【録羊欣所撰】　见前王僧虔答齐太祖论书启　　详见后书苑菁华王僧虔论书　又论书　　　见前
　　朱子曰此篇当是僧虔与人书耳张彦逺要録二篇合为一非也今虽别之但编简脱谬不能完备耳
　　陶隠居上武帝论书启五首　见前二百七十一卷武帝答隠居书三首　　见前二百七十一卷中书侍郎虞龢论书启　见前二百七十二卷叙二王书事一首　　　见前
　　本在虞龢表中编简脱误不能次序但叙二王事甚详不忍弃之别録为一首
　　梁庾元威论书　　【前半见前二百七十二卷后半见二百六十七卷书体】萧子云论书启　　见前二百七十二卷
　　朱子曰草始于秦行于汉魏而特盛于江左观其君臣所以撰録论议辨析今古可谓勤矣是时名流皆谓之胜事以不能为耻故其盛如此阅隠居书知书法十二意及乎元常逸少献之优劣乃出梁武而或转以为张长史顔鲁公之辞葢张顔祖述之尔赵壹之言亦足警夫嗜毫翰而防功名者也
　　杂议之二第五
　　唐太宗髙宗书故事
　　虞世南书防述　　　见前二百七十二卷张懐瓘文字论　　　见前二百七十三卷
　　张懐瓘议书　　　　见前二百八十四卷
　　张懐瓘书估　　　　见前【仝上】
　　韩文公送髙闲上人序见前
　　刘梦得论书　　　　补録于后
　　柳子厚报崔黯秀才书
　　欧阳永叔书李斯篆后
　　欧阳永叔论字法
　　欧阳永叔与石守道书二首　补録于后
　　朱子曰六艺之目曰礼乐射御书数夫礼贵乎为容乐重乎知音射赏于中鹄御美于如组数优于推歴此五者皆以精能为善至于书岂不然哉为其才有短长故君子不以贤定不肖然徳均则艺胜矣观韩子之序知书之不可伪观梦得之论知学之不可已也子厚以为病癖不亦过乎然亦足以警夫躭嗜者也永叔讥守道之恠正矣不然则以直为斜以方为圆之弊至今未息也善哉
　　品藻门第六
　　梁武帝书评　　　　见前二百八十三卷
　　崔子玉　蔡邕　　张伯英　曹喜　　邯郸淳师冝官　梁鹄　　钟繇【又钟司徒】皇象　　索靖卫巨山　王右军　王献之　王仪同　桓元羊欣　　萧思话　薄绍之　孔琳之　张融王僧虔　阮研　　陶隠居　范懐约　殷均徐淮南　吴施　　柳产　程旷平　李镇东李岩之　萧子云　顔倩　萧特进　王彬之柳恽　郄愔　　庾肩吾
　　右书评三十有八人
　　朱子曰旧有梁武帝书评皆不伦次乃以两本防而録之略随其世次之先后故言从汉末至梁三十四人一云二十八人今得三十有七事逺未遑深考艰于去取姑并存之其间有数人无闻者岂当时可观而后无传耶然亦虑简札之误云尔予既録此又阅袁昻古今评普通四年所上大率相类岂武帝取昻之言而为己辞耶或传写者混淆而致然耶予未得善本为之较定也袁昻之评今不复録取其稍异者数条疏于武帝评之下其间有云王褒书凄断风流而势不称意孟光禄书如崩山絶崖人见可畏前评未有其余亦谬误难録末云张芝惊竒钟繇特絶逸少鼎能献之冠世四英其頺流芳不灭羊真孔草萧行范篆各一时妙絶此皆可述之辞也
　　庾肩吾书品并略论　见前二百八十二卷袁昻古今书评　　　见前二百八十三卷李嗣真书后品　　　见前二百八十二卷九品书人论【即韦续九品书人论】见前二百八十四卷遗名子续书评【即品总续书评】见前二百八十三卷
　　品藻之二第七
　　张懐瓘书防卷上中　见前二百八十二卷
　　朱子曰懐瓘品藻古今上下数千载斯亦勤矣当唐之盛时古书所存者多博见而精研之能始及此后世秉笔之士虽欲更述不亦难哉然其辞或朴或繁非书之要不复删易其谓今之八分为起于秦谓今之正书为程邈之皆非是也具续书防王原叔篇中又以赵高首妙品不可以训故易以胡母敬而传髙之事欧阳公谓天下之事固有出于不幸者此之谓也
　　品藻之三第八
　　张懐瓘书防卷下　　见前
　　品藻之四第九
　　续书防　　朱长文
　　周官保氏教国子以六艺礼乐射御书数之谓也书之为教古者以叅于礼乐恶可置哉自秦变六体汉兴有章草英儒承承故得不废寖兴于西京曹魏之际而极盛于晋宋隋唐之间穷精殚妙变态百出无以尚矣当彼之时士以不工书为耻故师授家习能者益众形于简牍耀于金石后人虽相去千百龄得而闻之如揖其眉宇也下至于五代天下罹金革之忧不遑笔札神宋受命圣圣相继云章宸翰艺出天縦炳如日月发如龙鸾天下多士向风趋学间有俊哲自为名家古文则郭恕先勾中正篆籀则徐骑省卲餗章友直分则王原叔真草则杨少师王御史李西台宋宣献石曼卿周子发苏子美蔡君谟咸有遗迹可以观述虽然学者犹未及晋唐之间多且盛者何也葢经五季之积乱而师法罕传就有得之秘不相授故虽志于书者既无所宗则复中止是以然也夫书者英杰之余事文章之急务也虽其为道贤不肖皆可学然贤者能之常多不肖者能之常少也岂以不肖者能之而贤者遽弃之不事哉若夫尺牍叙情碑版述事惟其笔妙则可以珍藏可以垂后与文俱传或其缪恶则旋即弃掷漫不顾省与文俱废如之何不以为意也予虽不能每怅然为之叹息于是集古今字法书论之类为墨池编其善品藻者得三家焉曰庾肩吾曰李嗣真曰张懐瓘而懐瓘者为备然自开元以来未有纪録而唐初诸公或虽有其传而事迹缺略或未尝立传于此篇为缺于是用懐瓘品例缀所闻见防自唐兴以来至于本朝熙宁之间作续书防庶使近时抱艺君子于此具见而不学者观之亦思勉焉其所缺漏当嗣而益诸熙宁七年八月六日溪隠夫序
　　续书防卷上　　书品论
　　神品三人　　　详见下卷
　　顔真卿　张长史　李阳氷
　　妙品十六人　　详见下卷
　　唐太宗　虞世南　欧阳询　欧阳通
　　褚遂良　陆柬之【髙正臣附】　徐峤之
　　徐浩　　释懐素【懐仁附】　　栁公权
　　沈传师　韩择木　徐骑省【弟锴及李无惑附】石曼卿　苏子美　蔡君谟
