<!-- { "loadSidebar": true } -->
　　古文造自苍颉篆创自史籀破自李斯隶始程邈八分肇于次仲章草原扵史防行书起刘徳升飞白擅蔡邕草变于张伯英唐张怀瓘言之详矣独于真书不举作者姓氏盖以隶为真也然洪适以八分称隶学者未尝议其非不得举隶而遂遗真书也钟太傅八分有受禅碑余多真书王丞相导爱之以尚书宣示帖衣带过江今之传本出扵王内史所临而奏捷墓田荐季直诸帖均为世重王僧防赏其婉媚尽妙陶景许以絶伦庾肩吾品其天然第一顾魏志本传无片言及其善书何与窃疑汉代无真书工之自太傅始当时楷法虽精章奏之外未大行于世迨晋帝王方用正书见于窦臮述书赋注而卫夫人图笔阵有真书去笔头一寸二分之语然则真书当别标一目未可牵混入隶之一门也书以示儿子昆田时康熙癸酉夏六月
　　宋榻黄庭经跋
　　禇登善于西堂録右军书目正书止乐毅论黄庭经东方朔赞三种而已外太史箴大雅吟不传遗教经譌阙过半乐毅论亦亡其一角惟黄庭独完宋人谓其不类疑后世依仿为之然登善着録其为右军书信矣予尝论周公孔子之文屈原之楚辞篇各异体不成一家之言右军于书亦若是也昙壤换鵞之后传刻者众渐失其真佳本难得斯于谨束中审视之离横逸生面毕露殆汴京名手所镌亦名手所拓洵铭心絶品也已
　　开皇兰亭本跋
　　王逸少书惟禊帖摹本最多南渡内府所藏凡一百一十七本贾师宪窜逐朝廷命王孟孙簿録其家石刻兰亭八千匣今陶九成所载目録唐以前本无闻焉兹册为烂溪潘氏家藏序后具书开皇十三年嵗次壬子十月摹勒上石髙颎监刻一十九字观者或疑之按桑泽卿博议载有智永临本盖永师本逸少七世孙传其家法学书永欣寺阁梯桄不下者四十年其勤苦若是且扵陈天嘉中茧纸真迹曽归之宜其笔精墨妙过扵赵韩冯葛数子也明胡祭酒若思亦云永嘉本是智永临写宋绍兴间太守程迈刻置郡斋末有孙兴公后序是唐干封三年僧怀仁集书斯言前后符合窃疑是册即永师所临至炀帝时又有大业石本见周公谨云烟过眼録然则禊帖流传隋代已有二本考古之君子可以释其疑已
　　跋兰亭残石拓本
　　兰亭残石不知勒自何方后半多阙盖肥本也禊帖肥瘦攸殊禇廷诲本肥张景元本瘦欧阳行本本瘦石熙明本肥释怀仁本前瘦后肥王顺伯主肥尤延之主瘦黄鲁直取肥不剩肉瘦不露骨斯执中之论与大抵书家率以瘦本为贵相传宣和中拓定武本叠匮金三纸加毡椎拓之故下肥上瘦若是则在下者方不失真安见肥者之不如瘦乎鲁直又云东坡道人少学兰亭故其书姿媚知言哉今观残石东坡书法絶与相类殆原出于肥本者也帖今藏烂溪潘氏竹垞老人书
　　跋兰亭定武本
　　兰亭茧纸既入昭陵书家之论以定武本为第一熙寜间纳诸禁中或云此石亦殉裕陵则是人间不合有是本矣按欧阳永叔集古録谓定武二民家各有一石较之纎毫无异然则定武原有二本也相传赵子固覆舟扵嘉兴疾呼兰亭在否舟人负以出子固大书曰性命可轻此寳难得好事者目为佳话又子昻仕元子固不仕其弟过之行后拂尘于坐以予观袁伯长跋禊帖称子固死帖入贾相家贾败籍于官有官印然则子固卒于宋未亡之前伯长所云盖不诬矣兹来柘湖观定武本则未知孙次公所纳石欤抑薛向所藏石欤要之肥瘦适中弩啄生劲胜于他本因以所闻述之
　　国子监石本兰亭跋
　　书至右军入圣右军书至兰亭而变化无穷后人评品以定武本为最欧阳率更所临也流传有玉有石有棠梨板字有濶行有斵损有肥有瘦有始肥终瘦各本不同相传石晋广运中契丹辇归弃之中道而荣次新言宋定国使金云在中京中京辽之南京金海陵改为中都即燕京也吾乡沈先辈虎臣撰野获编云万厯乙酉丙戌间北雍治地得禊帖行隶肥瘦与定武本略同识者疑是广运所弃石时长洲韩公存良官国子祭酒拓数百册遗友朋合之次新所述或即薛氏摹勒未可定尔
　　姜氏兰亭二本跋
　　右禊帖二石藏编修姜西溟家皆瘦本也世之论禊帖者必凖于定武审其谱系等差之洪景卢有云碑刻不必问所从来但以书之工拙为断予尝叹为知言二本侧掠弩趯不为成规所拘极其飞动宜西溟心慕手追爱玩而不释也西溟拓以赠予前后钤以私印盖不轻以予人云
　　兰亭神龙本跋
　　评禊帖者十九多推定武独陈长方谓唐人摹本非定武石刻所能及是本有神龙半印正唐人摹本也墨迹存项子京天籁阁分授其子徳锓诸石康熙壬子夏予购得之经熙寜元丰诸贤审定元人赏识略同比于瘦本差肥然抑得所骨力相称假令孙莘老见之定移入墨妙亭子
　　潘氏家藏晋唐小楷册跋
　　右晋唐小楷一十六种共一册旧藏新安毕侍郎懋康家吾友潘次耕得之出以见示次耕博访金石文一一装界得此遂为翠墨之冠审视再三字比近时摹勒者差小又纸墨一色窃疑淳化帖外如大观淳熙潭绛鼎汝等帖足本已亡侍郎偶得其一防尔然楷法已畧备试用张怀瓘法佑之不啻直千缗也
　　圣教序跋
　　钟山纪檗子客于燕壬子八月过其寓斋观宋榻圣教序旧为吾里项子京家藏上有张澂跋尾澂字如莹建炎中官尚书右丞周益公称其驰声翰墨位望既崇人欲其尺牍不可得今观其书法果入格且叹此册纸墨絶妙当知为南渡以前物矣子京蓄书画甲天下卷尾必估其价析产时按所书以遗诸子见者以为不爽铢两焉甲寅春檗子束装南还相对潞河酒防索予题识复以他本较其钩画要未若此本之善



　　六艺之一録续编卷八
<子部,艺术类,书画之属,六艺之一录>
　　钦定四库全书
　　六艺之一録续编卷九　　　　钱唐倪涛撰
　　续书体论
　　东吴顾炎武寜人甫日知録
　　字
　　春秋以上言文不言字如左传于文止戈为武故文反正为乏于文皿虫为蛊及论语史阙文中庸书同文之类并不言字易女子贞不字十年乃字诗牛羊腓字之左传其僚无子使字敬叔皆训为乳书康诰于父不能字厥子左传乐王鲋字而敬小事大大字小亦取爱养之义唯仪礼士冠礼賔字之礼记郊特牲冠而字之敬其名也与文字之义稍近亦未尝谓文为字也以文为字乃始于史记秦始皇琅琊台石刻曰同书文字説文序云依类象形谓之文形声相益谓之字文者物象之本字者孳乳而生【孝经援神契亦有此説】周礼外史掌逹书名于四方注云古曰名今曰字仪礼聘礼注云名书文也今谓之字此则字之名自秦而立自汉而显也与
　　三国志注孙亮时有山隂朱育依体象类造作异字千名以上
　　许氏序説十四篇五百四十部九千三百五十三文解説凡十三万三千四百四十一字以篆书谓之文隶书谓之字张揖上博雅表凡万八千一百五十文唐元度九经字様序凡七十六部四百廿一文则通谓之文三代以上言文不言字李斯程邈出文防而为字矣二汉以上言音不言韵周颙沈约出音降而为韵矣
　　古文
　　古时文字不一如汉汾隂宫鼎其盖铭曰汾隂供官铜鼎盖二十枚二十字作十十鼎铭曰汾隂供官铜鼎二十枚二十字作□其末曰第二十三二十字作廿一器之铭三见而三不同自唐以后文字日繁不得不归一律而古书之不复通者多矣
　　説文
　　自隶书以来其能发明六书之指使三代之文尚存于今日而得以识古人制作之本者许叔重説文之功为大后之学者一防一画莫不奉之为规矩而愚以为亦有不尽然者且以六经之文左氏公羊谷梁之传毛苌孔安国郑众马融诸儒之训而未必尽合况叔重生于东京之中世所本者不过刘歆贾逵杜林徐廵等十余人之説而以为尽得古人之意然与否与一也
　　杨慎六书索隐序曰説文有孔子説楚庄王説左氏説韩非説淮南子説司马相如説董仲舒説京房説卫宏説雄説刘歆説桑钦説杜林説贾逵説傅毅説官溥説谭长説王育説户彤説张林説黄颢説周盛説逯安説欧阳侨説甯严説爰礼説徐廵説庄都説张彻説
　　五经未遇蔡邕等正定之先传写人人各异今其书所収率多异字而以今经校之则説文为短又一书之中有两引而其文各异者后之读者将何所从二也如汜下引诗江有汜洍下引诗江有洍逑下引书旁逑孱功僝下引书旁救僝功下引诗赤舄己巳掔下引诗赤舄掔掔　郑康成常駮许慎五经异义顔氏家训亦云説文中有援引经传与今乖者未之敢从
　　流传既久岂无脱漏即徐亦谓篆书堙替日久错乱遗脱不可悉究今谓此书所阙者必古人所无别指一字以当之改经典而就説文支离回互三也
　　如説文无刘字后人以镏字当之无由字以甹字当之无免字以絻字当之
　　今举其一二评之如秦宋薛皆国名也秦从禾以地宜禾亦已迂矣宋从木为居薛从辛为辠此何理也费誓之费改为防训为恶米武王载斾之斾改为坺训为臿土威为姑也为女隂殹为击声困为故庐普为日无色貉之为言恶也视犬之字如画狗狗叩也岂孔子之言乎训有则曰不宜有也春秋书日有食之训郭则曰齐之郭氏善善不能进恶恶不能退是以亡国不几于勦説而失其本指乎居为法古用为卜中童为男有辠襄为解衣耕吊为人持弓会敺禽辱为失耕时叟为束缚捽抴罚为持刀骂詈劳为火烧门宰为辠人在屋下执事为十六日月始亏防为刀守井不几于穿凿而逺于理情乎武曌师之而制字荆公广之而作书不可谓非滥觞于许氏者矣若夫训参为商星此天文之不合者也训亳为京兆杜陵亭此地理之不合者也书中所引乐浪事数十条而他经籍反多阙略此采摭之失其当者也今之学者能取其大而弃其小择其是而违其非乃可谓善学説文者与
　　后周书黎景熙其从祖广太武时为尚书郎善古学尝从吏部尚书崔伯受字义又从司徒崔浩学楷篆自是家传其法景熙亦传习之颇与许氏有异可见魏晋以来传受亦各不同
　　王莽传刘之为字卯金刀也正月刚卯金刀之利皆不得行【食货志亦云】又曰受命之日丁卯丁火汉氏之德也卯刘姓所以为字也光武告天祝文引防记曰卯金修徳为天子公孙述引援神契曰西太守乙卯金谓西方太守而乙絶卯金也是古未尝无刘字也　魏明帝太和初公卿奏言夫歌以咏徳舞以象事于文文武为斌臣等谨制乐舞名曰章斌之舞魏去叔重未逺是古未尝无斌字也
　　赵防光曰説文无刘字但作镏今按汉书卯金刀之防及古印流传者刘姓不下数十百面并作刘无镏字
　　徐校定説文前列斌字云是俗书
　　説文原文次第不可见今以四声列者徐铉等所定也切字等所加也　旁引后儒之言如杜预裴光逺李阳氷之类亦铉等所加也又云诸字不収今附之字韵末者【弥下】亦铉等加也
　　赵古则六书本义曰汉以前未有反切许氏説文郑氏笺注但曰读若某而已今説文反切乃朱翺以孙愐唐韵所加
　　眸字下云説文直作牟赵防光曰详此则本书杂出众人之手审矣安得不芜秽也凡参订书传必以本人名冠之方不混于前人耳
　　始字説文以为女之初也已不必然而徐释之以至哉坤元万物资始不知经文乃是大哉乾元万物资始若用此解必从男乃合耳
　　五经古文
