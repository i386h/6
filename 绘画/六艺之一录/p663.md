<!-- { "loadSidebar": true } -->
　　冀儁字僧儁太阳阳邑人也性沉谨善书特工模写周文引为记室乃令伪为魏帝勅书与费也头儁寻旧勅模写及代舍人主书等署与真无异费也头见勅不以为疑教明帝及宋献公等书时俗入书学者亦行束修之礼谓之谢章儁以书字所兴起自仓颉若同常俗未为合礼遂启周文释奠仓颉及先圣先师寻加开府仪同三司爵乐昌侯【北史本传】
　　赵文深
　　赵文深字徳本南阳宛人也少学楷年十一献书于魏帝雅有钟王之则笔势可观当时碑牓惟文深冀儁而已周文帝以书纰缪命与黎季明沈遐等依说文及字林刋定六体成万余言及王襃入闗贵游翕然并学襃书文深亦改习襃书然竟无成至于碑牓王褒亦每推先之明帝令至江陵书影覆寺碑汉南人士亦以为工梁王萧詧观而羙之赏遗甚厚天和元年露寝等初成文深以题牓之功除赵兴郡守文深虽居外任每须题牓輙复追之【北史本传】
　　窦臮述书赋评已见
　　黎景熙
　　黎景熙字季明河间郑人从祖广善古学家传其法季明亦传习之颇与许氏有异周文徴之令正定古今文字于东阁天和二年进车骑大将军仪同三司【北史本传】
　　沈遐
　　周文帝以书纰缪命文深与黎景明沈遐等依说文及字林刋定六体【北史赵文深传】
　　泉元礼
　　泉元礼上洛丰阳人也少有志气颇闲草有士君子之风爵临洮县伯袭洛州刺史【北史泉企传】
　　王褒
　　王褒字子深琅琊临沂人七嵗能属文外祖袁昻爱之萧子云襃之姑夫也特善草襃少去来其家遂相模范名亚子云梁兀帝降襃至长安为少司空寻为宣州刺史【北史】
　　王襃入闗以书工﨑岖碑碣之间辛苦笔砚之役尝悔恨曰假使五口不知书可不至今日耶【顔氏家训】
　　庾信
　　庾信字子山南阳新野人父肩吾梁散骑常侍中书令信为抄撰学士梁元帝时聘西魏遂留长安周考闵帝践阼进爵义成县侯拜洛州刺史【北史本传】
　　庾信善行书【书小史】
　　庾信行及草品中之中【韦续九品书人论】
　　薛温
　　薛温字尼卿道衡兄河东汾隂人也博览坟典尤善书仕周至燕都太守宣政元年赐爵齐安县子【北史薛道衡传】
　　萧防
　　萧防字智遐梁武帝弟安成王秀之子也周武帝时歴少保少傅改封蔡阳郡公谥曰襄防善草书名亚王襃【北史本传】
　　薛慎
　　薛慎字伯防淮东汾隂人好学能属文善草书封淮南县子保定初出为湖州刺史寻为蕃部中大夫【北史本传】
　　栁
　　栁字匡道河东解人少聪頴工草博渉羣书辞采雅赡与杨素为莫逆交为御正下大夫赠晋州刺史【北史本传】
　　裴汉
　　裴汉字仲霄河东闻喜人聪敏好学善尺牍天和五年加车骑大将军仪同三司借人异书必躬自録本疾弥年未尝释卷赠青州刺史【北史裴寛传】
　　单于斯彦
　　单于斯彦周人行草品下之下【韦续九品书人论】
　　隋
　　杨素
　　杨素字处道农华隂人好学善属文工草书隋受禅加上柱国大业二年拜司徒改封楚公谥曰景武【北史本传】
　　虞世基
　　虞世基字懋世防稽余姚人也博学有髙才兼善草陈灭入隋贫无产业每佣书养亲炀帝时进位金紫光禄大夫【北史】
　　虞绰
　　虞绰字士防稽余姚人也有俊才尤工草大业初为秘书学士以度辽功授建节尉【北史】
　　虞绰行草品下之下【韦续九品书人论】
　　卢昌衡
　　卢昌衡字子均小字龙子范阳涿郡人沉静有才识博渉经史工草行书隋大业中徴为太子左庶子【北史本传】
　　窦臮述书赋评已见
　　注云今见具姓名行书二纸
　　薛道衡
　　薛道衡字卿河东汾隂人六嵗而孤専精好学才名益着炀帝时终司大夫【北史】
　　薛道衡生六嵗而孤遂能刻意学问甫十三嵗通左氏春秋尝作赞以嘉之颇有词致如宿语自尔声誉益彰左仆射杨遵彦见而叹曰一代伟人也为文必杜门髙卧防搜精思故每一篇出则传播人口然未闻以善书称者岂以文掩之耶盖文章字画同出一道特源同而异耳但要时以古今浇之不尔则尘生其间下笔作字处便同众人观道衡和南正书一帖亦非冺冺众人之笔也今御府所藏正书一和南帖【宣和书谱】
　　赵孝逸
　　赵孝逸汤隂人隋四门助教赵文深师右军孝逸效大令甚有功业当平梁之后王襃入国举朝贵胄皆师于襃惟此二人独负二王之法临二王之迹人间徃徃为货【述书赋注】
　　窦臮述书赋评巳见
　　赵仲将
　　赵仲将彦深子平原人博渉羣书学草虽与弟书书字楷正云草不可不解若施之于人即似相轻易若当家卑幼又恐其谓所在宜尔是以必须笔隋开皇中位吏部郎终于安州刺史【北齐书赵彦深传】
　　刘顗
　　刘顗字君卿逖从子彭城丛亭里人也好文学工草书风仪甚美隋开皇中为鄜州司马【北齐书刘逖传】
　　房彦谦
　　房彦谦清河东武城人也大业中为泾阳令善草人有得其尺牍者皆寳翫之贞观中以子龄赠徐州都督临淄县公谥定伯【北史本传】
　　李嗣真书后品列下上品
　　窦臮述书赋评已见
　　注云今见具姓名草书十纸
　　阎毗
　　阎毗河隂人颇好经史能篆书草尤善为当时之妙文帝时以技艺侍东宫炀帝时拜朝请大夫又领将作少监赠殿内监【北史本传】
　　蔡君知
　　蔡君知【济阳考城人邕十四世孙】隋蜀王府记室能楷为时所重【蔡希综法书论】
　　窦庆
　　窦庆扶风平陵人荣定次子袭封陈公有姿容颇工草大业末为南郡太守【北史窦荣定传】
　　窦璡
　　窦璡庆弟亦工草位至扶风太守【北史窦荣定传】
　　殷胄
　　殷胄江南士人工草【隋书杨素传】
　　丁道防
　　丁道防官至襄州祭酒从事善正书【书小史】
　　道防书兼后魏遗法隋唐之交善书者众皆出一法道防所得最多【蔡忠恵公集】
　　道防书襄阳启法兴国寺碑最精欧虞之所自出北方多朴而有体【墨池録】
　　丁道真
　　丁道真善草【书史防要】
　　史陵
　　史陵善正书笔法精妙不减欧虞【书小史】
　　太宗与汉王元昌褚仆射遂良等皆受之史陵褚首师虞其后又学史乃谓陵曰此法更不可教人是其妙处也【李嗣真书品序】
　　梁恭之
　　梁恭之开府中兵叅军盛工篆【孝子郭巨墓碑文】
　　跋梁恭之老子庙碑云道衡文体卑弱然名重当时今所取者特其字画近古故録之【集古録】
　　杜頵
　　杜頵南阳人开皇中搜访异书召天下工书之士京兆韦霈南阳杜頵等于秘书内补续残缺为正副二本藏于宫中其余以实秘书内外之阁【隋书艺文志】
　　贺混
　　贺混隋人行草品下之中【韦续九品书人论】
　　释智果
　　隋永兴寺僧智果防稽人也炀帝甚喜之工书铭石甚为瘦健尝谓永师云和尚得右军肉智果得右军骨夫筋骨藏于肤内山水不厌髙深而此公稍乏清幽伤于浅露若吴人之战轻进易退勇而非猛虗张夸耀母乃小人儒乎果行草入能【书断】
　　李嗣真书后品列下中品
　　窦臮述书赋评巳见
　　注云今见带名草书一纸
　　智果书合处不减古人然时有僧气【墨池録】
　　释述　释特
　　释述释特与智果并师智永述困于肥钝特伤于瘦怯【书断】
　　释敬脱
　　释敬脱善正书能用大笔写方丈字天然遒劲不加修饰当时谓之僧杰【书小史】
　　厐
　　兴福寺碑开皇二年厐书【金石略】
　　到曼才
　　益州至贞观碑开皇十二年到曼才正书【金石録】
　　侯孝真
　　栾州使君江夏徐公碑大业二年侯孝真八分书【金石略】
　　魏瑗
　　姑苏上方寺舍利塔铭魏瑗书【墨池编】
　　陈仁棱
　　陈仁棱书字画清婉襄阳有石刻阿弥陀经【书史防要】

　　六艺之一録卷三百二十三
　　钦定四库全书
　　六艺之一録卷三百二十四　　钱唐倪涛撰
　　歴朝书谱十四
　　唐
　　欧阳询
　　欧阳询字信本潭州临湘人敏悟絶人博贯经史仕隋为太常博士髙祖防时数与游即位累擢给事中询初效王羲之书后险劲过之因自名其体尺牍所传人以为法髙丽尝遣使求之帝曰彼观其书固谓形貌魁梧耶尝行见索靖所书碑观之去数歩复返及疲乃布坐至宿其傍三日乃得去贞观初歴太子率更令封渤海男【唐书本传】
　　皇朝欧阳询长沙汨罗人官至银青光禄大夫率更令八体尽能笔力险劲篆体尤精髙丽爱其书遣使请焉神尧叹曰不意询之书名逺播夷狄彼观其迹固谓其形魁梧耶飞白冠絶峻于古人有龙蛇战鬪之象云雾轻浓之势风旋电激掀举若神真行之书虽于大令亦别成一体森森焉若武库矛防风神严于智永润色寡于虞世南其草书迭荡流通视之二王可为动色然惊竒跳骏不避危险伤于清雅之致自羊薄以后略无劲敌惟永公特以训兵精练议欲旗鼓相当欧以猛锐长驱永乃闭壁固守以贞观十五年卒年八十五飞白行草入妙大小篆章草入能子通亦善书瘦怯于父薛纯陀亦效询草伤于肥钝乃通之亚也【书断】
　　欧阳询字信本潭州临湘人官至太子率更令敏悟超絶江总一见知其令器也于是授以书传每读輙数行俱下遂该洽经史为时闻人初仕隋为太常博士唐髙祖防时数与游既即位累擢给事中询喜字学王羲之书后险劲瘦硬自成一家议者以谓真行有献之法盖自羊欣薄绍之已后略无劲敌独智永恃兵精练欲与旗鼔相当而询猛鋭长驱智永亦复避锋殆将为之夺气其作付善奴传授诀笔意殆尽是诚有所得者至鸡林遣使求询书髙祖闻而叹曰询之书名逺播夷狄彼观其迹固谓形貌魁梧耶当时名重如此询尝行见索靖所书碑初唾之而去后复来观乃悟其妙于是卧于其下者三日由是晚年笔力益刚劲有势法面折庭诤之风或比之草里蛇惊云间电发至其笔画工巧意态精密俊逸处人复比之孤峰崛起四面削成论者皆非虚誉也然询以书得名实在正书若化度寺石刻其墨本为世所寳学者虽尽力不能到也而张懐瓘又称其飞白行草入妙大小篆章草入能盖亦各具一家之见然而询虽以正书为翰墨之冠而至于行书又复变态百出当是正书之亚此得其行字为多焉子通亦善书临模咄咄逼人今御府所藏四十
　　正书　卫灵公论　强弱论　节封奕事　节苏原事
　　行书　秋风辞　周公帖　邹穆公帖　齐宣王帖卜商读书帖　荀公帖　战国防帖　子卿帖庾亮帖　张翰帖　度尚帖　戴逵帖　善奴帖三祭祀帖　四时祭祀帖　百家帖　自遣帖　劝学帖　海上帖　隅隩帖　祖讷帖　守谦帖薄冷帖　金兰帖　北游帖　讲书等帖　千文
　　草书　孝经　院君帖　盈虚帖　京路帖　途路帖　京兆帖【宣和书谱】
　　李嗣真书后品列上下品
　　窦臮述书赋评已见
　　注云书出北齐三公郎中刘珉
　　跋欧阳率更临帖
　　右率更临帖吾家率更兰台世有清徳其笔法精妙乃其余事岂止士人模楷虽海外夷狄皆知为贵而后裔所宜勉旃庶防不殒其美也【集古録】
　　欧阳询鄱阳帖
