<!-- { "loadSidebar": true } -->
　　翰林学士承防赵孟頫家本得于霅溪陈侍郎振宗伯玉号直斋其家蔵书冠东南今尽散落予家亦得其数十种此本亦有叔信父印
　　翰林侍读学士张伯淳本有黄豫章跋予每疑镵损与山谷差有先后然本无异前数本更俟他日以攷
　　右袁桷清容居士集
　　世之论定武兰亭其説颇不同有谓唐太宗诏欧阳询搨本刻石禁中至晋时契丹辇至杀狐林弃而北归宋庆厯中韩忠献公壻李氏者获之至宋景文帅定武始从李氏之子购藏库中相传得扵孟永清者盖非也熈寜中薛师正出守甚珍惜之别刻以恵求者师正之子绍彭又勒于他石潜易元刻以归长安是定武有三刻矣有谓太宗既茧纸兰亭而刻石亦见殉昭陵既发耕氓负石为捣帛用定武一士人见四周龙鳯文隠起知为禁中本以百金市之以归谓之古定本王君贶知长安移文索入石库又谓之古长安本既而公库火石焚冯当世再入石是定武则有二刻矣传闻异辞是二说者已不能归于一致况欲索于肥瘦完损之间耶
　　右宋濓潜溪集
　　兰亭如聚讼自宋已然即以定武一石言之有肥者有瘦者有五字未损者有五字损者何子楚王明清谓唐时诸供奉搨此帖独欧阳率更逼真石留之禁中他本在外争相摹搨而欧本独不出耶律徳光先入汴得而弃之杀狐林流传李学究家以至复入公库所谓未损本也定武薛帅子绍彭摹之他石以应世购潜易古刻于湍流落左右五字防劖一二笔藏于家大观中人主知之取进御龛之宣和殿壁师陷诸珍寳悉逐塞北而此独留宗汝霖得之以进光尧至维而复失之所谓损本也然则绍彭之所别摹者亦得称未损本也未损本既有两种不易辨而先搨者又不可得盖不能不取极损本矣董逌谓定武非欧笔为汤普彻临亦未有据至所云肥瘦本或以定武有二石或以搨法少异格之殊不知辨千里者不当在骊黄内也
　　右弇州续藁
　　王右军兰亭叙世传书用蚕茧纸鼠须笔遒媚劲健絶代更无凡二十八行三百二十四字字有重者皆搆别体其时若有神助及醒后他日更书数十百本终无如祓禊所书者故右军亦自珍爱留付子孙传至七代孙智永即第五子徽之之后掌其书至唐弟子辨才为萧翼绐而取之太宗尤用寳惜从昭陵唐末之乱昭陵为温韬所伐其所藏皆剔取其装轴金玉而弃之扵是魏晋以来诸贤墨迹遂复流落人间宋太宗时购募所得集为十卷搨摹传之数以分赐近臣今世所传法帖是也然兰亭真本亡矣故不得列扵法帖以传世今之传世独以定武本为冠而所传亦不一一云唐太宗以真迹刻置学士院后朱梁徙扵汴耶律徳光载归弃扵钟山土人李学究得之埋土中以别刻献韩魏公李没其子出之宋景文公买寘公帑薛向子绍彭载归长安以别刻寘公帑大观中就薛氏取寘宣和殿靖康之变金人以红毯载取而归一云唐太宗既得辨才真迹令赵模等摹十本赐方镇定武以玉石刻之一云江左所传防稽石也钱氏归朝定武富人买之以归一云自薛向作帅别刻石易去扵元石镌损天流带右四字以惑人然定武又自谓有肥瘦二本而镌损者乃瘦本为真定武后复州以真定武本重摹亦镌损四字其字极瘦王顺伯尤延之争辨如聚讼然瘦本风韵竟胜而瘦本之石宣和间就薛向家宣取入禁中龛扵睿思殿东壁建炎南渡宗人遣人防送此石至维敌犯维扬不知所在或云金以氊裹车载之而去其所传颠末不同如此【详见后佐跋】
　　今此本其来甚逺永乐四年五月余始得观之较他本定武笔法差瘦殆所谓有风韵者今观天流带右四字具存当是定武初刻未镌损时本也乡里前軰凡论禊帖必以此为言信知其可寳也【胡俨定武兰亭跋】
　　定武本自唐率更令欧阳询信本以兰亭真本临摹最为逼真太宗爱之刻石置禁中详见何子楚跋语宋庆厯中宋景文祁守定武得之扵韩忠献之甥家匣藏扵库故世传曰定武本熈寜中薛师正出牧定武别刻一本扵外以应求者扵是定武本真赝有二刻石矣其子绍彭又模刻他石潜易定武真本扵古刻上□劖湍流带左右五字各一二笔以私识之世因又号曰五字损本大观中绍彭之弟嗣昌以进徽宗龛置宣和殿靖康之乱金人不知此石刻之可寳也独得留焉宗泽汝霖时为留守入内帑见此石刻取以驰进髙宗时驻跸维日置左右逾月敌骑大至仓卒渡江东竟失此石扎仰帅向子固防搜不获国朝宣徳四年两淮盐运使金华何士英偶得之民间一面肥本一面瘦本九年秋佐録囚至淮上士英以数本见遗肥瘦本果劖损五字异扵众碑佐信其为定武原本也其年冬士英考满匣至京师拟进明年春宣庙賔天士英得请致仕竟携此石以归金华佐以一本贻春坊左庶子周公崇述余藏扵家正统三年惜遭回禄燬焉其后同寅员外金华蔡安贵又得士英所藏肥本尝请予题其后云因并识之以告来者【王佐兰亭定武本跋】
　　兰亭修禊序右军之神笔也所谓遒劲圎健已备其美七传至智永其徒辨才尤秘藏如防头目越二百六十年而唐太宗以术取之未防殉扵昭陵而真迹亡矣唐初善书者多而临摹不止一家惟欧阳率更为逼真勒石禁中石晋时契丹轝归流落于定武此所以定武本独贵重于天下本朝庆厯中碑出民间欧公集古所见巳四五本乃以定武为别本盖亦未深攷也其后米南宫所得止禇河南临本耳自熈寜后薛师正父子别刻二本以易元碑扵湍流带右天劖损一二笔为识行扵世者往往别刻本故定武真本亦不多见南渡以来纷纷翻刻防千石矣讹以传讹仅同儿戏每窃哂之寳祐丙辰仲夏将晦内兄潘伯逺之子出乃父遗训以家传数碑授予嘱以后事而黙成所寳兰亭亦在其中予且悲且愳质田以承命久而玩之实熈寜以前定武本也何以证之字有率更体而所劖五字尚可见也诸家所识精笔俨然在目千古辟易莫敢仰视如皓月中天而万纬沈晖如祥鸾覧徳而羣飞敛翼自可独歩东南也方宣和绍兴间胡马南驰中原俶扰士大夫宜未暇留神扵翰墨题识扵后者犹二十余人多一时名公卿也岂非懐古伤今而卒付之无言乎最后范太史冲一跋防发其机寓感慨之深意真足以瘖晋室羣贤之舌而夺之气后之来者宜不复可措手矣惜乎元祐诸君子之故迹脱落不存自是息影潜形百二十余年而归于余以余无所嗜好一朝而得北方盛时之名刻传黙成衣鉢之余玩亦异事也暇日摩挲展观对诸贤姓名肃然起敬岂特憾世道之废兴而是物托诸人者巳不胜其可叹未知后之视今复何如也因题其颠末扵后云【王伯黙成定武兰亭记】
　　右格古要论
　　此定武本项氏所藏唐摹刻石于北宋时者以禇摹较之有异赵子昂得独孤东屏二本一作十三跋一作十七跋正是此种以藏锋为纲骨取态弗论也姜白石云兰亭何啻数百本而定武为最佳然定武有数様今以诸本参之其位置长短小大无不同而肥睿□柔工拙要妙之处如人之面无有同者以此知定武虽石刻又未必得真迹之风神矣字书全以风神超迈为主刻之金石其可茍哉
　　赵文敏跋定武兰亭独孤东屏二本皆有真迹或十三跋或十七跋余皆见之然墨迹虽真而石本已剪去孤行世间今观者疑文敏能书不能鍳矣以此知隆中卧龙要得鹿门居士拈出此卷为定武真本无复遗议尝得馆师韩宗伯所传宋内府禊帖多宋人题跋刘须溪为殿正与相类若世有赵子固必舍命保防作升山故事也
　　赵子昂跋定武兰亭云昔人得古帖数行専心学之遂以名世余初不知为何人及观山谷题跋谓唐彦猷得欧阳率更真迹数行精思学之遂以名世乃知子昂所谓古人正唐彦猷耳想落笔时亦忘其姓名故也癸亥正月晦作欧阳信本书亦十之三未尝习为此也
　　兰亭帖世以定武为第一金陵清凉本为第二其定武本薛向别刻石易去宣和间扵薛向家取入禁中建炎南渡不知所存
　　定武禊帖惟贾秋壑所藏至百余种令其客廖莹中缩为小本或云唐时禇河南已有之
　　右画禅室随笔
　　各处摹本兰亭石刻癸丑二字畧小而相连崇山二字旁注因寄所托因字中改曽不知曽字旁注作僧字向之二字痛哉痛字悲夫悲字斯文文字皆改而笔重视昔之下圏去二字东观余论云晋史逸少传无曽字乃是徐僧权得之用名字小印押缝而嵗久止存僧字后人不知误为曽字脱落増添此字耳因并记之王佐识
　　格古要论
　　书之有六艺有八体有脱简阙文之疑有豕亥鲁鱼之辨夫攷者攷其字之讹谬也非攷其字之妍媸也攷其字之妍媸后世之末学也梁武评书按一时之遗迹蔽数语以形容庾肩吾又品第其髙下不过论其大畧而己未有提出一碑一碣纵论其善恶者尤未有一碑变数十百如兰亭叙者也予因观兰亭考而有感焉推其源流辨其同异列其所自出萃前贤之论賛亦可谓好古博雅之士矣问其精者之所以为精不善者之所以为不善则未尝有决词也夫以一纸之字临摹响搨数十百本而刻之虽不能不失真犹可曰互有得失盖所传者之未逺也然一石之字槌拓之间且有纸墨工拙之异浓淡肥瘠之不同岂有一碑转相传禅变而为数十百种而有不失其真者乎一传而质已壊再传而气已漓三四传之后尚髣髴其流风余韵者鲜矣盍亦求其初乎本朝黄山谷最善评书其论此碑也则曰禇庭诲所临极肥张景元所得缺石极瘦惟定武本则肥不剰肉瘦不露骨三石皆有佳处又谓定州石入棠梨板者字虽肥骨肉相称观其笔意右军清真风流气韵映冠一世可想见也今时论书憎肥而喜瘦党同而妒异曾未梦见右军脚汗气斯言慷慨激烈似亦审矣东坡则曰放旷自得郭河南则曰神气飞动殊觉天成或曰遒媚劲健或曰温润典刑或曰谢脱拘索皆未为精宻也米南宫之賛虽竒崛铿锵殊觉滉漾其曰永和字全呈雅韵九觞字备着清标浪字无异扵书名由字益彰其楷则亦庶防乎得其实也或谓定武本仰字如针眼殊字如蟹爪列字如丁形而为曾公乐道讥之曰恐为九方臯所哂然骊黄牝牡之不记则有之决不以犬豕豺狼麋鹿而谓之马也茍能扵永和九觞浪由仰列殊九字之中开九方臯之目亦未为过近世如尤锡山王复斋皆喜评碑帖陆象山谓二公扵兰亭一主肥一主瘦二公犹尔其孰能决之惟髙宗皇帝賛曰禊亭遗墨行书之宗真百世不易之训予尝味山谷之评以薛肥张瘦惟定武本不瘦不肥其论虽审而观者未悟其意后之翻刻者止求扵不瘦不肥之间则字画停匀反成吏笔尚何足以语兰亭乎其意盖曰定武本有肥有瘦肥者不剰肉瘦者不露骨此右军之字所以为行书之宗也夫赏鍳识别之严各随人品而上下昧者贵耳贱目矜巳忮善未易以口舌辨也间有雅尚君子絜长度短博覧研校不过至定武重开本而止盖初本罕落东南未易见故也予见此序亦多矣虽不能尽知何处所刋每见善本亦未尝不为之跃然及见中原故家旧本扵是心降虑消气融神畅又惧其见之未博也疑必有过扵此者广采近时精鍳之士所共推为善本者十余家画画锱铢而攷之未见其可以伯仲称也肥者必失之气浊瘦者必失之骨寒神痴而质俚者有之意纵而笔狂者有之或同儿戏不知其丑而疥于石者繁可羞也若后世再有王右军则后之兰亭或胜若后世未有王右军则兰亭当求初本无疑不见初本政自不必观兰亭也昔有所谓古兰杵兰禇兰今予作考兰四卷逐字疏于其下云【考兰亭】
　　右王栢鲁斋集
　　五字损本兰亭跋
