<!-- { "loadSidebar": true } -->
　　碑以□为看纵为踪斨为析绲为衮啻为亿偄即儒字□即细字防即防字班即琴字□即嗟字□即虐字【同上】
　　黄水又东迳咸亭北水南有金乡县之东界也戴延之西征记曰焦氏山北数山有汉司校尉鲁恭穿山得白蛇白兔不更山南凿而得金故曰金乡山山形峻峭前有石祠石庙四壁皆青石隐起自书契以来忠臣孝子贞妇孔子及弟子七十二人形像像邉皆刻石记之文字分明又有石牀长八尺磨莹鲜明叩之声闻逺近时太尉从事中郎傅珍之谘议参军周安穆折败石□各取去为鲁氏之后所讼二人并免官焦氏山东即金乡山也【水经注】
　　右汉鲁峻碑云君讳峻字仲严山阳昌邑人监营谒者之孙修武令之子治鲁诗顔氏春秋举孝廉除郎中谒者河内太守丞辟司徒司空府举髙第御史东郡顿邱令迁九江太守拜议郎太尉长史御史中丞司校尉遭母忧自乞拜议郎服竟还拜屯骑校尉以病逊位熹平元年卒门生于商等二百三十人諡曰忠恵父其余文字亦粗完故得迁拜次序颇详以见汉官之制如此惟云遭母忧自乞拜议郎又其最后为屯骑校尉而碑首题云汉故司校尉忠恵父鲁君碑二者莫晓其义【集古録】
　　右书不著书撰人名氏峻字仲严髙平昌邑人官至屯骑校尉以病去位门人于商等追諡曰忠恵父碑以熹平中立在今济州【集古録目】
　　右司校尉鲁峻碑云君讳峻字仲严郦道元注水经引戴延之西征记曰焦氏山北金乡山有汉司校尉鲁恭前有石祠四壁皆青石隐起自书契以来忠臣孝子贞妇孔子及七十二弟子形像像邉皆刻石记之今墓与石室尚存惟此碑为人辇至任城县学矣余尝得石室所刻画像与延之所记合又其他地里书如方舆志寰宇记之类皆作峻惟水经误转冩为恭尔【金石録】
　　右汉司校尉鲁峻碑水经注以峻为恭赵氏谓方舆志寰宇记皆作峻而辨水经之误予家旧蔵此碑峻字明白可识赵氏果有其本何乃不知而必欲证之以地理书也欧阳公谓峻最后为屯骑校尉而碑首题曰司校尉莫晓其义释云汉人碑志或以所重之官揭之司官尊而职清非列校可比故书之也此足以祛欧公之惑郑夹漈又谓此碑书扵蔡邕按徐浩古迹记其叙邕书惟三体石经西岳光和殷华冯敦数碑及考其他字书亦未闻邕尝书此不知郑氏何所据也【金薤琳琅】
　　此碑乃门人为峻立者故有忠恵父之称諡方劲古拙甚可宝也嘉靖甲寅四月十二日记【元牍记】
　　此碑书法峭峻古雅苐小开魏人堂室然自是汉格郑樵谓出蔡中郎无据都少卿疑之是也余意私諡起于春秋汉末尚节义故尚不废苻秦既已非古犹諡及隐逸唐时朝臣尚加山林之号激贪厉竞岂曰罔禆今典三品京朝摸□结舌循序考终皆得美諡外吏即品亚六卿徳侔夷恵非际时防竟以格置此义人劳吏所以扼腕太息也呜呼今安得此门生故吏乎【金石史】
　　司校尉鲁峻碑亦汉中之有声者也郑樵氏谓出蔡中郎赵明诚疑其不然俱未有据峻自司再迁以终今举其雄者又为之私諡曰忠恵父皆门生故吏意也【弇州山人藳】
　　司校尉鲁峻碑并隂八分书今在济宁州儒学【金石文字记】
　　鲁峻碑隂
　　故吏河内【阙】官【阙】糼流【阙】　　故吏九江夀春陈龚伯【阙】五百故吏九江夀春任【阙】孝长五百故吏东郡领兵许逾伯通五百门生沛国丁良【阙】荣千门生勃海【阙】吕【阙】世阶千门生东郡汝阳敢敦登髙千门生汝南召陵干商明公五百门生南阳新野【阙】颢【阙】文五百门生平原路龙显公五百门生任【阙】樊儿【阙】太平五百门生平原乐陵路福世辅三百门生魏郡【阙】邱李牧君伯三百门生魏郡繁阳王辅子助三百门生河东郡【阙】阳【阙】文智三百门生汝南汝阳立【阙】　　三百门生东郡
　　【阙】邑【阙】　　松二百门生东郡【阙】平【阙】　　　二百门生东郡乐平【阙】显【阙】　二百门生东郡乐平【阙】
　　二百门生魏郡内黄【阙】　　　二百门生东郡【阙】阳王【阙】少二百门生汝南防强尹祾【阙】　二百门生汝南防强尹颢【阙】　二百门生勃海南皮刘扶节【阙】二百门生勃海南刘盛兴【阙】　二百门生河间阜成东乡晨子【阙】二百门生河间阜城东乡恭【阙】公二百门生原平西平昌刘本景【阙】二百门生平原张谦伯让二百门生陈留尉氏夏统子思二百门生济隂陈氏许仁伯徳二百门生济隂【阙】周维元兴二百义士梁国宁陵及强【阙】良二百
　　右鲁峻碑隂欧阳公赵明诚皆失收録至洪丞相释扵汉碑搜罗殆尽而亦复遗焉予家此碑不特人间少有且文字粗完可读惜不令三公见之【金薤琳琅】
　　司空宗俱碑
　　公讳俱字伯俪南阳安众人也【阙】先盖四□后【阙】宗【阙十九字】□父司校尉父长沙太守自初仕汉防来□族枝叶【阙二十字】不【阙】□【阙七字】殊【阙七字】大【阙二十三字】郡辟州察孝除【阙二字】城门侯【阙五字】郎中【阙七字】今【阙十二字】诣尹防督□徒【阙二十字】移【阙】不肃而成【阙四字】州郡仍【阙十一字】□足【阙二字】政【阙】一外【阙二字】内【阙二字】任【阙二字】□【阙十三字】【阙二字】防【阙】二【阙十七字】令名布亐华夏【阙三字】不【阙七字】清而【阙】六借征拜议郎【阙】汉【阙】大【阙三字】不【阙二十字】列功【阙】□【阙三十六字】议郎五官中郎将越骑校尉【阙十字】汝南太守【阙十二字】功【阙十一字】大【阙六字】统八【阙三字】台司【阙十二字】践位【阙九十三字】其辞曰
　　【上阙九字】不【阙四字】伊【阙】入【阙二字】天【阙八字】防【阙九字】故【阙十二字】而【阙三字】不【阙二十二字】大【阙三字】功【阙九字】言【阙二十三字】康功【阙二字】承荚为大【阙六字】少府【阙】慈肃恭防大仆【阙四字】逌秩大常三礼有【阙】帝曰【阙】诏陟司空疆理物土【阙十一字】同穹旻【下阙】
　　右汉司空宗公碑篆额有隂碑之文皆已残阙惟名字郡邑父祖独存而官秩尚可见宗公名俱以察孝为城门歴郎中议郎五官中郎将越骑校尉汝南太守少府太仆太常遂拜司空碑云祖父司校尉汝南太守范史灵帝纪云建宁三年七月太常宗俱为司空熹平二年正月薨宋均传云族子意意自有传以章和中为司校尉其传云孙俱灵帝时为司空碑与史皆合惟传误以宗为宋尔俱持国秉一嵗有半虽无列传不详其人贤否而宦者传云熹平元年有人书朱雀阙言天下大乱曹节王甫幽杀太后公卿皆尸禄无忠言者司刘猛以诽书言直不肯急捕若俱者亦尸禄一人之数也【释】
　　碑以□为祖防即典字逌即乃字碑中之字皆用篆文【同上】
　　右司空宗俱碑云公讳俱字伯俪南阳安众人也而其额题汉故司空宗俱之碑按后汉书宋均传均族子意意孙俱灵帝时为司空余尝得宗资墓前石兽膊上刻字因以后汉帝纪及姓苑姓纂等书参考以谓自均而下其姓皆当作宗而列传转写为宋误也后得此碑益知前言之不谬碑以残缺不成文理而官秩姓名乡里特完可考故详着之【金石録】
　　宗俱碑隂
　　宗俱碑隂额上六大篆曰门人立碑人名正碑甚刓灭碑背所损却不多上下凡四横书其人郡邑名字略无官称当是门生未筮仕者故吏不应无碑不传于后世尔【续】
　　广汉属国侯李翊碑
　　君讳翊字辅国牂柯太守曾孙谒者孙从事君之元子也其先出自萁子之苗奕世载徳迄君之身有贞恪谦约之操长柯芬芳成人之行通经综纬兼究古睢初【阙】妣忧勤思尽情及继母嗣承慈爱如前养则竭力克勤和顔名显近逺论者称焉郡守嘉贪礼请署督邮五官功曹守长朝有申甫之节居则曾闵之风延熹六年太守东莱李君懿其髙絜顺天报国察举孝廉除郎中特慕供养常托疾在家时益部攘为三府所选拜广汉属国侯到官鹰威□以文得殊俗驩心拨理之□至建宁元年遭从事君忧去官二交追挛咏其甘棠竭孝道以送终□松柏而憔荆礼服既尽州郡争取比郡部诸郡深执□匪栖迟不就童冠相娱闺门夷史之髙着临究前轨当为国之干臣穹旻【阙】逝皇祚不永年五十四以熹平二年卒凡百惨怆同时感伤九□内外莫不絶伤扵是乃采石勒铭垂示后昆
　　赫赫惟忠属国李侯发迹邑屋声冠方隅贡徳王室显名辽畴□侮镇戎经为大儒忧释绋公义卓休终而有礼哀荣兼殊没而□曜比列陵于嗟兮魂灵呜呼悲夫
　　右广汉属国侯李翊碑翊孝扵奉亲官防之日【阙】自郎位才为属国侯以灵帝熹平二年卒其文云防有贞恪谦约之操长柯芬芳成人之行此两句语停而意对上言幼下言长也或读为长柯殊无义训窃疑柯乃假借或歌或荷尔二交者嵗在换也磐匪者匪石不可转也比列陵于者似倒用于陵以趂韵也【释】碑以防柯为牂牁穰为扰攘刑为形辽为尞绋为绂挛即恋字□即御字【同上】
　　碑无额碑云君讳翊字国辅厯五官功曹守察孝廉为郎拜广汉属国侯熹平二年卒铭文有属国李侯之语知其姓李【复斋碑録】
　　李翊夫人碑
　　广汉属国侯夫人节行絜静徳配古之圣母早失匹【匹字】夀□耇不□愤然憿称列厥辞曰
　　昔□卫姃辅齐匹桓文母□周室获蕃于夫人臧侯苗焉自彼适斯蹈礼伉言恭顺承孝行布宣述嫔慈恵聪达防樊继姑入室勤养育理家道羣宗为轩求福不回撡无遗□【愆字】约身纺绩殖贿圃园敬姜诲子叔敖隂恩男三女二廱穆闺门女则哲礼男则与权节义逾古训导不烦九族和亲若叶附根嵗在大渊□精魂奄昬飞神天庭收刑元都莫不叹息涕零呜呼明智有徳咸曰何辜害我仁良颠【阙】□殂感路人泣霑泥涂逝而不返子孙呱呱
　　叹曰隂阳分兮钟律滋星月列兮有四时神宓防兮万姓熹夀十二兮九九期五三未【阙】兮□左姃秋发兮春华殆周公九兮成称灾靡黄□兮盖夭胎世有皇兮气所裁赴鸿渊兮逝不来凤延颈兮泣交頙□□悲兮涕陨零□耿耿兮慛伤情彼仓天兮愬神灵切剥兮□不荣兰□亡兮丧芝英谁不忉兮□□声畴匹号兮鸣杞之至兮□动城陟四极兮升天庭曰司命兮政不平飞螽□兮害仁良魂魄孤兮独茕茕陈礿祠兮返所生幽不见兮厥刑嗟曰遐兮适窅窅
　　右广汉属国侯夫人碑李翊之配也两碑今在渠州欧赵时皆未出其文云于戯夫人臧侯苖焉盖夫人之姓臧也其后叹辞九九十二之数殊未易晓中有重文数句惟其末三处字不再出其间假借字以鹓□作鹓鶵螽□作螽□它碑所无者汉妇人墓铭见于文士集中固不一其石刻存扵今者独此碑尔【释】
　　即拳字焭即茕字窅即字□即眉字【同上】

　　六艺之一録卷四十五
<子部,艺术类,书画之属,六艺之一录>
　　钦定四库全书
　　六艺之一録卷四十六　　　　　钱塘倪涛撰
　　石刻文字二十二
　　汉元儒先生娄夀碑
