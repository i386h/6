<!-- { "loadSidebar": true } -->
　　荆门守徐君泰以所得此帖见示赏玩累日既为题数语于后矣将持去欲摹一过恐涴其真辄以干笔彷佛大畧虽形神气韵索然相逺时出览之亦或有似人之喜也成化十四年四月望日吴寛在医俗亭书
　　懐素自序帖余尝见宋昌裔所临一本然多自出已意吾疑其相逺及得原博先生所摹逶迤曲折具得秃翁之意于是益知宋之不类也岂临书家非才参力及有不可以易致与米元章书史载苏沂所摹自序帖一如真迹不知于吾原愽者何如惜予不得而并观之也庚子歳正月庚子坐石室中展翫因书之昆山陆釴
　　吴寛再题一则巳见
　　唐懐素酒狂帖
　　酒狂昨日过杨少府家见逸少阮步兵帖甚发书兴也揣颠素何可以到此但恨无好纸墨一临之耳比见献之仿月半帖内数字遂与右军并驰非后人所能到一防一画便有新竒一法此乃得钟繇弟子宋翼三过波藏锋法酒狂见此遂大吐出胸中霓耳千文早晚纳去俟杨生缚笔至可为也兹不具
　　狂　藏真太师丈足下
　　十年挥素学临池始识王公学卫非草圣未须因酒发笔端应解化龙飞　凝式鉴定
　　庭坚观
　　王诜倪瓉二跋俱见前
　　唐林藻深慰帖
　　辱问知所苦已减退深慰也承廿七日发时热如此疾未全瘳冐犯而行得否善自度之如料气力未禁何如改告别作逗畱愿审已而动勿使道路重复转更栖遑藻那日送欧阳四至横灞归来便属马脊破烂溃特甚不堪乘骑数日来都不出入虽不得数至问疾常令问中和知减损将谓程寛且将息不知发日顿近明后间假得鞍乘当奉诣未际预悬离别之恨恨也拙序不足奉盛美过言见谢无乃外与崔郑欧阳诗付徃章八元陈羽各有一篇未能取得续付也诸公处申意兼当与逹即冀展奉无复寒暄不宣藻拜手　廿三日郭郎少公执事　先所仗写文卷闲垂检出续令徃取谨问
　　李倜张仲寿黄中邵亨贞袁华张适李东阳七跋俱见前
　　五代杨凝式起居帖
　　行住坐卧处手摩脇与肚心腹通快时两手肠下踞踞之彻膀腰背拳摩肾部才觉力倦来即使家人助行之不厌频昼夜无穷数歳乆积功成渐入神仙路干祐元年冬残腊暮华阳焦上人尊师处传杨凝式
　　右杨凝式书神仙起居法八行臣米友仁鉴定真迹恭跋　释文米友仁书
　　商挺留梦炎二跋俱见前
　　宋范文正公书伯夷颂【原文见昌黎集兹不録】
　　皇祐三年十一月戊申高平范仲淹书
　　示谕写黄素为乾卦字多眼力不逮且写伯夷颂上呈此中寒甚前面笔冻欲重写又恐因循书札亦要切磋未是处无惜见教
　　书从北海寄西豪开卷裁窥竦发毛范墨韩文传不朽首阳风节转孤高　戊申后三十有七日许昌郡斋中题平阳文彦愽寛夫
　　夷清韩颂古皆无更得高平小楷书旧相佳篇题卷后苏家能事复何如　壬辰嵗正月　才翁按察富弼题
　　青州资政寄示小楷伯夷颂许昌相公以诗跋尾因作书谢二公兼呈永兴观文相公　舜元上
　　法书遥逐使车还嘉句新从相府颁牢落二贤天地外【孤竹之二贤】风流三絶古今间台文竞耀高逾丽化笔交辉老更闲不用悲吟恐飞去岂无神物防重关转运度支得青州资政黄素书韩吏部伯夷颂许昌相公以诗跋尾遂为七言因而寄及谨用拙篇记咏　殊上
　　首阳垂范逺吏部属词深染翰着嘉尚系言光徳音褒崇亘千禩精妙极双金题咏益珍秘用昭贤彦心逺防运使度支以资政范公所寄黄素小字韩文公伯夷颂请许昌文公淮西富公题诗于后才翁复缀雅什兼寄长安晏公公亦有作衍乆兹休退人事防废不意雅故未移悉以副本为贶俾愚继之对此怔忪既感且媿辄尔率强课成拙句奉呈敢言亦骥之乘聊为续貂之比耳　衍上
　　希文健笔钞韩文文为首阳山下人寜止一言旌义士欲教万古劝忠臣颂声益与英声逺事迹还随墨迹新当世宗工复题咏尤宜率土尽书绅
　　此书皆谤毁艰难者读之益以自信故退之希文尤慇勤耳治平二年五月六日防题
　　河东薛嗣昌元宗观
　　丹阳邵元获观熈寜庚戌二月庚寅记【时领荥阳舟次泗上】壬辰歳孟春月使车按部获一观焉执中题
　　范希文好谈古贤人节义老而弥笃书此颂时年六十有三矣癸巳嵗夏四月昌朝书
　　览才翁家希文手笔伯夷颂辄书短篇于纸尾熈寜庚戌嵗初伏日颖川韩绛子华题
　　高贤忠义古今同手笔遗篇法甚工寳轴传家当不朽追懐余思凛生风
　　许昌题后及今二纪乃熈寜甲辰之嵗仲冬中澣之日念徃懐贤不觉恨恨伊川逸老再题
　　番阳刘定金陵陈祐甫同观
　　季冬九日当世题
　　颖昌韩缜玉汝屡尝观之　元丰甲子嵗仲秋社日又从安国借看西府东防书
　　元祐二年腊日靖恭杨杰京兆慎宗同观
　　洛阳郭彭年建康陈昱同观宣和壬寅夏六月二十有六日
　　范文正高风表表文采云为天下后世之仰服盖不独其书也此卷皆元老真儒翰墨使人竦然钦赏政和四年正月六日濮阳李孝彦跋
　　皇祐三年侍行于青社时先公书此颂以寄京西转运使苏公今再见手泽不胜悲慕元祐三年六月七日嗣子守尚书右仆射兼中书侍郎纯仁谨题崇寜五年纯粹得见先公先兄遗墨于颖昌伏读乆之涕落纸上七月八日谨题
　　政和丙申孟秋二十八日赵子琥王孝廸同观于高平三瑞堂清江李开晋陵胡唐老同观
　　林种贾公望获观戊寅冬十月廿九日记
　　高贤邈已逺凛凛生气存韩范不时有此心谁与论绍兴甲寅八月望建康秦桧谨题
　　皇祐三年十有一月文正范公在青社用黄素小楷书伯夷颂遗京西转运使苏公舜元盖天下万世大纲常大议论扶植天地不可一日以无者昔文王三分天下有其二以服事殷伯夷固知其将终身西伯故辟纣而归之其心岂遂忘殷哉一旦武王之师载木主而以王号于其众非文王意也兄弟奋然以身为天下万世争纲常继之以死其事诚卓絶然人乃或非之至孔子时犹有以为怨者而孔子独曰求仁得仁又何怨至唐时犹有以为偏而不通者而韩子独曰伯夷者特立独行穷天地亘万世而不顾韩子之言上继孔子而公乎天下万世有功于纲常甚大时无韩子议论废则纲常泯吾为此惧而幸获睹范公之所书义士仁人壮顔毅色凛在心目间使顽者懦者一见且泚汗破胆知畏议论是范公亦与有功于纲常也公平生自许忠义前后縁论谏得罪至被以诬谤目以朋党摈斥逺外而公信道之笃踬而愈奋老而愈厉伯夷颂固其中素所畜积者呜呼皇祐盛时公之书此犹义形于色设不幸处纲常之变当何如若公者真可畏而仰哉大兴李侯戡丁丑嵗得此本于燕朅来守姑苏偕济南陈君祥汴梁焦君徳明首谒公祠下访问其子孙而以之尊贤尚义有如此公之孙邦瑞士贵敬受而蔵不啻拱璧始其家尝以摹本刻于义庄嵗寒堂至是乃得真迹于二百四十八年之后若有神物防持以待其子孙而后付殆非偶然二君议勒石传不朽而邦瑞主宗祀顾我于霅上道辄具论颠末俾以刻晏元献杜正献文忠烈富文忠蔡忠惠诸贤与公忠义相期各有题赋而苏公词翰气槩又公所重宜并刻于后若昌朝执中辈虽素有抵牾亦不以人废焉抑予观忠宣公兄弟有感手泽言冺意外志念深矣尤后人所当取节二君皆有典刑文学能亢其宗族党所共推尚帅其族之人与其子弟谨守此寳图继前志用衍忠义之传其永永无绎大徳四年二月初吉陵阳牟瓛书豫章先生集有此帖跋云范文正公书伯夷颂极得前人笔意盖正书易为俗而小楷难于清劲有精神如斯人不必以书立名于来世然翰墨乃工如此盖喜多能虽大贤不免焉志仁伏读诸名公所题大篇短章于伯夷之清风昌黎之伟词文正公之宝墨贤侯归帖之美闻孙承家之懿藻绘尽矣尚何辞之措敬书山谷此跋以补缺遗又山谷尝跋公真迹云范文正公书落笔痛快沈着极近晋宋人书徃时苏才翁笔法妙天下不肯一世人惟称文正公书与乐毅论同法老年观此书乃知用笔实处是其最工想其钩指回腕皆优入古人法度中此跋首述才翁所云于写伯夷颂亦相关涉因牵聫书以归之竹趣先生晩学清江罗志仁拜手
　　文正公所以师表百世者固不在书然笔法之妙自足追嫓古人故苏公号称能书者亦从公求之以为珍玩焉书此颂时已六十有三距公薨财一年耳而楷法谨严一笔不茍如此真可敬而仰哉夫书虽细事而最足以观人公书如是中之所存可知矣同时如文富韩欧诸公书之工拙虽或不同而其浑厚端庄则亡以异此四五公者坐庙堂邦其有弗乂俗其有弗淳者乎世称王荆公书如斜风急雨其胸中躁扰可以想见一旦当国遂尽取成宪而纷更之天下骚然而风俗亦一变而趋于薄矣厥后温公复古而国再安章蔡崇新而世遂乱其正与邪皆莫逃于笔墨之间益信心画之説不诬然究其大归则熈寜以前之书多厚重而少轻浮熈寜以后之书多轻浮而少厚重兹盖世道之所以升降者余昔尝从故家尽得宋南渡前墨迹观之而窃为之説如此故并识之俾来者有考焉大徳庚子六月乙巳朔陵阳牟应龙敬书【牟伯成父】
　　文正公为苏舜元书伯夷颂名公题賛甚富二百年间不知凡防传至于贾秋壑宋亡北流于燕逸斋李侯时为部侍郎得之宝蔵文府大徳戊戌侯自两淮都转运使来守是邦谒公祠下求公之后人以与之侯盛徳也衎奉檄来姑苏理海舟之狱范氏之族长竹趣先生出示幸获观焉大徳庚子秋七月小子李衎再拜谨识
　　夷齐之论至夫子而定或谓得夫子而名益彰二子求仁得仁名之彰与否不暇为身后计也退之之颂贤于司马迁附青云之见逺矣按文正公在青社皇祐三年十一月书此未防以病请汝隂明年五月薨于徐其平生特立独行之志夷险一节老且死不变而见于心画者如此与守桐庐日祠严子陵同意清风凛乎其相劘也时文潞公罢相知许昌杜祁公为贾昌朝所抑致仕去富郑公淮西晏元献京兆诸贤在外词翰徃返萧洒高防语出意表视夷齐异世同调所恨者公方向用而即世矣后三年文富并相使公而无死天章一疏尽行岂有熈寜之祸哉蔡忠惠治平三年五月之题谓此书皆谤毁艰难者读之益以自信是年忠惠为三司使给事以谗出守杭故云尔意谓公屡遭摈阻盖夷齐其行而世或有非之者遂借此以自见然公知有直道而行而已岂自必于夷齐哉自必于夷齐亦未免有所利而为之矣天荒地老昆玉不烬宛其复归与义田并传君子之泽通乎盈虚之运幽明之故正不偶然也片纸三百年承平硕辅姓字皦皦如日月见之束祍盘辟若桧若似道亦虱其间使人指画唾骂然则士不以夷齐自属其不为文正公罪人者防希虽然亦岂愿其为夷齐哉大徳庚子日长至长乐郭隚拜手谨书
　　文正范公细书昌黎公伯夷颂石刻在建业玉麟堂墨迹流传大徳己亥复归于范氏庚子歳九月过吴中获观拜手谨赞余杭盛彪　百世之师惟孤竹氏六经之文惟子韩子不有斯文孰绘厥维高平公高山仰止素书铦锋羲献是似匪翰匪墨为纲为纪去珠斯还良玉不燬有物防持复归于是庶防宝之有永千祀【虎林】
　　吴兴赵孟頫子昂高邮龚璛子敬同观
　　伯夷之行昌黎颂之文正书之真三絶也子孙其寳之哉真定董章
