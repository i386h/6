<!-- { "loadSidebar": true } -->
　　禇遂良善书与虞齐名世南尝荐之文皇世南死登善独擅大名当时御府所收右军真迹赝者相半他人不能识登善輙能辨之至纎悉不爽后遇有所购必经审鉴为定及其自书乃独得右军防意评者谓其字里金生行间玉润变化开合一本右军其诸帖中西升经是学黄庭度人经是学洛神隂符学画像湖州独孤府君碑越州右军祠记同州鴈塔两圣教序是其自家之法世传兰亭诸本亦与率更不类盖亦多出自家机轴故也今观永新文学邓仲经甫所藏儿寛赞正与兰亭圣教序记诸帖相似笔意婉美似瘠而腴似柔而刚至于三过三折之妙特加之意诚禇法也后有赵子固及栁道传黄潜卿掲伯防诸公跋尾皆信而可徴栁公谓中间刮去字为宋国讳信然宋人以为是也【宣祖讳】永乐辛夘二月独山王偁观毕书于钟山书屋【同上】
　　禇河南博雅通识工楷初师虞永兴晚得右军笔法其正书遒劲直班欧虞贞观中谏议大夫兼起居注文皇尝问曰朕有不善卿亦记耶对曰守道不如守官职在载笔君举必书其为人忠直贞亮可知矣观此书儿寛赞瑶台青春林罗绮之喻不虚也而刚方正直之气溢于翰墨之间诚类其为人千载之下其流风余韵即此可想见矣山东宪使云间黄汝申出以见示不胜喜幸杜子美有云金钟大镛在东序冰壶玉鉴悬清秋余于禇书亦云汝申其寳之正统四年正月丙戌豫章胡俨谨题【同上】
　　此卷藏旧故人邓宗经所宗经为庐陵永新潜山三县学官皆擕以自随洪武壬午予获观于庐陵永乐丁亥又获观于永新是时学士解公赴桂林任予送至彼解公题此卷深欲效河南笔意题毕自谓与平日所书逈异从行有黄生学书于公熟识公字公戏以手掩其名召生试观问为谁书生错愕莫能辨因抚掌大后五年辛夘春宗经擕至南京寓余官舍中翰林诸公俱来就望而检讨王公孟阳欣然许题其后且以就望为不足借归观之徃返数四一日大雨中学士胡公肩舆来索而卷适留孟阳所亟命院吏二人荷氊衫徃取留其家二日所题字亦异平日书盖观此而有以启其新意也今少傅东里杨先生时在春坊以少暇未及观最后始与宗经擕卷诣其私第值暮秉烛展玩良久防公冗弗果题识宗经常阙然于懐宣徳乙巳予至潜山宗经袖此卷欲以遗予且曰君子不留意于物吾老矣付之得人则于此卷无负矣予辞以素不善书当求善书者付之庶防不负今年冬予至云间大参黄公汝申忽出此卷示予自言前此两月过安庆得之秀才李生生名善尝从宗经游岂宗经属以择人而授生生知黄公好古博雅而又长于法书故竟以归于黄公然则李生可谓能知人宗经亦无负于此卷矣展玩之余俯仰今昔非但河南之墨迹足为寳玩而当时二三君子之余韵犹可想见因详着于卷尾正统二年丁巳十一月晦庐陵周忱书于云间之三陆书院【同上】
　　褚遂良模褉帖
　　题跋已见前
　　褚遂良书隂符经
　　题跋已载七十四卷
　　褚遂良灵寳经变字
　　题跋已载七十四卷
　　禇遂良三龛记
　　题跋已见前
　　禇遂良临右军文赋
　　余在黔南未甚觉书字緜弱及移戎州见旧书多可憎大概十字中有三四差可耳今方悟古人沉着痛快之语但难为知音尔李翘叟出禇遂良临右军书文赋豪劲清润真天下之竒书也【山谷集】
　　禇遂良千文
　　禇遂良书见于石刻者世亦甚鲜况其真迹乎今观所书千文柔劲险媚真如鐡线萦结而成或者评为栁诚悬所临禇书似则似矣其入神处恐非诚悬所至也【宋学士集】
　　禇遂良清娱墓志铭
　　禇河南刺同州时梦一女子自称司马迁侍妾姓随名清娱因迁出游擕清娱居此防有事出都清娱遂侨居于同后迁故清娱以悲死梦中特乞河南一言铭墓以垂不朽其书尤秀婉可爱子长足迹半天下岂游毕犹置妾近地入都而后谋归之耶然考子长遭腐刑退而著书年月颇久清娱终不归至子长死而后一身殉之观子长君臣朋友之间一深情人也独何忍于清而不为定其去留是不能无疑在河南非妄言者至曰为天帝所闵得赐血食一州乃知处伦常之变用情得其正者虽屈而必伸不当愤激借青蝇为吊客也【李昰放鷼亭集】
　　禇遂良书心经
　　题跋已载七十一卷
　　禇遂良书西升经
　　禇遂良西升经与淳熙秘阁续帖所刻黄庭经同一笔法真迹昔藏新都殷尚书家予在长安曾于殷叅军家见之后归武林洪黄门黄门遂以赠予【画禅室随笔补録】禇河南枯树赋【以下俱跋松雪临本乃同真迹合一卷者】
　　禇公书六朝众长而成一家千代何独枯树赋而已子昻后五百年一振其豪顷夺其符而代之岂规规学禇而得之胸中有所谓者也谓予不信有木居士在钱塘白珽【瑚网】
　　禇登善书用法结体方严枯树赋稍变乃从容于法度之中子昻落笔便得其意所谓不同而同者又绘图于前树虽枯而润盖具根本而生意存焉尔观此信不徒作矣所感当甚子山也吴郡陈深【同上】木生天地间为风霜之所夭折不能竟其天年不幸甚矣而骚人名士形诸赋咏着之翰墨精彩百倍垂于无穷寔枯中之荣也子老且衰抚卷为之一慨九山人崈古【同上】
　　禇书此为精妙子昻晚笔最得其意尝闻贾师宪以江上功景定初元拜右相锡宴宣劝内府出金器赐甚厚中有枯树赋真迹似道独受此卷不敢辞今不知流落何所信人间世曾何足以把玩哉喜见以人而慨然者系之矣至大二年季春为吴门钱翼之题谷阳龚璛书【同上】
　　禇河南多书枯树赋犹王子敬多书洛神赋禇书仅见为燕公本亦犹王书止传十三行异哉此本旧藏华补庵氏球得谛视之然亦防钩填廓想出栁诚悬手非禇初笔也其遒劲俊逸大都如禊帖临本圣教碑刻骨力中气韵是足非易窥者赵文敏综晋唐法书舍筏登岸乃能师其意不泥其迹按临本整宻秀润不少露北海姿态亦尽气为禇敌者若武延秀时有此当亦取续屏脚矣王元美邃于书学得禇钩本属球钩赵本合刻以传球乏冯承素之艺多失赵神彩尚湏具法眼者鉴之隆庆元年夏六月既望吴郡周天球题【同上】
　　庾子山枯树赋有盛声于江左如许小公辈皆习之禇河南书此赋掩映斐舋极有好致武延秀集右军大令墨迹于屏以此书装脚其见重如此真迹在无锡华户部处尝命许元复防钩垂入石而户部物故真迹落盗手余所有赵吴兴临本亦一时妙品因请于华户部之子明伯乞许本入石而赵本则周公瑕所钩也禇书既极秀逸有美女婵娟不胜罗绮之态赵则穏宻端润徃徃得笔外意俱在山隂堂室间正不当以时代论也元复公瑕俱名能临池者故不啻作定武冡嫡耳隆庆改元八月天居士王世贞识【同上】
　　薛稷
　　薛稷字嗣通蒲州汾隂人擢进士第以辞章自名景龙末为谏议大夫昭文馆学士初贞观永徽间虞世南禇遂良以书颛家后莫能继稷外祖魏徴家多藏虞禇书故锐精临仿结体遒丽遂以书名天下睿宗时封晋国公歴太子少保礼部尚书【唐书本传】
　　薛稷河东人官至太子少保书学禇公尤尚绮丽媚好肤肉得师之半可谓河南公之髙足甚为时所珍尚虽似范睢之口才终畏何曾之面质如聼言信行亦可使为行人观行察言或见非于宰我以罪伏诛稷行入能【书断】
　　薛稷字嗣通多才藻工书画外祖魏文贞公富有书画多虞禇手写表疏稷锐意抚学穷年忘倦官至银青光禄大夫太子少保封晋国公窦懐贞累之年六十九【歴代名画记】
　　薛稷书师禇河南时称买虞得薛不失其节【朱景唐朝名画録】
　　韦嗣立拜中书令苏瓌署官告苏颋之词薛稷书时谓三絶【唐诗纪事】
　　薛稷书慧寺三字方径三尺许笔画雄健在通泉夀圣寺聚古堂【舆地纪胜】
　　杜甫观薛稷书画壁诗云仰看垂露姿不崩亦不骞郁郁三大字蛟龙岌相纒【杜工部集】
　　吕总曰薛稷书如风惊苑花雪惹山栢【金壶记】
　　少保传李北海邕与贺监知章同鸣开元之间【解缙书学传授】
　　唐薛稷书
　　薛稷书刻石者余家集録颇多与墨迹互有不同唐世顔栁诸家刻石者字体时时不类谓由模刻人有工拙昨日见杨褒家所藏薛稷书君谟以谓不类信矣凡世人于事不可一概有知而好者有好而不知者有不好而不知者有不好而能知者褒于书画好而不知者也画之为物尤难识其精麤真伪非一言可逹得者各以其意披图所赏未必是秉笔之意也昔梅圣俞作诗独以吾为知音吾亦自谓举世之人知梅诗者莫吾若也吾尝问渠最得意处渠诵数句皆非吾所赏者以此知披图所赏未必得秉笔之人本意也【集古録】
　　薛稷杂碑
　　书贵得法然以防画论法者皆蔽于书者也求法者当在体用备处一法不亡浓纎健决各当其意然后结字不失疎宻合度可以论书矣薛稷于书得欧虞禇陆遗墨至备故于法可据然其师承血脉则于禇为近至于用笔纎瘦结字疏通又自别为一家然世或以其瘦快至到又似不论成法者也刘景升为书家祖师钟繇胡昭皆受其学然昭肥繇瘦各得其一体后世不谓昭不及繇者观其笔意他可以不论也【广川书跋】
　　薛稷封中岳碑
　　跋语已见五十七卷
　　薛稷郑府君碑
　　题跋已载六十一卷
　　薛稷杳冥君铭
　　题跋已载六十八卷
　　薛嗣通四言诗帖真迹
　　悠悠洛邑伊壥屡移寒暑频经嵗年丹壑防变陵谷俄迁不覩碑碣空悼风烟　薛稷为禇河南甥书法似河南三藏圣教序宰【珊瑚网】







　　六艺之一録卷三百二十五
<子部,艺术类,书画之属,六艺之一录>
　　钦定四库全书
　　六艺之一録卷三百二十六　　钱唐倪涛撰
　　歴朝书谱
　　唐
　　魏徴
　　魏徴字成魏州曲城人少孤有大志通贯书术从李宻来京师擢秘书丞贞观中为侍中进郑国公拜特进知门下省事太子太师谥曰文贞【唐书本传】
　　贞观中搜访王右军等真迹帝令魏少师虞永兴禇河南等定其真伪又令魏禇等更署名其后【韦述叙书録】
　　魏叔瑜
　　魏叔瑜相州曲城人徴季子豫州刺史善草以笔意传其子华及甥薛稷【唐书魏徴传】
　　魏叔琬
　　魏叔琬叔瑜兄亦善书【墨池编】
　　魏华
　　魏华叔瑜次子检校太子左庶子武阳县男世称善书者前有虞禇后有薛魏【唐书魏徴传】
　　华好书翰初与薛稷俱师于禇后习右军行草其迹遂过于师【书小史】
　　房龄
　　房龄字乔齐州临淄人彦谦子幼警敏善属文书兼草太宗狥河北署行军记室叅军即位为中书令封邢国公进尚书左仆射更封魏终太子太傅知门下省事谥曰文昭龄常恐诸子骄侈集古今家诫书为屏风令各取一具曰留意于此足以保躬矣【唐书本传】
　　房仆射龄行草风流秀頴【书断】
　　李嗣真书后品列中中品
　　窦臮述书赋评已见
　　杜如晦
　　杜如晦字克明京兆杜陵人少英爽喜书以风流自命隋滏阳尉秦王引为府兵曹叅军歴迁兵部尚书封蔡国公进位尚书右仆射谥曰成【唐书本传】
　　楷草法唐初杜如晦髙士防亦深有意焉【蔡希综法书论】
　　髙士防
