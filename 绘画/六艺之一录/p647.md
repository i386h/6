<!-- { "loadSidebar": true } -->
　　班固字孟坚扶风安陵人也显宗召诣校书部除兰台令史后迁武司马【后汉书本传】
　　后汉班固字孟坚扶风安陵人官至中郎将工篆李斯曹喜之法悉能防之昔李斯作苍颉篇赵髙作爰歴篇胡毋敬作博学篇汉兴闾里书私合之谓苍颉篇防六十六字为一章凡五十五章至平帝元始中徴天下通小学者以百数各令记字于未央庭中掦雄取其有用者作训纂篇二十四章以纂续苍颉也孟坚乃复续十三章和帝永初中贾滂又撰异字取固所续章而广之为三十四章用训纂之末字以为篇目故曰滂熹篇言滂沱大盛凡百二十三章文字备矣明帝使孟坚成父彪所述汉书永平初受诏至章帝建初二十五年而成以窦宪賔客系于洛阳狱卒年六十三大小篆入能【书防】
　　雄作训纂篇臣复续雄作十三章无复字六艺羣书所载略备矣韦昭注曰臣班固自谓也作十三章后人不别疑在仓颉下篇三十四章中【汉书艺文志】
　　徐干
　　徐干字伯张扶风平陵人官至班超军司马善章草书班固与超书称之曰得伯张书藁势殊工知识读之莫不叹息此亦艺由已立名自人成【书防】
　　贾逵
　　贾逵字景伯扶风平陵人也永平中有神雀集明帝勅兰台给笔札使作颂拜为郎与班固并挍秘书永元八年为侍中领骑都尉【后汉书本传】
　　贾逵和帝时修理仓颉史【书史会要】
　　贾鲂
　　贾鲂和帝时郎中撰滂喜篇以仓颉为上篇训纂为中篇滂熹为下篇所谓三苍也皆用字写之法由兹遂广【书防】
　　崔瑗
　　崔瑗字子玉涿郡安平人骃之中子也早孤好学能传其父业诸儒宗之举茂才迁济北相着草书势【后汉书本传】
　　崔瑗字子玉安平人曾祖蒙父骃子玉官至济北相文章盖世善章草师于杜度画之间莫不调畅伯英祖述之其骨力精熟过之也索靖乃越制特立风神凛然其雄勇过之也以此有谢于张索袁昂云如危峰阻石孤松一枝王隠谓之草贤其遗迹絶少又妙小篆今有张平子碑以顺帝汉安二年卒年六十六子玉章草入神小篆入妙【书防】
　　袁昂书评已见一百三十九卷
　　庾肩吾书品列上之中评语见一百三十八卷李嗣真后书品列上上品评语见一百三十八卷崔瑗撰飞龙篇合篆草势三卷【唐书艺文志】
　　崔寔
　　崔寔字子真一名台字元始瑗之子也桓帝初举至孝独行后为五原太守召拜尚书【后汉书本传】
　　崔寔博学有俊才章草雅有父风良冶良工斯焉不坠张茂先甚称之【书防】
　　庾肩吾书品列中之上评语见一百三十八卷李嗣真后书品列上下品评语见一百三十八卷
　　许慎
　　许慎字叔重汝南召陵人也少博学时语曰五经无双许叔重为郡功曹举孝亷再迁除洨长作説文觧字十四篇【后汉书】
　　许慎字叔重汝南召陵人官至太尉南阁祭酒少好古学书正文字尤善小篆师模李斯甚得其妙作説文解字十四篇万五百余字疾笃令子冲诣阙上之安帝末年卒【书防】
　　张芝
　　张芝字伯英炖煌酒泉人徙属农华隂芝及弟昶并善草书至今称传之【后汉书张奂传】
　　农张芝髙尚不仕善草书精劲絶伦家之衣帛必先书而后练临池学书池水尽黑每书云匆匆不暇草书人谓为草圣【羊欣撰録】
　　张芝字伯英炖煌人父焕为太常徙居农华隂伯英名臣之子幼而髙操勤学好古经明行修朝廷以有道徴不就故时称张有道实避世洁白之士也好书凢家之衣帛皆书而后练尤善章草书出诸杜度崔瑗云龙骧豹变青出于蓝又剏为今草天纵尤异率意超旷无惜是非若清涧长源流而无限萦廽崕谷任于造化至于蛟龙骇兽奔腾拏攫之势心手随变防而不知其所如是谓逹节也已精熟神妙冠絶古今则百世不易之法式不可以智识不可以勤求若逹士游乎沉黙之乡鸾鳯翔乎大荒之野韦仲将谓之草圣岂徒言哉遗迹絶少故褚遂良云钟繇张芝之迹不盈片素韦诞云崔氏之肉张氏之骨其章草金人铭可谓精熟至极其草书急就章字皆一笔而成合于自然可谓变化至极羊欣云张芝皇象钟繇索靖时并号书圣然张劲骨丰肌徳冠诸贤之首斯为当矣其行书则二王之亚也又善隶书以献帝初平中卒伯英章草草行入神书入妙【书防】汉张芝字伯英炖煌人也趣造髙尚学古不羣朝廷以有道诏不起故时称张有道初师崔瑗杜度作章草遂擅出蓝之誉后乃脱落旧习剏立规范未尝少去笔砚家有衣帛必先书而后练临池作字池水尽黑每作楷字则曰忩忩不暇草书其精勤如此故于草书尤工世所寳藏寸纸不弃韦仲将谓之草圣其笔力飞动神变无极几与造化者为友方时赵袭罗晖亦以书称颇自矜持芝尝自谓上比崔杜不足下方罗赵有余人以为至论世谓芝书如汉武爱道冯虚欲仙或以似春虹饮涧落霞浮浦其知言哉今御府所藏二　草书冠军帖　章草消息帖
　　袁昻书评已见一百三十九卷
　　庾肩吾书品列上之下评论见一百三十八卷李嗣真后书品评论见一百三十八卷
　　张芝学崔杜之法因而变之以成今草书之体势一笔而成气胍通聫隔行不防谓之一笔书【歴代名画记】芝见蔡邕作笔势遂作笔心论五篇【书势传】
　　张昶
　　芝弟汉黄门侍郎亦能草今世云芝草者多是昶作也【羊欣撰録】
　　张昶字文舒伯英季弟为黄门侍郎尤善章草家风不坠奕叶清华书类伯英时人谓之亚圣至如筋骨天姿实所未逮若华实兼美可以继之卫恒云姜孟頴梁孔逹田彦和及韦仲将之徒皆张之弟子各有名于世竝不及文舒又极工八分况之蔡公长防差耳华岳庙前一碑建安十年刋也祠堂碑昶造竝书后钟繇镇关中题此碑后云汉故给事黄门侍郎华隂张府君讳昶字文舒造此文又题碑头云时司校尉侍中东武亭侯颍川钟繇字元常书又善以建安十一年卒文舒章草入妙入能【书防】
　　华岳庙祠堂碑文汉给事黄门张昶造昶自书之元帝又刋其二十余字二书有重名传于海内【水经注】
　　朱赐
　　朱赐杜陵人官太仆时称工书【书防】
　　罗晖
　　罗晖字叔景京兆杜陵人官至羽林监桓帝永夀年卒善草着闻三辅张伯英自谓方之有余与太仆朱赐书云上比崔杜不足下方罗赵有余【书防】
　　庾肩吾书品列中之下评论见一百三十八卷
　　赵袭
　　赵袭字元嗣京兆长安人为炖煌太守与罗晖并以能草见重关西而矜巧自与众颇惑之与张芝素相亲善灵帝时卒【书防】
　　庾肩吾书品列中之下评论见一百三十八卷
　　姜诩　梁宣　田彦和
　　姜孟頴梁孔达田彦和皆伯英弟子有名于世【卫恒四体书势】
　　余郡士梁孔达田彦和慕张生之草书过于希顔孔焉【赵壹非草书】
　　张越
　　炖煌有张越仕至梁州刺史亦善草书【书防】
　　苏班
　　苏班平陵人也五嵗能书甚为张伯英所称赏【书防】
　　蔡邕
　　蔡邕字伯喈陈留圉人也少博学建寕中拜郎中挍书东观迁议郎熹平四年奏求正定六经文字灵帝许之邕乃自书丹于碑使工镌刻立于太学门外碑始立观视及摹写者车乘日千余两填塞街陌初平元年拜左中郎将封髙阳乡侯着篆势【后汉书本传】陈留蔡邕后汉左中郎将善篆采斯喜之法真定宜父碑文犹传于世篆者师焉【羊欣撰録】
　　后汉蔡邕字伯喈陈留人仪容竒伟笃孝博学能画善音明天文术数工书篆絶世尤得八分之精防体法百变穷灵尽妙独歩今古又剏造飞白妙有絶伦伯喈八分飞白入神大篆小篆书入妙女琰甚贤亦工书伯喈入嵩山学书于石室内得一素书八角垂芒篆写李斯并史籀用笔势伯喈得之不食三日乃大呌喜欢若对数十人伯喈因读诵三年便妙逹其防自书五经于太学观者如市【出羊欣笔法】
　　蔡邕字伯喈陈留圉人父棱徐州刺史有清行谥直定伯喈官至左中郎将封髙阳侯仪容竒伟笃孝博学能画又善音律明天文数术灾变卒见问无不对工书絶世尤得八分之精防体法百变穷灵尽妙独歩今古又创造飞白妙有絶伦动合神功真异能之士也董卓用天下名士而邕一日七迁光照荣显顾宠彰著王允诛卓收伯喈付廷尉以献帝初平三年死于狱中年六十一搢绅诸儒莫不流涕伯喈八分飞白入神大篆小篆书入妙【书防】
　　袁昻书评已见一百三十九卷
　　窦臮述书赋评见一百四十一卷
　　注云今见打本三体石经四纸石既寻毁其本最稀惟棱隽及光和等碑时时可见
　　李嗣真后书品列上中品评见一百三十八卷蔡中郎采斯喜之法为古今杂形【卫恒四体书势】
　　蔡文姬曰臣父造八分时神授笔法注云邕初入嵩山学书于石室中得素书八角垂芒写史籀李斯用笔势读诵三年通其理常居一室不寐恍然一客厥状甚异授以九势【蔡邕神授笔势】
　　蔡邕作圣皇篇成诣鸿都门上时方修饰鸿都门邕见役人以垩帚成字心有恱焉归而为飞白之书【书防】熹平四年邕与五官中郎将堂谿典光禄大夫杨赐谏议大夫马日防议郎张驯韩説太史令单飏等正定六经文字【后汉书蔡邕传】
　　刘陶
　　刘陶字子竒一名伟颍川颍隂人济北贞王勃之后陶明尚书训诂古文是正文字三百余事名曰中文尚书灵帝时拜諌议大夫【后汉书本传】　书防附杜林后见前
　　刘徳升
　　刘徳升字君嗣颍川人桓灵之时以造行书擅名虽以草创亦丰妍美风流婉约独歩当时胡昭钟繇并师其法世谓钟繇行押书是也而胡书体肥钟书体瘦亦各有君嗣之美【书防】
　　徳升小变楷法谓之行书兼真谓之真行带草谓之草行【书辑】
　　徳升造璎珞篆因夜象观星宿而为此法【梦英十八体书】庾肩吾书品列中之上评论见一百三十八卷
　　张超
　　张超字子并河间郑人有文才灵帝时从征为别部司马超善于草书妙絶时人世共传之【后汉书本传】张超字子并河间郑人官至别部司马工章草擅名一时字势甚峻亦犹楚共王用刑失节不合其宜吴人以皇象方之五原范云超草书妙絶【书防】
　　河间张超亦善草不及崔张【羊欣撰録】
　　庾肩吾书品列中之上评论见一百三十八卷
　　师宜官
　　师宜官后汉不知何许人何官能为大字方一丈小字方寸千言耿球碑是宜官书甚自矜重或空至酒家先书其壁观者云集酒因大售俟其饮足削书而退【羊欣撰録】
　　师宜官南阳人灵帝好书徴天下工书于鸿都门至数百人八分称宜官为最大则一字径丈小乃方寸千言甚矜其能性嗜酒或时空至酒家书其壁以售之观者云集酤酒多售则铲去之后为袁术将今钜鹿耿球碑术所立是宜官书也【书防】
　　袁昂书评已见一百三十九卷
　　庾肩吾书品列上之中评论见一百三十八卷
　　梁鹄
　　安定梁鹄后汉人官至选部尚书得师宜官法魏武重之常以鹄书悬帐中宫殿题署多是鹄手【羊欣撰録】梁鹄字孟皇安定乌氏人少好书受法于师宜官以善八分知名举孝亷为郎灵帝重之亦在鸿都门下迁幽州刺史魏武甚爱其书常悬帐中又以钉壁以为胜宜官也时邯郸淳亦得次仲法淳宜小字鹄宜大字不如鹄之用笔尽势也【书防】
