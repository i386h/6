<!-- { "loadSidebar": true } -->
　　洪遵曰此钱径七分重三铢六参文曰天成元宝计当时所铸而五代史后唐纪不载
　　晋天福钱


　　宋白续通典曰晋天福三年十一月诏三京邺都诸道州府无问公私应有铜者并许铸钱仍以天福元宝为文左环读之委盐铁司铸様颁下诸道毎一钱重二铢四参十钱重一两
　　汉汉通钱


　　苏耆开谭録曰汉干祐中以晋室鼓铸钱币伪滥非一乃禁铜货悉归公帑洪遵曰此钱径寸重三铢六参文曰汉通元宝字文明坦制作颇精盖惩天福之则汉代所铸明矣
　　周周通钱


　　苏耆开谭録曰世宗朝铸周通元宝钱于后殿设巨鑪数十亲观鼓铸李孝美曰径寸重五铢文曰周通元宝形制精妙与唐开元钱同
　　伪品
　　大钱


　　汉书食货志曰王莽居摄变汉制更造大钱径寸二分重十二铢文曰大钱五十
　　小钱五等



　　前汉食货志曰王莽作钱布之品名曰宝货小钱径六分重一铢文曰小钱直一次七分三铢曰么钱一十【顔师古曰么小也】次八分五铢曰幼钱二十次九分七铢曰中钱三十次一寸九铢曰壮钱四十因前大钱五十是为钱货六品直各如其文文质周郭仿汉五铢钱百姓愦乱其货不行民私以五铢钱市买莽患之下诏有敢挟者为惑众投诸四裔以御魑魅于是农商失业食货俱废民涕泣于市道抵罪者不可称数莽知民愁廼但行小钱直一与大钱五十二品并行贝布属且寝
　　货泉钱


　　前汉书食货志曰王莽天凤元年罢大小钱改作货泉径一寸重五铢文右曰货左曰泉枚直一又以大钱行乆恐民挟不止乃令且行大钱与新货泉俱枚直一并行尽六年毋得挟大钱矣宋书符瑞志曰莽忌汉而钱文有金乃铸货泉以易之既而光武起于舂陵之白水乡货泉之文为白水真人也
　　得壹钱


　　唐书食货志曰史思明据东都铸得一元寳钱径寸四分以一当开元通寳之百
　　顺天钱


　　唐书食货志曰史思明恶得一非长久之兆改其文曰顺天元寳李孝美曰二钱大小如一但顺天重而得一轻耳
　　永通钱


　　五代史南唐世家曰李景困于用兵钟谟请铸大钱以一当十文曰永通泉货洪遵曰此钱有三品字八分书者径寸五分重八铢七参背面肉好皆有周郭篆文者径寸三分重五铢七参轮郭重厚铜色昏暗又有面为篆文背为龙凤形者【名龙凤重轮钱】皆李氏所铸也
　　开元钱


　　陶岳货志録曰元宗时兵屡挫帑藏虚竭韩熈载上疏请以铁为钱其钱之大小一如开元通寳文亦如之徐篆其文比于旧钱稍大而轮郭深阔既而是钱大行公私以为便
　　唐国钱


　　十国纪年唐史曰元宗以周师南伐及割地嵗贡方物府藏空竭钱货益少遂铸唐国通宝钱二当开元钱一
　　大唐钱



　　马令南唐书曰元宗铸大唐通宝钱与唐国钱通用数年渐弊极为轻小
　　永平钱


　　前蜀世家曰王建武成三年十二月大赦改明年元为永平
　　通正钱


　　前蜀世家曰王建永平五年改元通正
　　天汉钱


　　前蜀世家曰王建通正元年十月大赦改明年元曰天汉
　　光天钱


　　前蜀世家曰王建天汉元年十二月大赦改明年元曰光天
　　干徳钱


　　前蜀世家曰王建卒子衍立明年改元干徳
　　咸康钱


　　前蜀世家曰王衍干徳七年改元曰咸康
　　广政钱


　　后蜀世家曰孟昶明徳五年改元曰广政
　　干亨钱


　　南汉世家曰梁贞明三年刘防即位国号大越改元曰干亨
　　干封钱


　　楚世家曰髙郁讽马殷铸铅铁钱以十当铜钱一
　　天防钱


　　董逌曰马殷据湖南八州地建天防府因铸天防府宝
　　闽铁钱


　　陶岳货泉録曰王审知铸大铁钱阔寸余甚麤重亦以开元通宝为文仍以五百文为贯俗谓之铑【贺】与铜钱并行
　　永隆钱


　　闽世家曰王延羲立改元永隆铸大铁钱以一当十
　　天徳钱


　　闽史曰王延政天徳二年铸天徳通宝大铁钱一当百
　　大兴钱


　　董逌曰张台云冯洪所铸
　　应天钱


　　董逌曰幽州刘守光钱而文曰应天元宝背文曰万
　　不知年代品
　　平当钱


　　泉志曰径九分重三铢肉郭夷坦当字湮漫或云汉代所铸
　　四出钱



　　泉志曰径寸一分重三铢六参面背文皆四出字尽漫昧大泉五十本王莽所铸初无四出之説
　　大泉五铢钱


　　张台曰在顾氏所见七种异钱之内大小轻重未闻
　　太元货泉钱


　　李孝美曰此钱径七分半重四铢其文上曰太下曰元右曰货左曰泉太元则真书货泉则小篆形制不至佳
　　通行货泉钱



　　泉志曰径八分半重二铢七参铜质简古字含八分体
　　续铢钱


　　旧谱曰形制颇类五铢面文无好郭其文右曰续左曰铢
　　定平钱


　　随食货志曰梁武帝时百姓或私以古钱交易有定平一百
　　传形半两钱



　　泉志曰字文坦明背面皆无轮郭径八分重二铢一参











　　六艺之一録巻十九
　　钦定四库全书
　　六艺之一録巻二十　　　　　钱唐倪涛撰
　　金器欵识二十
　　不知年代品
　　太平钱


　　隋书食货志曰梁武帝时百姓或私以古钱交易有太平百钱旧谱曰钱有三种大篆小篆书文皆曰太平百钱但字有古今形有大小又有水波文及背者
　　两啬钱


　　敦素曰此钱重四铢径一寸三分微有外轮背面无好郭其文篆书右曰两左曰啬形质大抵似半两制作古异源流莫知董逌曰考字书无啬字又不与篆合按释真观书曰割爱辞亲披繬剪发乃知此自梵书中出其以繬为啬又省文也此钱疑在南梁北齐间
　　一文钱


　　泉志曰旧谱谓之一文审求其义了不可得然未知何所稽也董逌曰考古文此字为巨泉葢圜钱也
　　四曲文钱


　　旧谱曰形制类半两肉好无轮郭有四曲文外向有二字右类文字左不可识
　　永光钱


　　徐氏曰文曰永光
　　五金钱


　　泉志曰径八分重三铢六黍字文明澈制作甚精
　　大朝钱


　　李孝美曰此钱径寸五分重十五铢其文真书曰大




　　董逌曰天福石晋年号当时所铸自有天福镇寳钱见晋氏旧史李孝美曰此钱径八分重四铢六黍文曰天镇福寳背文有一黎字在穿上字体形制与石晋天福钱殊不相侔
　　万歳钱


　　李孝美曰此钱径寸二分重十三铢文缪篆曰皇帝万歳背文缪篆曰忠孝传家肉好背有周郭
　　大兴钱



　　李孝美曰此钱径八分重四铢靣文曰大兴平寳复有一丁字在背文穿上
　　大千钱


　　泉志曰此钱径八分重三铢六参文曰大千通宝倒置通宝字千字疑当作平歳久漫灭尔背文有一丁字在通字之背制作字体肖大兴平宝钱
　　天感钱


　　泉志曰此钱文曰天感元宝字画遒劲顷歳获此寻逸之
　　古钱


　　李孝美曰此钱径寸一分重十铢靣有两字不可识肉好有周郭皆夷漫如半两钱状
　　古文钱


　　泉志曰径一寸重四铢五参背文夷漫靣肉坦平微有轮郭颇类圜法
　　三字钱


　　泉志曰三字钱径寸一分重三铢三参靣背肉形皆平外无周郭制作简古字画夷漫叵辨亦圜法别种也
　　千字钱

　　李孝美曰径寸六分重十铢靣文右边有一千字体如辽钱疑其同出而未得依据肉好皆有周郭
　　太兴钱


　　董逌曰文曰太兴平宝疑五代僭伪之所铸
　　外国品
　　因墀国钱


　　王子年拾遗记曰因墀国在西域之北晋武帝时献玉钱千缗其形如环环重十两上有天夀永吉之字
　　和同钱


　　神功钱


　　万年钱


　　隆平钱



　　旧谱曰日本国钱四品并径寸重五铢其文书一曰和同开珍二曰神功开珍三曰万年通宝四曰隆平永宝其国延厯中铸
　　干文钱


　　国朝防要曰太平兴国九年日本国僧奝然等浮海而至云其国用铜钱文曰干文宝
　　屋防国钱


　　徐氏曰径七分厚薄肉好不异中夏字若梵书不可复识
　　吐蕃国钱


　　敦素曰此钱径寸重五铢肉好精巧不减中国以铜为之皆梵字不可识背文如开元钱有甲文询于众人谓之梵钱
　　倭国钱


　　賛宁传载曰倭国在东海中正朔一同中夏年号天庆天厯其国用钱文曰延喜通宝
　　梵字钱


　　泉志曰此钱径八分重三铢六参铜色纯赤文不可辨大抵类屋防吐蕃钱
　　天赞钱


　　五代史四夷附録曰契丹主按巴坚僭号名年曰天赞泉志曰此钱径九分
　　应厯钱


　　董逌曰契丹钱文曰应厯重宝赵至忠北庭杂记曰契丹主徳光之子改元应厯
　　重熈钱
　　赵至忠北庭杂记曰圣宗卒少主宗真立改元景福一年又改重熈泉志曰此钱径九分重三铢文曰重熈通宝
　　清宁钱


　　陈昉北庭须知曰契丹主洪基改元清宁泉志曰此钱径九分重三铢文曰清宁通宝
　　大康钱


　　徐竞髙丽图经曰契丹咸雍十年改大康至十年改元大安泉志曰此钱径九分重二铢四参以大康通宝为号
　　大安钱


　　李季兴东北诸蕃枢要曰契丹主天祐年号大安泉志曰此钱径八分重二铢八参文曰大安元宝
　　夀昌钱


　　李季兴东北诸蕃枢要曰丹主天祐年号夀昌泉志曰此钱径九分重二铢四参文曰夀昌元宝
　　干统钱


　　北辽通书曰天祚即位夀昌七年改为干统泉志曰此钱径寸重三铢二参文曰干统元寳
　　天庆钱


　　李季兴东北诸蕃枢要曰契丹主天祚年号天庆泉志曰此钱径九分重二铢四参文曰天庆元寳
　　千秋钱



　　李孝美曰此钱径三分文曰千秋万歳今甚易得葢常歳虏使入贡人多愽易得耳董逌曰辽国钱葢近世所为
　　东海三钱


　　泉志曰余按鸡林类事云髙丽所铸有通宝重宝之文今世所见凡三种通宝钱有二篆字及真行体重宝真书制作颇精并径九分重三铢六参
　　三韩钱


　　孙穆鸡林类事髙丽仿本朝铸钱以钱交易但其国人与海海贾未以为便其钱规模与中国同皆以海东通宝或海东重宝三韩通宝为记
　　东国钱


　　泉志曰此钱径寸重二铢四参文曰东国重宝轮郭浑重字画明坦计髙丽所铸
　　阇婆国梵书钱


　　三朝国史曰阇婆国在南海中其国剪银叶为钱愽易官以粟一斛二斗愽金一钱诸蕃风俗云其国以铜银锡鍮杂铸为钱其钱六十四个为一两
　　交趾国黎字钱
　　黎
　　国朝防要曰秘书丞朱正臣言前通判广州窃见蕃商多往交州贸市赍黎字及砂镴钱至州颇紊中国之法
　　神竒厌胜品
　　太平钱



　　南齐祥瑞志曰世祖治盆城又得一大钱文曰太平百歳
　　广宗郡钱



　　三国典畧曰北齐文宣帝天保元年正月即位十月广宗郡献瑞钱文曰归于圣帝
　　伪赵钱


