<!-- { "loadSidebar": true } -->
　　吴朋三诗帖【游丝书】
　　楼前暮霭暗平林楼上人愁寒思深未必薄云能作雨从来秋日自多隂三年客梦迷归路一夜西风老壮心欲作新声寄遗恨直教先断缓盈琴
　　久隂忽晴已可喜况复夜气驱蚊藏清风逆回六月热急雨借得三秋凉非惟归云人目快更有白月天心当从来万古有未尽待子一夕心胸张
　　剑气寒髙倚莫空男儿日日鏁心胸莫藏牙爪同痴虎好召风雷起卧龙世説王侯无宿种古常富贵及耕农须将大道为竒遇莫踏人间龌龊踪　绍兴戊辰嵗十月十三日书于双港吴説朋
　　张敬夫寄刘公诗帖
　　栻顷在湘中尝约刘公脩斜川故事城南有邱岿然因以南阜名之是岁来守桂林负此约三年矣戊戌五月与周允叔吴徳夫宇文正父传父登雪观和五柳翁韵谨书以寄刘公栻再拜
　　行客念故里劳者思少休如何嵗华新当尔天南游涉五遇佳日品题自名流聊复揩病眼沙边玩轻鸥和风着冠巾春意动林邱眄怀千载人孤髙谅能俦亦有一二士举酒相劝酬未知吾故国草木如此否政拙甘下考志短忘百忧赐归倘幸旧盟良可求
　　刘刑部和敬夫诗帖
　　敬夫寄斜川时叙往年之约殊不知芮今病矣非如昔时独心不忘耳勉和一章以叙谢意芮再拜
　　病着不任事淹卧心自休经时不出门况复斜川逰毎觌节物换怳惊时序流少年喜追逐聚散水上鸥沈舟枯木伴风帆春树邱我病正尔许怀念老朋俦有酒不能饮徒有献与酬故人酌佳日亦复念我否佳章冩怀抱一读寛百忧吾君念逺民归计未易求戊戌三月乙丑顺宁阁
　　朱文公昼寒诗卷
　　朱考亭昼寒书卷【篆书引首】　昆山王纶理之
　　僊洲几千仞下有云一谷道人何年来借地结茅屋想应厌尘网寄此媚幽独架梁俯清湍开径玩飞瀑交逰得名胜还往有篇牍杖履或鼎来共此岩下宿夜灯照竒语晓防散游目茗椀共甘寒兰皋荐清馥至今壁间字来者必三读再拜仰髙山然心神肃我生虽已后久此寄斋粥孤兴屡呻吟羣游几追逐十年落尘土尚幸不逺复新凉有佳期几日戒征轴宵兴出门去急雨过原陆入谷尚轻埃解装上银烛虚空一瞻望逺思翻蹙恧袒跣亟跻攀冠巾如膏沐云泉増旧观怒响震寒木深寻得新赏一篑今再覆同来况才彦行酒屡更仆从容出妙句珠贝烂盈匊往生更亹亹俊语非碌碌吾缨不复洗已失尘万斛所恨老无竒千毫真浪秃　右逰昼寒以茂林脩竹清流激湍分韵赋诗得竹字乾道七年嵗次辛卯三月朔后二日新安考亭朱熹书扵昼寒方丈
　　吴鈛王世贞二跋见前
　　朱文公城南诗卷
　　奉同张敬夫城南二十咏
　　诗筒连画卷坐看复行吟想像南湖水秋来几许深【纳湖】小山幽桂丛嵗暮蔼佳色花落洞庭波秋风何极【东渚】緑涨平湖水朱栏跨小桥舞雩千载事厯厯在今朝【咏归桥】
　　考槃虽在陆滉漾水云深正尔沧洲趣难忘魏阙心【船斋】堂后林隂宻堂前湖水深感君怀我意千里梦相寻【丽泽堂】
　　光风浮碧涧兰杜日猗猗竟嵗无人采含薫祗自知【兰涧】君家一编书不自圯上得石室寄林端时来玩幽赜【书楼】藏书楼上头读书楼下屋怀哉千载心俯仰数椽足【山斋】先生湖海姿养今自閟铭坐仰先贤防画存彖系【轩】疏此竹下渠潄彼涧中石暮馆绕寒声秋空动澄碧【石瀬】西山云气深徙倚一舒啸浩荡忽骞开为君展遐眺【卷云亭】
　　渚华初出水隄树亦成行吟罢天津句薰风拂靣凉【柳隄】月色三秋白湖光四靣平与君凌倒景上下极空明【月榭】涉江采芙蓉十反心无斁不遇无极翁深衷竟谁识【濯清】朝吟东渚风夕弄西屿月人境谅非遥湖山自幽絶【西屿】湖光湛不流嵌窦亦潜注倚杖忽淙琤竹深无覔处【淙琤谷】
　　防舟停画桨容与得欹眠梦破蓬雨寒声动一川【聴雨舫】
　　仙人冰雪姿贞秀絶伦拟驿使讵知闻寻香问烟水【梅隄】湖平秋水碧桂棹木兰舟一曲菱歌晓惊飞欲下鸥【采菱舟】
　　髙邱复层观何日去登临一目长空尽寒江列暮岑【南阜】
　　干文传跋见前
　　陆放翁自得我心诗迹【行书】
　　能自得我心无入不自得灵府长优闲蕉鹿乌能惑浊醪吞数升浩气漫漫塞醉来隠几酣屡到华胥国人生贵适情何当调语黙放翁游作
　　洪圣俞道场诗卷
　　何山如幽人道场如大家穰穰衲子脚刺刺骚翁牙挟隽控寒飚披光蹑晨霞危颠矫窣堵平畴略污邪岩泉跑虎涌径松髯龙拏钟梵破深寂金碧开芬葩修廊步履峻杰阁望眼赊山势佩玦矗湖光镜奁谺清节杳霭入古弁空蒙遮列翠不可唾羣籁无敢哗坐我旃檀林酌之鎗旗茶宇定岫出云语妙天雨花吾生久堕甑昔游惯乗槎夷犹庐阜阳宿留岷江涯髙曽留峤栈卑或搜崖洼旧梦难厯省此行足雄夸老亲八十健闲俦二三佳拍浮一叶渺收览万景奢富贵上蔡犬贫贱东陵未须笑落铎谁能苦沙侯门占噪鹊旋桡趁归鸦竒事恐汲汲举诗属僧伽端平甲午秋九月庚申追记壬辰小雪前奉亲防道场诗书以遗住山舟老古潜洪咨防舜俞
　　法舟赵孟頫黄溍钱惟善马治法膺诸跋见前赵子固题道场诗
　　重到招提十七年吟题墨色已成嫣蟠虬老桧枝垂舞刻像前碑石载镌留赋纵然常满壁机竟莫悟枯禅道场法子藂居盛奚复芦花施钓船　子固戊申载题道场已题壁素更留照师以传久逺
　　秋泊禅扉夜清吟入兴频风生水鳞甲云放月精神禅有机秘诗无句法新旧题寻不见吹遍壁间尘　此壬辰嵗子固漫题照师不以为谬戊申重来请书与重题共存每不自知愧耳孟坚再拜
　　赵子固梅竹谱卷
　　里中康节庵画梅求诗因述本末以示之子固
　　逃禅祖花光得其韵度之清丽闲庵绍逃禅得其潇散之布置回观玉靣而鼠须已自工夫较精致枝枝例在鹿角曲生意由来端若尔所传正统谅末节舍此的传皆伪耳僧定花工枝则粗梦良意到工则未女中却有鲍夫人能守师绳不轻坠可怜闻名未识靣云有江西毕公济季衡丑粗恶拙祖弊到雪蓬觞滥矣所恨二王无臣法多少东隣拟西子是中有趣岂不传要以眼力求其旨踢须止七萼则三防眼名椒梢鼠尾枝分三叠墨浓淡花有正背多般蕊夫君固已悟筌蹄重説偈言吾亦赘谁家屏障得君画更以吾诗疏其底
　　康不领此诗又有许梅谷者仍求又赋长律
　　浓冩花枝澹冩梢鳞皴老干墨防燋笔分三踢攅成瓣珠晕一圆工防椒糁缀蜂须凝笑靥稳拖鼠尾施长条尽吹心侧风初急犹把枝埋雪半销松竹衬时明掩映水波浮处见飘飖黄昏时胧明月深浅谿山长短桥閙里相挨如有意静中背立见无聊笔端的沥明非画轴上纵横不是描顿觉坐成春盎盎因思行过雨潇潇从头总是汤法拚下工夫岂一朝
　　王翠岩冩竹求诗亦与
　　古画画物无定形随物赋形皆迫真其次祖述有师绳如印印泥随前人尚疑屋下重作屋参以新意意乃足晋魏而来几百年羲献断谁解续何况髙束李杜编江湖竞买新诗读愿君种取渭川一千亩饱饭逍遥步扪腹风晴烟雨尽入君心胸吐出毫端自森肃员大夫来子章何碌碌
　　三诗盖梅竹谱也然胸中无诗者见之捍格翠岩得诗后数月忽问余曰所求画竹诗耳乃及李杜编何也余笑曰非君不解世无人为君言耳作诗必此诗定非能诗人不闻此语耶皇甫表工学于斯闻余言欣然求书正恐胸中无诗种又捍格也识者为余一拨余老不事多言云景定元防良月六日所寓邸乃盐桥王氏家二鼓烛下书诸王孙赵孟坚子固彛斋居士记
　　画谓之无声诗乃贤哲之寄兴有神品有能品神者才识清髙挥毫自逸生而知之者也能者源流传授下笔有法学而知之者也伯氏彛斋天姿颖悟人品既髙以其文章书法之绪余游戱翰墨为众芳冩生运笔如飞气韵清拔生动造妙其入神品者乎乙卯春子昌至自毘陵彛斋留侍笔砚钦慕师事口授笔传摹仿弗释是秋彛斋逰壑翁阃幕子昌改馆于髙文长之烟雨优防闲雅时而习之心得手应渐入佳趣后数年彛斋奬之曰工于斯传子固之余芳者其子昌乎彛斋已矣子昌之笔日进见佀之者而喜子昌袖彛斋画法诗卷求余着语余深嘉其志之笃欲勉其艺之精超乎能品援山谷先生题宗室大年画卷云大年学东坡作竹石殊有思致笔意觉柔年少故耳使大年耆老自当十倍于今精义入神子昌勉诸淳辰中秋赵孟濚题
　　文信公途中三诗并简卷【已録于前】
　　文信公小青口诗卷
　　乍见秋胡妇相怜遇楚兵北来鸿雁宻南去骆驼轻芳草平原路斜阳故国情明朝五十里错作武陵行　己夘八月三日宿小青口五十里至桃源县文山
　　宋贤十七劄子
　　叶正则观牡丹诗帖
　　前日入寺观牡丹不觉已谢惜其秾艶故以诗悼之敢冀见和适上
　　牡丹乗春芳风雨苦相妬朝来小庭中零落已无数魂销梓泽园肠断马嵬路尽日向栏干踟蹰不能去宋名公翰墨合卷
　　郭祥卿山头诗帖
　　山头崒嵂侵霄汉片幅之间据其半河水盘旋寒玉贯云气蒙蒙中截断峯峦回合平若桉山城嵯峨耸楼观下有森森林木灌隠约浮空露纎巘沙平野旷征途逺行人凌兢马欲汗天机满前呈烂漫浓墨如新色凌乱浑沌凿破太极判元气淋漓风雨散若非定以范寛断谁能展此竒手段玉堂老仙重称賛絶笔当为古之冠牙籖玉轴宜倒看縦得千金慎勿换老眼摩娑获珍玩不敢留题只惊叹吴郡郭麟孙
　　【补録】苏东坡书蔡诗天际乌云卷【草书】
　　天际乌云含雨重楼前红日照山明嵩阳居士今何在青眼看人万里情此蔡君谟梦中诗也仆在钱塘一日谒陈述古邀余饮堂前小阁中壁上小书一絶君谟真迹也绰约新娇生眼底侵寻旧事上眉尖问君别后愁多少得似春潮夜夜添又有人和云长垂玉筯残妆脸肯为金钗露指尖万斛闲愁何日尽一分真态更难添二诗皆可观后诗不知谁作也杭州营籍周韶多蓄竒茗常与君谟鬬胜之韶又知作诗子容过杭述古饮之韶泣求落籍子容曰可作一絶韶援笔立成曰陇上巢空嵗月惊忍看囘首自梳翎开笼若放雪衣女长念观音般若经韶时有服衣白一坐嗟叹遂落籍同辈皆有诗送之二人者最善胡楚云澹妆轻素鹤翎红移入朱栏便不同应笑西园旧桃李强匀顔色待东风龙靓云桃花流水本无尘一落人间几度春解佩蹔酬交甫意濯缨还作武陵人固知杭人多慧也
　　只今谁是钱塘守颇解湖中宿画船晓起鬬茶龙井上花开陌上载婵娟　白乐天蔡君谟陈述古苏东坡【皆杭守也】
　　老却眉山长帽翁茶烟轻飏鬓丝风锦囊旧赐龙团在谁为分泉落月中
　　三生石上旧精魂邂逅相逢莫重论纵有绣囊留别恨已无明镜着啼痕
　　能言学得妙莲花嬴得春风对客夸乞食衲衣浑未老为题灵塔向金沙
　　右虞道园跋中所云赋诗四首者跋语已见前兹不重录
　　山中覆鹿拾蕉叶眼底生花二月明不道人生俱梦里新诗犹话梦中情
　　緑度曲初含笑银甲弹筝不露尖人生莫待头如雪华屋春宵酒屡添
　　云中初下势如惊白鳯蹁跹雪色翎多少旧游歌舞地不堪回首又重经
　　桃花扇底露唇红不复梳妆与众同一曲山香春去也荼防无语谢东风
　　一颗摩尼不染尘瑶池圃度千春昭阳殿里云深处谁是当时解佩人
　　三月旌旗幸玉泉牙樯锦缆御龙船千官车驾如云涌杨柳梢头月色娟
