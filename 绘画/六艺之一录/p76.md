<!-- { "loadSidebar": true } -->
　　尚书臣晨防首防首死□死□臣厚恩受任苻守得在奎娄周孔防不阐徳政恢崇壹变夙夜忧□累息屏营臣晨防首死□死□臣以建宁元年到官行秋飨饮酒畔宫毕复礼孔子宅拜谒神仰瞻□桷俯视几筵灵所冯依肃肃犹存而无出酒脯之祠臣即自以奉钱上案食□□以叙小莭不敢空谒臣伏念孔子干巛所挺西狩获麟爲制作故孝经援神□曰□制命帝卯行又尚书□灵燿曰□生仓际触期稽度爲赤制故作春秋以眀文命缀纪撰书脩定礼义臣以爲素王稽古徳亚皇代虽有裦成世享之封四时来祭毕即归国臣伏见临璧□日祠孔子以大窂长吏备爵所以尊先师重教化也夫封土爲社立稯而祀皆爲百姓兴利除害以祈丰穰月令祀百辟卿土【士字】有益于民矧乃孔子徳焕炳光于上下而本国居复礼之日阙而不祀诚
　　朝廷圣防所冝特加臣寑息□□情所思惟臣輙依社稯出王家□春秋行礼以共烟祀余【缺】赐先生执事臣晨防首防首死□死□臣尽力思惟庶政□称爲效増异輙上臣晨诚惶诚【缺】防首防首死□死□上
　　尚书【缺】　　时副言大傅大尉司徒司空大司农府治所部従事
　　昔左仲尼汁光之精大帝所挺顔母毓灵承敝遭衰黒不代仓【缺】防应聘叹鳯不臻自卫反鲁飬徒三千获麟□作端门见徴血书着纪黄玉应主爲汉制道审可行乃作春秋复演孝经删定六艺象与天谈钩河擿雒揆未然魏荡荡与干比崇
　　右鲁相史晨祀孔庙奏铭灵帝建宁三年立按永兴三年孔龢碑载吴雄奏用辟雍礼春秋飨孔庙出王家钱给大酒直距此才十有七年史晨复云到官秋飨无公出酒脯之祠至于自用奉钱乞依社稷出王家谷以共烟祀此盖有司崇奉不防旋踵废格也孔龢碑中吴雄奏章则云奏雒阳宫此亦奏牍乃云上尚书者郡国异于朝廷不敢直达帝所因尚书以闻也樊毅复华下民租奏其式与此同汉末専尚防纬乃以钩河擿雒而颂尼父鄙哉　碑以仓为苍烟为禋汁为叶怖即怖字挈即契字古响字【释】
　　右鲁相上尚书章其略曰建宁二年三月癸卯朔七日己酉鲁相臣晨长史臣谦顿首死罪上尚书臣晨顿首防首死罪死罪臣以元年到官行秋飨饮酒泮宫复礼孔子宅而无公出酒脯之祠臣辄依社稷出王家糓春秋行礼建宁灵帝年号也于此见汉制天子之尊其辞称顿首死罪而不敢斥至尊因尚书以致达而已余家集録汉碑颇多亦有奏章患其磨防独斯碑首尾完备可见当时之制也又云孔子乾坤所挺西狩获麟为汉制作故孝经援神契曰丘制命帝夘行又尚书考灵曜曰丘生仓际触期稽度为赤制防纬不经不待论而可知甚矣汉儒之狭陋也孔子作春秋岂区区为汉而已哉【集古録】
　　鲁相史晨等奏出王家糓祠孔子碑建宁二年兖州【金石畧】
　　右汉鲁相晨孔子庙碑灵帝建宁二年立晨姓字见于后碑此乃其所上尚书奏章盖当时之制郡国不敢直闻朝廷因尚书以达之也碑云到官秋享无公出酒脯之祠自用俸钱以供祭祀知其为鲁之贤相也【金薤琳琅】
　　此史晨上尚书奏章盖汉制郡国因尚书以达天子如今通政司事也晨初到官自出俸钱以供禋祀可谓知尊圣人矣【石墨镌华】
　　观此碑与置卒史碑略同知汉制郡国守相奏章虽不得达天子犹得上书尚书府今一切格忌不得行志所以古今不相及也鲁相史晨当汉末季犹能上书享祀孔子空府竭寺咸来观礼合九百七人亦盛矣哉今时何可得也分法复尔超逸可为百代模楷亦非后世所及【金石史】
　　史晨请出王家糓祀孔子碑八分书建宁二年三月今在曲阜县庙中　饮酒畔宫者泮宫之异文也益州太守髙眹修周公礼殿记亦作畔宫【金石文字记】
　　史晨飨孔子庙后碑
　　相河南史君讳晨字伯时従□骑校尉拜建宁元年四月十一日戊子到官乃防令日拜　孔子朢见阙观式路跽既至升堂屏气拜手□肃屑僾□□若在依依宅神之所安春秋复礼稽度灵而无公出享献之荐钦□春飨物嘉会述脩璧防社稯品制即上尚书叅以苻騐乃敢承祀余胙赋赐刋石勒铭并列本奏大汉延期弥歴亿万
　　时长史庐江舒季谦敬护五官掾鲁孔畼功曺史孔淮户曹掾薛东门荣史文阳马琮守庙百石孔讃副掾孔纲故尚书孔立元世河东太守孔□元上防士孔裦文礼皆会庙堂国县贠冘吏无大小空府竭寺咸俾来观并畔宫文学先生执事诸弟子合九百七人睢歌吹苼□之六律八音克谐荡耶反□奉爵称夀相乐终日于穆肃防上下福长享利贞与天无极
　　史君飨后部史仇誧县吏刘眈防补完里中道之周左□垣壤决作屋涂色通大沟西□里外南注城池恐县吏敛民侵扰百姓自防城池道濡麦给令还所敛民钱材
　　史君念孔渎顔母井去市□逺百姓酟买不得香酒羙□于昌平亭下立会市囙彼左右咸所□乐
　　又勑渎井复民餝治桐车马于渎上东行道袁南北各种一行梓
　　□夫子冢顔母井舎及鲁公冢守吏凡四人月与佐除右史晨飨孔庙后碑前碑载奏请之章此碑叙飨礼之盛其补墙垣治渎井种梓守皆在飨庙之后其字画大小不等盖史君孔林中事不一书也【释】碑以文阳为汶阳濡为壖荐即荐字冘即冗字□即墙字□即壊字□即肉字【仝上】
　　右史晨孔庙后碑载当时庙享观礼者自长史季谦五官掾缺孔畅而下凡九百七人可谓盛矣庙享之后晨复修渎治井及置守墓之人盖不但如前碑所云出俸钱以供祀事其有防于孔氏甚大而部史仇誧县史刘耽亦复补垣除道至通大沟则晨固有以啓之也吁晨诚贤矣哉【金薤琳琅】
　　乂一碑纪晨姓字载当时庙享观礼者九百七人复脩渎置井及守墓人可谓盛事　余所收二碑在汉碑中颇为完好前碑止缺十一字后碑止缺一字按都敬与杨用脩所録前碑缺二字而后碑乃缺三字且前碑上尚书后有时副言大傅大尉司徒司空大司农府治所部从事等二十字而都杨本俱无之后碑又较二公多一望见闚观观字一享献之荐荐字岂都公所收偶是缺壊本杨公又从都公书中抄録不及以碑证耶余生后二公而得见所未见为之一快【石墨镌华】
　　右汉史晨飨孔庙后碑予借自渊泉记室同诸家板本读之俱不甚差异但此帙后有武周时诸人题名而洪本以下俱未言及之岂简翁自别刻上得之而遂偶附于此耶抑诸君因其人而畧之也嘉靖甲寅四月七日记【牍记】
　　汉史伯时祀孔子有二碑前碑载晨姓氏爵里于建宁元年四月十一日戊子到官乃以令日拜孔子即修禋祀罢敛民钱后碑晨自出奉钱家谷以供禋祀于建宁二年三月癸卯朔七日上尚书时副言大傅大尉司徒司空大司农盖古国有大造司徒司空通而论之晨不以案食小节自忽必上之尚书请之天子亦贤矣【金石史】
　　史晨飨孔庙后碑八分书今在庙中后有武后天授二年马元贞题名【金石文字记】
　　鲁相晨谒孔子冡文
　　右鲁相晨谒孔子冡文已防裂阙其上一段其略可见者云建宁元年三月十八日晨又云其四月十一日戊子到官谒孔子塜其他文字虽完皆不可次第鲁相晨有两碑皆在孔子庙中其一碑云臣恩受任符守得在奎娄周孔旧寓又云臣以建宁元年到官其一碑云鲁相河南史君讳晨字伯时从越骑校尉拜以建宁元年四月十一日戊子到官然则斯碑所载名晨盖相史晨也【金石録】
　　汉故司空孔公之碑额阙里祖庭记云孔林有司空孔扶碑碑録云司农孔峡碑在仙源县墓前建宁元年立农峡二字乃传写之讹其文上一半皆已沦缺仅存其下九行多者十有四字碑云孔子十九世孙则泰山都尉宙河东太守彪临晋令僖之从昆弟也顺宗纪阳嘉二年六月太常鲁国孔扶为司空注云字仲渊次年十一月免详此碑之辞乃司空当国时辟史晨之父为士曹属东閤祭酒后三十有三年当灵帝建宁之元年晨自越骑校尉拜鲁相以三月丙申受命四月戊午到官既谒先圣塜遂为司空公刻此碑其文云五内惨恻霰然【缺】　　　亾父见【缺】以云后昆盖是懐旧【缺】　　　非表阡纳圹
　　之文也赵氏以为鲁相谒孔子文当是不见其额之故也【洪适续】
　　鲁相谒孔庙残碑
　　【上阙】许【缺】帝命策授俾相亐鲁吉月令辰钦谒【下阙】□□【缺】藏寳览鸿基之旷荡观林木之窈【下阙】扬美风而动物和阴以兴假尔□仰【下阙】访之儒稽之典谟圣徳设章先民有【下阙】左貭檏春秋烝尝几以获福昔左周人【下阙】成共立碑石因而铭之咸自纪□天【下阙】
　　【上阙】史字德东海况基人【下阙】儒字仲睢东海郯
　　右无名碑首尾上下皆碎裂余石才有余行详其辞非是防墓中人者亦非颂徳政纪工役之事前有帝命策授俾相于鲁吉月令辰钦谒十四字又云春秋烝甞几以获福盖是谒庙之文后有访之儒彦稽之典谟圣徳设章及昔在周人之句似皆是铺张孔子也中云览鸿基之旷荡观林木之窈深似指孔林而言或题为驻跸亭前防碑此亭盖在阙里赵氏着録有鲁相谒孔子碑而无其说疑即此也未有叔徳仲雅题名皆东海人而亡其姓碑以况基为祝其乃春秋夹谷之地也　又以假尔为遐迩貭即质字【释】文已残阙碑云帝命防授俾相于鲁吉日令辰钦谒【下缺】存者八行共百七字兖州石氏题为驻跸亭前防碑【复斋碑録】
　　孔庙碑
　　谯周云孔子死后鲁人就冡次而居者百有余家命曰孔孔藂子曰夫子墓茔方一里在鲁城北六里泗水上诸孔丘封五十余所人名昭穆不可复识有铭碑三所兽碣具存皇览曰弟子各以四方竒木来植故多异树不生棘木刺草今则无复遗条矣【水经注】
　　汉碑
　　永夀三年故婺州从事孔君徳于孔子墓祠坛前立在仙源县【天下碑録】　兖州【金石略】
　　汉孔林残碑
　　篆书碑石中防字画磨防不可读【阙里志】
　　圣贤墓石
　　孔子墓前石坛刻文　子思墓西石坛刻文皆汉字【格古要论】
　　古石坛刻文在山东兖州府泗水墓上【古今碑刻】
　　汉鲁相韩勑复顔氏繇碑
　　永夀二年【天下　古今碑刻繇碑録　作徭役】
　　永嘉三年立在兖州曲阜县【金石略】
　　苦县孔子庙碑
　　濄水北迳老子庙庙北有双石阙甚整顿阙东有孔子庙庙前有一碑西面是陈相鲁国孔畴建建和三年立【水经注】

　　六艺之一録卷三十六
<子部,艺术类,书画之属,六艺之一录>
　　钦定四库全书
　　六艺之一録卷三十七　　　　钱唐倪涛撰
　　石刻文字十三
　　西岳华山庙碑
