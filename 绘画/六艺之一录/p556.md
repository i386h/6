<!-- { "loadSidebar": true } -->
　　晋起太极殿谢安欲使献之题榜以为万代寳当时名士己爱重若此而唐人评献之谓虽有父风殊非新巧字势疎瘦如枯木而无屈伸若饿而无放纵鄙之乃无佳处岂唐人能书者众而好恶遂不同如是耶米芾得能书之名似无负于海内芾于真楷篆不甚工惟于行草诚入能品以芾收六朝翰墨副在笔端故沈着痛快如乘骏马进退裕如不烦鞭勒无不当人意然喜效其法者不过得外貌髙视阔步气韵轩昻殊未究其中本六朝妙处醖酿风骨自然超逸也昔人谓支遁道人爱马不韵支曰贫道特爱其神骏耳余于芾字亦然又芾之诗文诗无蹈袭出风烟之上觉其词翰固有凌云之气览者当自得
　　士人作字有真行草篆五体往往篆各成一家真行草自成一家者以笔意本不同每拘于画无放意自得之迹故别为户牖若通其变则五者皆在笔端了无阂塞惟在得其道而已非风神颖悟力学不倦至有笔塜砚山者似未易语此
　　世有绛帖潭帖临江帖此三书绛本已少惟潭帖为胜者以钱希白所临本也希白于字画得佳处故于二王帖尤邃若临江则失真逺矣又淳化帖大观帖当时以晋唐善本及江南所收帖择善者刻之悉出上圣规模故风骨意象皆存在识者鉴裁而学者悟其趣尔士于书法必先学正书者以八法皆备不相附丽至侧字亦可正读不渝本体葢之余风若楷法既到则肆笔行草间自然于二法臻极焕乎妙体了无缺轶反是则流于尘俗不入识者指目矣吾于次叙得之因笔其梗槩
　　草书之法昔人用以趋急速而务简易删难损烦省复为单诚非苍史之迹但习书之余以精神之运识思超妙使画不失真为尚故梁武谓赴急书不失苍公鸟迹之意顾岂皂吏所能为也又其叙草大畧虽赵壹非之似未易重轻其体势兼昔人自制草书笔悉用长毫以利纵舍之便其为得法必至于此
　　书学之无如本朝作字真记姓名尔其画位置殆无一毫名世先皇帝尤喜书致立学养士惟得杜唐稽一人余皆体仿了无神气因念东晋渡江后犹有王谢而下朝士无不能书以擅一时之誉彬彬盛哉至若绍兴以来杂书游丝书惟钱塘吴説篆法惟信州徐兢亦皆碌碌可叹其弊也
　　昔人论草书谓张伯英以一笔书之行断则再联续蟠屈拏攫飞动自然筋骨心手相应所以率情运用略无留碍故誉者云应指宣事如矢发机霆不暇击电不及飞皆造极而言创始之意也后世或云忙不及草书者岂草之本防哉正须翰动若驰落纸云烟方佳耳士人于字法若少加临池之勤则画便有位置无面墙信手之愧前人作字焕然可观者以师古而无俗韵其不学臆断悉扫去之因念字之为用大矣哉于精笔佳纸遣数十言致意千里孰不改观存叹赏之心以至竹帛金石传于后世岂止不泯又为一代文物亦犹今之视昔可不务乎偶试笔书以自识
　　唐何延年谓右军永和中与太原孙承公四十有一人修袚禊择毫制序用蚕茧纸鼠须笔遒媚劲健絶代更无凡三百二十四字有重者皆具别体就中之字有二十许变转悉异遂无同者如有神助及醒后他日更书数百十本终不及此余谓神助及醒后他日更书百十本无如者恐此言过矣右军他书岂减禊帖此帖字数比他书最多若千丈文锦卷舒展玩无不满人意轸在心目不可忘非若其他尺牍数行数十字如寸锦片玉玩之易尽也
　　本朝自建隆以后平定僣伪其间法书名迹皆归秘府先帝时又加采访赏以官联金帛至遣使询访颇尽探讨命蔡京梁师成黄冕辈编类真赝纸书缣素备成卷帙皆用皂鹊木锦褾褫白玉珊瑚为轴秘在内府用大观政和宣和印章其间一一印以秦玺书法为寳后有内府印标题品次皆宸翰也舍此褾轴悉非珍藏其次储于外秘余自渡江无复钟王真迹间有一二以重赏得之褾轴字法亦显然可验
　　智永禅师逸少七代孙克嗣家法居永欣寺阁三十年临逸少真草千文择八百本散在浙东后并禊帖传弟子辨才唐太宗三召恩锡甚厚求禊帖终不与善保家传抑可重也余得其千文藏之
　　杨凝式在五代最号能书每不自检束号杨风子人莫测也其笔札豪拔杰出风尘之际歴后唐周汉卒能全身名其智与字法亦俱髙矣在洛中往往有题记平居好事者并壁匣置坐右以为清玩
　　余尝谓甚哉字法之微妙功均造物迹出窈防未易以画之工便为至极苍史始意演幽发为圣迹势合卦象德该神明开阖形制化成天下至秦汉而下诸人悉胸次万象布置模范想见神游八表道冠一时或帝子神孙廊庙才器稽古入妙用智不分经明行修操尚髙洁故能发为文字照映编简至若虎视狼顾龙骇兽奔或草圣草贤或絶伦絶世宜合天矩触涂造极非夫通儒上士讵可语此岂小智自私不学无识者可言也
　　宋米芾海岳名言
　　吾书小字行书有如大字惟家藏真迹跋尾间或有之不以与求书者心既贮之随意落笔皆得自然备其古雅壮歳未能立家人谓吾书为集古字葢取诸长处总而成之既老始自成家人见之不知以何为祖也世人多写大字时用力捉笔字愈无筋骨神气作圆笔头如蒸饼大可鄙笑要须如小字锋势备全都无刻意做作乃佳自古及今余不敏实得之榜字固已满世自有识者知之也
　　字要骨格肉须裹筋筋须藏肉帖乃秀润在布置稳不俗险不怪老不枯润不肥变态贵形不贵苦苦生怒怒生怪贵形不作作入画画入俗皆是病也
　　少成若天性习惯如自然兹古语也吾梦古衣冠人授以折纸书书法自此差进写与他人都不晓蔡元长见而惊曰法何遽大异耶此公亦具眼人章子厚以真自名独异吾行草欲吾书如排笇子然真字须有体势乃佳尔
　　智永砚成臼乃能到右军若穿透始到钟索也可不勉之一日不书便觉思澁想古人未尝片时废书也因思苏之才桓公至洛帖字明意殊有工为天下法书第一江南吴登州王子韶大题榜有古意吾儿友仁大题榜与之等又防儿友知代吾名书碑及手大字更无辨门下许侍郎尤爱其小楷云每小简可使令嗣书谓友知也
　　葛洪天台之观飞白为大字之冠古今第一欧阳询道林之寺寒俭无精神柳公权国清寺大小不相称费尽筋骨裴休率意写牌乃有真趣不陷丑怪真字甚易惟有体势难谓不如画笇子之匀其势活也
　　字之八面惟尚真楷见之大小各自有分智永有八面已少钟法丁道防欧虞笔始匀而古法亡矣柳公权师欧不及逺甚而为丑怪恶札之祖世始有俗书
　　石曼卿作佛号都无囘互转折之势小字展令大大字促令小是张颠敎顔真卿谬论葢字自有大小相称且如写太乙之殿作四窼分岂可将乙字肥满一窠以对殿字乎盖自有相称大小不展促也余尝书天庆之观天之字皆四笔庆观多画在下各随其相称写之挂起气势自带过皆如大小一般真有飞动之势
　　欧虞褚柳顔皆一笔书也安排费工岂能垂世李邕脱子敬体乏纎浓徐浩晚年力过更无气骨皆不如作郎官时婺州碑也董孝子不空皆晚年恶札全无妍媚有识者当自知之沈传师变格自有超世真趣徐不及也御史萧诚书太原题名唐人无出其右为司马系南岳真君碑极有钟王趣余皆不及矣
　　顔鲁公行字可斆真便入俗品
　　半山庄台上多荆公书今不知存否荆公学杨凝式书人尠知之余语其故公大赏其见鉴
　　金陵幙山楼榜乃闗蔚宗二十一年前书想六朝宫殿榜皆如是
　　老杜作薛稷书慧普寺云郁郁三大字蛟龙岌相纒今见其本乃是勾勒侧收笔锋笔笔如蒸饼普字如人握两拳伸臂而立丑怪难状由是论之古人无真大字明矣
　　唐人以徐浩书比王僧虔甚失当浩大小一伦犹吏楷也僧虔子云传钟法与子敬无异大小各有分不一伦徐浩为顔真卿辟客书韵自张颠血脉来敎顔真卿大字促令小小字展令大非法也
　　唐官诰在世为褚陆徐峤之体殊有不俗者开元以来缘明皇字体肥俗始有徐浩以合时君所好经生字亦自此肥开元以前古气无复有矣
　　石刻不可学但自书使人刻之已非己书也故必须真迹观之乃得趣如顔真卿每使家僮刻字不防主人意修改波撇致大失真惟吉州庐山题名题讫而去后人刻之故皆得其真无做作凡俗之差乃知顔出于褚也又真迹皆无蚕头燕尾之笔与郭知运争坐位帖有篆籀气顔杰思也柳与欧为丑怪恶札祖其弟公绰乃不俗与兄筋骨之説出于柳世人但以怒张为筋骨不知不怒张自有筋骨焉
　　凡大字要如小字小字要如大字褚遂良小字如大字其后经生祖述间有造妙者大字如小字未之见也书至兴大篆古法大坏矣篆籀各随字形大小故知百物之状活动圆健各各自足乃始有展促之势而三代法亡矣
　　本朝太宗挺生五代人物已尽之间天纵好古之性真造八法草入三昧行书无对飞白入神一时公卿以上之所好遂悉学钟王至李宗谔主文既久士子始皆学其书肥褊朴拙是时不誊録以投其好用取科第自此惟趣时贵书矣宋宣献绶公作参政倾朝学之号曰朝体韩忠献公琦好顔书士俗皆学顔书及蔡襄贵士庶又皆学之王文公安石作相士俗亦皆学其体自此古法不讲
　　能书者武胜留后刘瑗能草书者承议郎滕中孚赵仲忽能行书者宣德郎鲍慎由能篆书者宣徳郎赵霆已上是学古人书者余未见
　　宋姜防续书谱
　　总论
　　真行草书之法其源出于虫篆八分飞白章草等圆劲古淡则出于虫篆画波发则出于八分转换向背则出于飞白简便痛快则出于章草然而真草与行各有体制欧阳率更顔平原辈以真为草李邕李西台辈以行为真亦以古人有专工正书者有专工草书者有专工行书者信乎其不能兼美也或云草书千家不抵行草十字行草十字不抵真书一字意以为草至易而真至难岂真知书者哉大抵下笔之际尽仿古人则少神气专务遒劲则俗病不除所贵熟习兼通心手相应斯为美矣白云先生欧阳率更书诀亦能言其梗槩孙过庭论之又详可参稽之
　　真书
