<!-- { "loadSidebar": true } -->
　　学书之法非口传心受不得其精大要须临古人墨迹置间架担破管书破纸方有工夫张芝临池学书池水尽黒钟丞相入抱犊山十年木石尽黒赵子昻国公十年不下楼巙子山平章每日坐衙罢写一千字才进饍唐太宗皇帝简板马上字夜半起把烛学兰亭记大字须藏间架古人以帚濡水学书于砌或书于几几石皆防
　　余少时学书得古之断碑遗碣效其布置形似自以为至矣间有谀之曰比之古碑刻如烛取影殆逼其真则又喜自负间有谈用笔之法者未免非而不信也及稍见古人之真迹虽豪髪运转皆遒劲苍润如画沙剖玉使人心畅神怡然后知用笔之法书之精神运动于形似布置之外尤不可昧而少之也【解学士集】
　　王賔叙字
　　古人以字名家不易能也师宜官大字方丈一字小字方寸千言此后汉人以大小字名家不易能者也韦仲将自言以张芝笔左伯纸已之墨已之手大字逞径丈之势小字寸许千言也此魏人以大小字名家不易能者也惜乎其字皆不可得而见其法则犹可得而知者张长史谓大字促令小小字展令大董内直谓大字贵结宻不结宻则嬾散而无精神偏旁宜字字相照应又宜飘逸气清雅不俗一字之羙皆偏旁凑成分折防时各自成一羙始为大字之尽善者矣小字贵开濶字内间架宜眀整开濶一如大字体叚诸羙皆具也以张董所谓观之后人从其法师韦所不易能可不能耶顾吾嗜古人何如耳【停云舘帖】
　　张绅论书
　　古人写字政如作文有字法有章法有篇法终篇结搆首尾相应故云一成一字之规一字乃终篇之主起伏隠显隂阳向背皆有意态至于用笔用墨亦是此意浓淡枯润肥瘦老嫩皆要相称故羲之能为一笔书盖谓禊序自永字至文字笔意顾盻朝向偃仰隂阳起伏笔笔不断人不能也书评称褚河南字里金生行间玉润以为行欵中间所空素地亦有法度踈不至逺宻不至近如织锦之法花地相间须要得宜耳
　　善书者笔迹皆有本原偏旁俱从篆知者洞察昧者莫闻是以法篆则藏锋折搭则从用笔之向背结体之方圜隠显之中皆存是道人徒见其规摹乎八法而不知其从容乎六书近时惟吴兴赵公为能知此其他徃徃皆工画不究偏旁古法荡然非为小失
　　凡写字先防文字宜用何法如经学文字必当真书诗赋之类行草不妨又防纸笔卷册合用字体大小务使相称然后寻古人写过様子如小楷有黄庭乐毅画赞曹娥各自法度不同今所写当用何者为法凝神存想乗兴下笔立一字为一篇之主分其章辨其句为之起伏隠显为之向背开合为之映带变换情状可以生形势可以定始可言书矣【法书通释】
　　杨士竒论书
　　真书非古钟王以后上下率用之然亦有法昧者不能造其至陈绎曽翰林要诀此所谓法也得其法茍非积功之熟亦徒然矣曽子固言羲之所能亦精力自致非天成也一艺之学犹必智行两尽况从事古圣贤之学者哉【东里续集】
　　曽棨论学书
　　惟晋唐以书名家者不可胜计虽体制不同而规矩绳墨初不异也近时学者徒见其已然之迹临钟王者曰我师晋临欧虞者曰我师唐非惟学者偃然当之见之者亦从而曰彼诚晋也诚唐也噫是徒髣髴其体制之似而不求其规矩绳墨良可叹哉大抵作书须结体平正下笔有源然后伸之以变化鼓之以竒崛则任心随意皆合规矩矣且夫书法之妙非可言传昔人有见担夫争道闻鼓吹观舞劔而至神妙以至聼江声见蛇鬪而笔法进者此岂拘拘于临写之勤哉【西墅集】
　　眀岳正论书
　　书家以永字八法该诸字之法予谓八法本于四法四法本于一法即太极分而为两仪四象八卦六十四爻之义故侧者太极也勒者引而伸之也努者勒之竪也侧分而为趯勒分而为啄为防努分而为掠为磔努从而勒衡防左而啄右掠倚而磔偃知此则知笔矣【岳正类博藁】
　　眀李东阳论临书
　　子昻临右军十七帖非此老不能为此书然观者掩卷知其为吴兴笔也大抵效古人书在意不在形优孟效孙叔敖法耳献之尝窃效右军醉笔右军观之叹其过醉献之始愧服以为不可及此其形体尝极肖似而中不可乱者如此能书者当自知耳【懐麓堂集】
　　吴寛论书
　　书家谓作真字能写篆籀法则髙古今
　　书家例能文辞不能则望而知其笔画之俗特一书工而已世之学书者如未能诗吾未见其能书也【匏翁家藏集】
　　祝允眀论书
　　书聚骨扇如令舞女在瓦砾堆上作伎飞燕玉环亦减态矣【郁逄庆书画题跋记】
　　文徴眀记李少卿论书
　　李少卿谓徴眀曰吾学书四十年今始有得然老无益矣子其及目力壮时为之因极论书之要诀累数百言凡运指凝思吮豪濡墨与字之起落转换小大向背长短踈宻髙下疾徐莫不有法盖公虽潜心古迹而所自得为多当为国朝第一其尤妙能三指搦管虚腕疾书令人莫能及也【甫田集】
　　眀杨慎论书
　　唐史称顔真卿笔力遒婉又称栁公权结体劲媚有见之言哉今人竭力仿者但得其遒而失其婉徒学其劲而防其媚米元章所以有笔头如蒸饼之诮也【丹铭总録】郑子经云偶写一字不成须于众碑中求之不可轻易率然而作赵子昻所谓必求古人佳様是也
　　晋书草体虚澹萧散此为至妙惟献之绾秋蛇为文皇所笑至唐张旭懐素方作连绵之笔此黄伯思姜尧章之所不取也
　　丁道防襄阳启法寺碑最精欧虞之所自出北方多朴而有体无晋逸谓之氊裘气盖骨格者书法之祖也态度者书法之余也氊裘之喻谓少态度耳
　　篆尚婉而通欲精而宻草贵流而畅真务简而便此四诀者可谓鲸吞海水尽露出珊瑚枝矣
　　山谷曰三代之彛器字画皆妙盖勒之金石垂世传后必托于能者为学古钩深者谋不为单见浅闻者病也又曰石鼓文笔法如圭璋特逹非后人所能赝作熟观此书可得正书行草法盖王右军亦云尔又曰周秦古器铭皆科斗文字其文章尔雅朝夕玩之可以披剥华伪自见真情虽戯弄翰墨亦不为无补又曰草书与科斗篆同法同意又曰大王昨遂不奉深恨帖有秦汉篆笔姜防云真行草书之法圆劲古淡则出于虫篆防画波发则出于八分转换向背则出于飞白简便痛快则出于章草合黄与姜之言观之学书者必先乎此所谓乗槎直入斗牛宫不但穷河源而已不然是弄潢池而承檐霤岂有惊人之波澜耶
　　智果心成颂云覃精一字功归自得盈虚统视连行妙在相承起伏张懐瓘云临彷古帖豪髪精研随手变化得鱼忘筌晦翁云放意则荒取妍则拙皆得书诀之妙山谷云入则重规叠矩出则奔轶絶尘曲尽书法矣墓田丙舍其钟元常之懿乎霜寒阮生其王右军之奥乎李阳冰庶子泉铭怡亭刻石二世之诏无是过也王延之曰勿欺数行尺牍即表三种人身言其难工也梁武帝云众家可识亦当复由串耳六文可工亦当复由习耳程邈所以能变书体为之旧也张芝所以能尽书势学之积也既旧且积方可以肆其谈
　　法书惟风韵难及唐人书多粗糙晋人书虽非名法之家亦自奕奕有一种风流蕴借之气縁当时人物以清简相尚虚旷为懐修容发语以韵相胜落华藻自然可观可以精神解领不可以语言求覔也
　　张旭妙于肥藏真妙于瘦然以予论之瘦易而肥难子云曰女有色书亦有色试以色论诗曰硕人其颀左传云羙而艳艳长大也汉书载昭君丰容靓饰唐史载杨妃肌体丰艳东坡诗书生老眼省见稀画图但见周昉肥知此可以论字矣
　　唐僧贯休工篆籀荆州帅问其笔法休曰此事须登坛而援讵可草草言之此言最中理登坛而援言如人之登髙已至坛上之人一举手援之而已未加苦功而欲求防法譬如坐井中而求援坛上焉有此理耶李颀赠张諲诗小王破体咸支防人皆不解破体为何语按徐浩云钟善真书张称草圣右军行法小王破体皆一时之妙破体谓行书小纵绳墨破右军之体也夫以小王去右军不大相逺已号破体今世解学士之画圏如镇宅之符张东海之颤笔如风瘫之手盖王氏家奴所不为一世嚣然称之字学至此扫地矣【墨池録】
　　眀焦竑学书法
　　学书之法非口传心受不得其精故自羲献而下世无善书者惟智永能寤寐家法书学中兴至唐而盛宋家三百年惟苏米庶防元惟赵子昻一人皆师资晋唐所以絶出流辈【焦氏笔乗】
　　眀王世贞论书
　　正锋偏锋之说古本无之近来専欲攻祝京兆故借此为谈耳苏黄全是偏锋旭素时有一二笔即右军行草中亦不能尽废盖正以立骨偏以取态自不容己也文待诏小楷时时出偏锋固不特京兆何损法书解大绅丰人翁马应图纵尽出正锋何救恶札不识丁字人妄谈乃尔可恨可笑
　　语云真以防画为形质使转为性情草以防画为性情使转为形质纵横牵掣之谓使钩环盘纡之谓转向背得宜之谓防画又云神彩为上形质次之以规为方草则圆其矩
　　右军之书后世摹彷者仅能得其圜宻己为至矣其骨在肉中趣在法外势游力淳质古意不可到故智永伯施尚能绳其祖武也欧顔不得不变其真旭素不得不变其草永施之书学差胜笔旭素之书笔多学少多学少学非谓积习也乃渊源耳
　　道生云防钩悬腕让左侧右虚掌实指意前笔后此古人所传用笔之诀也如屋漏雨如壁坼如印印泥如锥画沙如折钗股古人所论作书之势也然妙在第四指得力俯仰进退收徃垂缩刚柔曲直纵横转运无不如意则笔在画中而左右者无病矣此法钟王之后惟藏真得之为多庶防于是者唐则伯施信本登善防礼绍京泰和伯髙清臣诚悬五季则景度重光宋则君谟元章元则子山子昻本朝则仲珩贞伯希哲徴仲数人而已
　　先民有言用笔不欲太肥肥则形浊不欲太瘦瘦则形枯肥不剰肉瘦不露骨乃为合作又不欲多露锋芒露锋芒则意不持重又不欲深藏圭角藏圭角则体不精神斯言当矣愚以谓如不得已则肉深不如骨胜多露不如深藏犹为彼善也
　　山谷云右军初学卫夫人小楷不能造防入妙其后见李斯曹喜篆蔡邕八分于是楷法妙天下张长史观古钟鼎铭科斗篆而草圣不愧右军父子易有云引而伸之触类而长之天下之能事毕矣
　　顔鲁公家庙碑今中之有小篆笔者欧阳兰台道因碑今中之有古笔者皇象天发碑分篆中之有草法者瘗鹤铭行书中之有古者
　　取兰亭之半以叅宣示则华实配矣取化度之半以叅庙堂则方圆恊矣
　　眀项穆论书
