<!-- { "loadSidebar": true } -->
　　徳宗撰八分书无姓名贞元十四年十二月【金石録】
　　武宗皇帝廵幸左神防军纪圣徳碑
　　廵幸左神防军碑崔撰栁公权正书防昌三年【金石録】唐翰林学士承防崔铉撰散骑常侍集贤殿学士栁公权书集贤直院徐方平篆额武宗尝幸神防军劳阅军士兼统三军上将军仇士良请为碑以诵圣徳等奉勅书撰碑以防昌三年立【集古録目】
　　唐髙祖驻马佛堂碑
　　唐渭南县兴法寺僧贞庆撰并八分书髙祖武徳二年尝幸渭南至大韩村其父老以为荣立佛像于其地谓之驻马佛堂嵗久碑记阙落开元十七年村人韩祚等重建【集古録目】
　　唐碑刻二【御制　御书】
　　太宗登逍遥楼诗
　　长孙无忌杨师道行书贞观十二年二月眀皇八分书诗顔真卿正书王璵表附【金石録】
　　御制魏郑公碑
　　太宗御制并行书贞观十七月正月【金石録详见昭陵诸碑】
　　帝京篇
　　太宗御制禇遂良行书贞观十九年八月【金石録】
　　晋祠铭
　　太宗御制并行书贞观二十年七月【金石録】
　　右唐晋祠铭太宗撰并书晋祠者唐叔虞祠也髙祖初起兵祷于叔虞祠至贞观二十年太宗为立碑焉唐得天下后太宗祠晋侯而为之铭晋侯者周唐叔后覇天下者也据碑髙祖起兵时曽祷于晋侯之祠而以是报享之太宗制文并书全法圣教序兰亭而纵横自如但石理恶厯年多其铓铩之存者无几耳【石墨镌华】
　　祠在今太原府西南四十里距今太原县八里而今县则古晋阳之故址唐时为并州为北都为河东节度使治昔人立庙于此以祀唐叔考之北齐书已有其名而唐髙祖起兵尝祷于此太宗贞观二十年正月幸晋祠树碑制文亲书之扵石今存祠中【金石文字记】
　　温泉铭
　　太宗御制并行书贞观中立【金石録】
　　三藏圣教序
　　太宗撰禇遂良正书永徽四年十月在京兆府一本碑在慈恩寺塔【金石録】
　　三藏圣教序记
　　髙宗撰禇遂良正书永徽四年十二月在京兆【金石録】
　　万年宫铭
　　髙宗撰并行书永徽六年五月在鳯翔府麟逰县【金石録】
　　万年宫即九成宫改名髙宗幸而铭之书之也行草视英公碑尤为劲防【石墨镌华】
　　万年宫碑隂题名
　　长孙无忌以下自书【金石録】
　　右唐万年宫碑隂者髙宗自为万年宫碑诏宰相而下皆题名扵其隂余每览此碑见长孙无忌禇遂良许敬宗李义府同时列名未尝不掩卷太息以为善恶如水火决不可同器惟人主能辨小人而逺之然后君子道长而天下治若俱收并用则小人必得志小人得志则君子必被其祸如无忌遂良是已然知人帝尧所难非所以责髙宗也【金石録】
　　碑隂云奉勅中书门下见从文武三品以上并学士并聼自书官名于碑隂后列从官五十余人长孙无忌李勣禇遂良軰皆与焉书名大小不伦然皆有法即契苾贺兰亦不草草一时之盛令人仰想其后武氏乱之而不复可观矣【石墨镌华】
　　契苾何力莫贺可汗之孙贞观六年率众内属厯右骁卫大将军龙翔中封凉国公諡曰毅见唐书贺兰敏之武士彠之外孙武后取为士彠后赐
　　氏武累官左侍极兰台太史令与名儒李嗣真等防与刋撰见唐书武士彠传
　　三藏圣教序并记
　　太宗髙宗撰王行满正书显庆二年十二月【金石録】
　　三蔵圣教序并记
　　太宗髙宗撰禇遂良正书龙朔三年六月同州重立【金石録】
　　三藏圣教序并述圣序记
　　太宗髙宗撰沙门懐仁集王书咸亨三年十二月【金石録】
　　御制眀徴君碑
　　髙宗撰髙正臣行书王知敬篆额【金石録】
　　右唐明徴君碑征君者梁眀山賔也髙宗朝其裔孙崇俨以方技进故立此碑旧唐史言髙宗自制文而书之非也盖髙宗撰文髙正臣书耳【金石録】
　　右髙宗御制王知敬篆碑隂有栖霞二大字乃大中庚子嵗所立今碑乃景子此即米芾所谓手摩一丈玉读书上元记者书自圣教序中出极有风骨可爱【苍润轩碑防】
　　御制李勣碑
　　髙宗撰并行书仪鳯二年十月【金石録详见昭陵诸碑】
　　道藏经序
　　髙宗则天撰王悬河行书道元年十二月【金石録】
　　唐睿宗书武士彠碑
　　李峤撰相王旦书长安元年十二月【金石録】
　　右周武士彠碑武后时追尊士彠为无上孝眀皇帝命李峤为碑文相王旦书石焉戎幕闲谈载李徳言昔为太原从事见公牍中有文水县牒称武士彠碑元和年间忽失头所在碑上有武字凡十一防皆镌去之碑髙大非人力所及未几武元衡遇害今此碑武字最多皆刻画完好无讹缺者以此知小说所载事多荒诞不可信类如此【金石録】
　　唐睿宗书顺陵碑
　　武三思撰相王旦正书长安二年六月【金石録题云孝眀皇后碑】武三思撰相王旦书碑用武氏制字武三思称犹可而旦亦曰旦当发一笑书不知真出相王否方整遒健可録也碑已仆于乙邜之地震而亡扵县令之修河余犹从故家见其搨本【石墨镌华】
　　右武后革命时所立顺陵碑首曰大周无上孝眀髙皇后碑铭并序特进太子賔客监修国史上柱国梁王三思奉勅撰太子左御率兼检校安北大都防相王旦奉勅书【求古録】
　　栖岩寺诗
　　髙宗则天撰韩懐信正书长安二年【金石録】
　　幸闲居寺诗
　　髙宗睿宗太平公主诗八分书无姓名武后诗自草书长安四年四月【金石録】
　　防仙篇
　　武后撰薛曜正书武后时立【金石録】
　　龙兴圣教序
　　中宗撰相王旦正书神龙元年九月【金石録】
　　中兴圣教序碑
　　中宗撰唐奉一八分书神龙三年五月【金石録】
　　中宗为三藏法师义净所作唐奉一书刻石在济南府长清县界西禅寺寺在深山中义浄真身塔尚存【金石録】
　　唐奉一齐州人善书翰武后时为侍御史见御史台记又唐书武后纪云久视元年三月夏官尚书唐奉一为天兵道大摠管
　　老子孔子顔子賛
　　睿宗撰李邕行书开元十一年十二月【金石録】
　　唐眀皇书凉国长公主碑
　　蘓颋撰明皇八分书开元十二年八月【金石録】
　　右唐凉国长公主碑蘓颋撰眀皇书公主睿宗女也新唐书列传云字华荘而碑云讳莬字花妆传云下嫁薛伯阳而碑云嫁温彦博曽孙曦按新史睿宗第三女荆山公主已嫁薛伯阳当以碑为正【金石録】右凉国长公主碑小许公撰而开元帝御书书法过肥然防画间自有异趣要之自唐变此体帝为最也碑辞大半可读攷之唐史睿宗第六女字华荘始封仙源下嫁薛伯阳今碑内封爵先后同而字乃从花妆非华荘也又称归故丞相虞公温彦博曽孙曦及攷彦博传曽孙曦尚凉国长公主伯阳传尚仙源公主坐父稷诛流岭表自杀然则公主固嫁薛伯阳再嫁温曦史遗曦而碑讳伯阳也【弇州山人藁】
　　此蘓颋撰开元帝分书帝书润色史惟则而此碑稍肥要之一变汉法者也公主碑名花妆史作华荘先封仙源嫁薛稷子伯阳伯阳坐父稷流岭表再嫁温彦博曽孙曦史遗曦不书而碑讳不言伯阳【石墨镌华】凉国碑为宗分书蘓颋撰书法遒逸匀适少逊孝经总脱尽六朝之习者公主睿宗第六女名莬字华荘元美谓碑为花妆史作华荘而不言名子函石墨镌华直以字为名二公似俱未见其碑也余尝从叔兄至奉先逰唐诸陵犯暑造极羣山北峙万峯连亘一目无际竟不辨何者为陵也归而得数碑此石卧草间字迹完好如新扵时恨楮墨不具后遣工搨得已为土人击扑损半恐一经采访官使或搨不胜诛
　　求故也公主初封仙源嫁薛稷子伯阳坐父稷流岭表自杀复改今封复嫁温彦博曽孙曦碑自不得不讳伯阳而史不当逸曦也【金石史】
　　眀皇行次成臯诗
　　艾叙行书开元十三年十月【金石録】
　　艾叙与史麟工夫相敌亦擅时名【书史防要】
　　唐明皇御注道徳经
　　眀皇注并御书开元二十四年八月懐州本【金石録】老子道徳经唐宗注开元二十三年道门威仪司马秀等请扵两京及天下应修官斋等州皆立石台刋勒其经文御书其注皆诸王所书此本在懐州【集古録】
　　经宗书注皇太子绍及庆王琮奉勅书初开元二十四年宗已注道徳经道门威仪司马秀等奏请两京及天下应修官斋等州造立石台刋勒经注【集古録目】
　　唐宗注经成诏道士司马秀等请立经台奏谢批答及皇太子绍庆王琮等十八人列名皆附刻扵经台【集古録目】
　　眀皇注孝经
　　眀皇八分书天寳四年九月【金石録】
　　唐宗书孝经后有太子亨右相林甫左相适之等题名韦郇公陟称彭城县男盖自吏部侍郎出为河南采访始袭公爵此本封耳韦陟封平乐郡公可补本传之阙书法丰妍匀适与泰山铭同行押亦雄俊可喜当时为林甫所蛊媚极矣犹知有是经耶三子同日就陨属镂南内凄凉废食循览遗迹为之慙慨王世贞【弇州山人藁】
　　此碑四面以蟠螭为首凿嵌精工故非后世所能开元帝书法与泰山铭同润色史惟则老劲丰妍如泉吐鳯为海吞鲸非虚语也后有李齐古表行书亦佳同勒诸臣名字字不草草至如行押数十字尤豪爽可喜乃知前代帝王留心翰墨如此【石墨镌华】
　　宗御制序并注及书今在西安府儒学前第二行题曰御制序并注及书其下小字曰皇太子臣亨奉勅题额其额曰大唐开元天寳圣文神武皇帝注孝经台后有天寳四载九月一日银青光禄大夫国子祭酒上柱国臣李齐古上表及宗御批大字草书三十八字其下有特进行尚书右仆射兼右相吏部尚书集贤院学士修国史上柱国晋国公臣林甫光禄大夫行左相兼兵部尚书文舘学士上柱国渭源县开国公臣李适之等四十五人姓名惟林甫以左仆射不书姓中间人名搀入丁酉嵗八月廿六日纪九字是后人所添是嵗乙酉非丁酉也又末二人官衔下不书臣亦可疑【金石文字记】
　　唐眀皇书金仙长公主碑
　　右唐金仙长公主碑徐峤之撰明皇御书防唐书本传云太极元年与玉真公主同为道士而碑云丙午嵗度为道士盖神龙二年也此于史学不足道然唐史书事差谬多如此也【金石録】
　　徐峤之撰眀皇行书今在蒲城县【金石文字记】
　　眀皇赐道士蔡守冲诗
　　并谢表批答行书天寳十一年九月【金石録】
　　上党启圣宫颂
　　眀皇撰并八分书天寳十二年八月【金石録】
　　御制武部尚书杨珣碑
　　眀皇撰并八分书天寳十二年八月【金石録】
　　右唐杨珣碑按唐史宰相世系表以珣为友谅子今碑乃云志谦子疑史误珣杨国忠父也故宗亲为制碑其末盛称国忠之美云我有社稷尔能卫之我有廊庙尔能宰之卟和九功九功惟序平章百姓百姓昭眀其语可谓褒矣岂所谓临乱之主各贤其臣者乎碑天寳十二年建盖后二年安禄山起兵又一年国忠被戮矣【金石録】
　　鹡鸰颂
　　眀皇撰并行书天寳中立【金石録】
　　当皇祐至和之间余在广陵有出使黄元吉者以唐眀皇自书鹡鸰颂本示余把玩久之后二十年获此石本扵国子博士杨褒又三年来守青州始知刻本在故相沂公宅【集古録】
　　眀皇上党宫宴羣臣故老诗
　　行书天寳中立【金石録】
　　眀皇谒元庙诗
