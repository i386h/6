<!-- { "loadSidebar": true } -->
　　虞赵虹光贯壁奎碧梧端合鳯来栖春泥滑滑江干永更着荒村呌竹鸡
　　眼底繁花一旦空寥寥南北马生风鸿飞不与人间事山自白云江自东
　　仆亦欲一往山中相见俟后遇便舟至彼矣灵岩寺山门上蔡氏题石一刻拓手尚便乞拓一二本见寄幸甚闻酿桑椹酒不异中原者余饮未尽寄尝一杯也友生瓉再
　　倪云林客居诗帖
　　客居北渚静窥临霜藻萧萧雪满簮玉石在山聊混璞金兰惟子久同心每怀往事悲今事莫弃分隂惜寸隂自笑蜗庐无长物前陶器与单衾　长至后十日盖十一月十日也获与徳机伯昂二髙尚公堇伯兖二贤良共咏斋有道先生见贻佳制絶叹敦厚优柔得唐人句法宋诸老性情也张髙尚命即次韵奉和纸尾所谓以狗尾续貂多见其不知量也恕之幸甚是嵗乙巳倪瓉再拜
　　倪云林赠徐耕渔诗卷
　　八月七日偕耕云叟访耕渔隠者风雨寂寥中为留三日日有图书笔砚之乐九日耕隠赋诗见赠辄次韵奉答瓉再拜耕云同一笑也
　　云卧雨声集庭树飒以秋身同孤飞鹤心若不繋舟挥杯瀹松菌濡毫临磵流兰芳日凋悴吾生行归休不作蝼蚁梦防神鳯麟洲青山淡相对白发忽满头仙去云冉冉凤鸣竹修修谅防伐木诗鸟嘤尚相求居吴二十载未及兹山防君才如鲍谢摛辞亦云优懽然敬爱客宁不为尔留桑土夙所彻户牖何绸缪地无尘嚣杂况此岩穴幽既晴引飞屩回望林间楼嵗癸丑中秋日写
　　题耕渔轩
　　溪水东西合人家髙下居琴书忘产业踪迹隠耕渔积雨客留宿新晴人趁墟厌喧来洗耳清泚绕前除　仆来轩中自七日至此凡四日矣风雨乍晴神情开朗而又与耕渔耕云咲言娱乐如行玉山中文采自足照暎人也喜而复赋此诗十日瓉
　　倪云林静寄轩诗帖
　　静寄轩三首
　　静寄轩中无垢氛研苔滋墨气如云匣藏数纽秦朝印白玉蟠螭小印文
　　独行应如鲁独居心同柳下孰云迂从教邻女衣沾湿试问髙人安穏无
　　身似梅花树下僧茶烟轻漾髩鬅鬙神清又似孤山鹤瘦骨伶仃絶爱憎　云林子
　　王叔明溪南醉归诗
　　青山如翠束清溪溪水流花春不知自从识得南溪叟夜夜溪南扶醉归溪深夜黒愁难度东风吹折溪邉树采山凿石架鱼梁醉归不知春夜长共坐溪边翫明月緑萝花飞散香雪酒醒月落正愁人那堪又与溪翁别醉眠草堂春日红山妻报我酒初冽万壑千岩红雨深还向溪南聴啼鴂　余旧时作溪南醉归诗实草堂在荆溪之南他日余与令兄度自溪北归小舟阻风实忽出此纸求书因书此王
　　张徳机论交诗帖
　　徳机顿首次韵答朱徳载将筑室邻村作诗见寄
　　论交州里自不恶更欲隣居亦大竒避俗如仇还好客知穷为祟却攻诗一邱风雨书声共十载冰霜鬓影知不用裹粮勤访逺开门忧患是吾师
　　红尘冠盖今无梦风雪相逢自一竒便欲倾家多酿酒不须结社苦吟诗名途有穽吾方悔拙味如饴子未知廛市山林竟谁是嵗寒农圃有余师
　　张度题画诗帖
　　题杂画四首度
　　离离江树暗芳洲江上西风几度秋别鹄未归天又晩不胜清怨忆丹邱
　　乱云飞雨昼漫漫水阁风林五月寒我忆越江江上苦扁舟今向画中看
　　我忆草堂临涧阿月明夜夜到松萝今朝见画怀归去收拾闲情托咏歌
　　水阔天低欲尽头柳花如雪暗归舟平生解识沧洲趣何处飞来双白鸥
　　胡悌呈徳机近作
　　明朝
　　明朝又上阖闾城江上春风一舸轻过眼落花应有恨傍人飞絮自多情本因世乱依刘表谁谓才多累祢衡试问厐公归隠计南阳何地可躬耕
　　赠张伯髙
　　共是多情惜嵗华故应美酒送生涯金虀细所秋风鲙玉髓新烹谷雨茶每爱芙蓉依北渚还思胡蝶过东家江南三月莺啼遍不信樱桃未着花
　　平生豪气慕西州莫怪眉攅万国愁商皓不知秦正朔荆人曽纪鲁春秋新丰酒美春三月剑阁诗多嵗一周中夜聴鸡真欲舞髙桓事业在营邱　近作写呈徳机兄求教胡悌再拜
　　沈仲说次叔方诗
　　次叔方先生见示诗韵右顿首上
　　城南陋巷居新僦緑竹移栽几个斜藂桂山中招旧隐读书堆里认君家蜀人漫诧文园赋吴市争看卫玠车断简味腴如噉蔗虎头痴絶至今夸
　　步屧春风里翛然忘世情闭门无客到载酒泛江行雨过山如染潮回水自生鸥沙割千顷梦到承明　右留笠泽别业诗
　　沈仲说中酒杂诗四句五首
　　中酒如卧病天寒露为霜东轩朝旭曝背屡移床江头风浪急舟小力难胜一浆归来晩长林月巳恒太邱海岱士肆情邱壑间考槃诗赋罢采菊对南山嵗闰寒酒薄风回水自生杖藜随小步极目大江横朋酒享公堂农家尽涤场县官薄税敛田野足耕桑右拙诗僣易呈上并乞裁正兹因端便勒此具记不备右再上叔方教授先生
　　沈仲说次叔方五言二律
　　次韵叔方先生五言律诗二首兼简伯行敬初发一笑右上
　　忆昔陪二子吟啸野田中风急江花白霜晴木叶红去留身若寄陶写兴无穷更喜陈夫子幽寻讶许同掩卷坐忘寐书灯耿独明年华劳髪改夜气与神清感梦宜蕉鹿挑愁頼麯生何时重相覔握手话真情
　　沈仲説咏归亭二诗
　　叔方先生过咏归亭赋诗二首以志盍簮之喜沈右上
　　短棹相过莫便回咏归亭上且低佪升堂拜母称觞后隔竹呼童瀹茗来八尺驼尼分紫锦一双蜡屐破苍苔空江草木虽摇落犹有寒华带雨开
　　积雨空林喜报晴杖藜随意傍江行天寒木落青山出日转沙虚白鸟鸣漫拟东林时酿黍自怜南浦晩归耕颍川髙士能相过闲把瑶琴膝上横
　　沈仲説与慎独诗简
　　东林薄酒试新尝中有松花腻粉香遗送颍川陈有道书斋渇饮胜茶汤
　　廿八字偕一壶薄酒奉寄上惜不多耳杨诚斋文藁不曽收得所谓芍药屋疑只是用幄帟覆防者古人称牡丹为木芍药白居易有诗云上张幕屋芘岂亦本诸此未审是否更乞考正之　右再拜藁慎独先生坐下
　　俞紫芝【和】杂诗帖【行草书】
　　次叶舜臣访慈济悦上人诗韵
　　携琴相访辄相迎惠逺由来有胜情避世歌仍紫芝曲忘机肯负白鸥盟城头雨过阶除浄树底风生几席清我亦年来味禅恱仗防兰若踏春晴
　　题悌本中新居次叶舜臣韵
　　禅房花木深幽处每见黄鹂语自双雪色一方新构室树隂三面半开窻鬻茶联句龙头鼎翦烛翻经雁足釭清胜了无尘俗事时将緑绮奏飞泷
　　题张羽士小像
　　吴山羽客蓬莱侣阅世青松白石间炼就还丹飞白日游心自与野云闲
　　游天龙寺
　　江郭幽寻仗防来龙飞鳯舞画图开且从聴法留萧寺更欲凌云上古台笑傲不妨双髩雪登临唯觉寸心灰百年兴废同谁语目送寒潮又一回
　　游灵隠寺
　　小朶峯头访大颠岩扉无复旧苍烟清猿啸月昔曽聴古树拂天今谩传陵谷变迁成小刼林泉栖遁是何年我来试勺亭前水一滴曹溪问老禅
　　次沈斯平见寄
　　我家新塘稚竹所问字时有人敲门天风昼翻翡翠羽海月夜照瑚根哦诗政尔遣偪侧对客懒与通寒温且倾新酿百壶酒与子日醉梅花村
　　莫景行诗翰
　　牕下紫端吾故物云膄如润玉如温骊龙光莹夜生彩鸜鹆眼活秋无痕已逐银杯同化去岂若青氊能复存却笑偷儿翻解事免使王家池水浑　失砚
　　失砚兼旬今复见邨童捧璧笑顔温墨光黯有风霜色石面浄无沙土痕词翰发挥欣得助鬼神呵防幸仍存濡毫便欲闲图冩貎我山庄似陆浑　复砚
　　新正清凉境失砚既而复获遂赋二诗前以自解后复次韵雨窻漫书奉寄西湖静者贤翁季观捕鱼诗并和示为妙南屏莫昌稽首
　　唐白云忽逢佳节诗帖
　　九月朔徳昭携同志倡和聨成卷轴意欲求予诗而未肯言也是日同俞庶道宴予病不能食酒莫归镫下三复得之白云居士唐仲顿首
　　忽逢佳节忆儿曹门巷秋风担上糕正尔休官归栗里未妨痛饮读离骚百年抱病身先老九日登危兴最髙惆怅山乡无异味香橙安得擘霜
　　一天风雨重阳节千里江山戱马台牢落白头愁后见凄凉黄鞠病中开雁辞沙漠无书寄日近长安有使来治世已夸芝应瑞故宫肯赋黍兴哀
　　形骸瘦尽发鬅鬙遍厯江湖行脚僧归计田园清似水谋生笔砚泠如冰煑茶官店赊来吃酿酒邻家唤得譍纳纳乾坤双綉毂寥寥吾道一青镫
　　犹忆相过岸幅纱桥分上下路三丫隠居未异王官谷论谏还称御史家野碓炊烟迷桕树溪船载月入芦花明时莫负如椽笔好立螭头草白麻　病余眼昏手颤不能好书时年六十有二
　　张谷七言絶句卷【小字自注】
　　隠居城市絶尘埃秋菊春兰手自栽一卷楞伽读未罢南山相对翠崔嵬
　　户庭不出倦逢迎浄室焚香也自清来客莫烦谈世事石床分坐话无生
　　翠石嶙峋分外幽丛兰生近涧西头画图来自重居寺相对令人忆聴秋【聴秋道者为文甫画兰石】
　　清閟阁前春雨时一枝醉里冩临池因风逺寄栖禅侣山寺迢迢傍水涯【云林冩竹寄白马寺今归文甫处】　丁亥歳夏五句吴张谷
　　余日强答大章上銕厓二诗
　　四韵诗奉答大章贡士见寄
　　臈日放归泖上沧湾迟子渺愁予河东有赋烦传送此日无冰又可书老銕一经能取紫庾郎三韭岂忘鱼明歳门生求座主相看喜色动皇居腊月八日客埬上余日强再拜
　　又一诗奉上銕崖先生先録去一过览后当别冩上也
　　子十年官不调才髙白首尚为郎因观禹迹多留越为爱西湖又入杭仕宦岂无三语掾风流谁似四明狂水南山北题诗遍犹忆吴中锦绣坊
　　陈颖昌别来三载诗帖
　　别来三载感徳罙深小儿回吴又清盼歳寒之情何其厚也足见仁人长者之心矣感佩夏初顾朋友至询知计彦文老兄贵体胜常为慰顾回偶得鄙言二首録呈恒轩有道尊先生伏乞电瞩幸幸寓武攸友生陈颖昌稿呈
　　楚云吴树别经年世事茫茫最可怜炎热久伤流俗态嵗寒谁尚古人贤日边红杏春风老篱下黄花晩景妍却怪疎狂无寸补兴来吟咏醉来眠
　　三年踪迹客殊方人事如常两鬓苍故旧睽违难防面儿孙长大渐成行一朝喜共乡人语何日重登君子堂题就新诗烦寄去宦情离思两茫茫　景和惟善彦文文焕时珍同此申敬五月一日书奉恒轩有道尊先生文几　奉王时学先生书奉　寓武攸友生陈颖昌缄【原迹九字分见帖后】
　　中峯禅师书九字梅花咏并松月诗
　　昨夜西风吹折千林稍渡口小艇滚入沙滩防野桥古梅独卧寒屋角疎影横斜暗上书窻敲半枯半活几个蓓蘽欲开未开数含香苞纵使画工竒妙也缩手我爱清香故把新诗嘲
　　松月诗
　　天有月兮地有松可堪松月趣无穷松生金粉月生兔月抱明珠松化龙月照长空松抱衲松回禅定月当空老僧笑指松头月松月何妨一处供　又松月
　　释楚石诗翰
　　船上见月如可呼爱之且复留斯须青山倒影水连郭白藕作花香满湖仙林寺逺钟已动灵隠塔髙灯欲无西风吹人不得寐坐聴鱼蠏翻菰蒲　中秋后二日与觉隠诸老晓过西湖率尔口占廷玉郎官索书録呈求教梵琦拜
　　兴化打克宾只要法战胜我遮里不然扫除佛祖令住山五十载扑碎轩辕镜鑚饭香满堂有众斋厨盛捧了出院人悟去也不定　徒弟珠维那职事美满悦可众心一偈送之参方行脚了吾宗生死大事勉旃楚石道人梵琦
