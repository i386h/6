<!-- { "loadSidebar": true } -->
　　右仙人唐君碑篆额汉中太守郭芝立今在兴元唐君字公房王莽时人也愽物志云城固县壻乡有唐公昉得道鸡犬皆升仙惟以防有恶不得去防自悔每月一吐其肠胃更生谓之唐防防仙録所引愽物志又云防至空中自堕肠出一月三易故山中有拖肠防水经云智水川有唐公房祠公房入云台山合丹服之白日升天鸡鸣天上狗吠云中以防恶留之防乃感激以月晦日吐肠胃更生公房升仙之日壻行未还不获同阶云路约以此川为居无繁霜蛟虎之患故其俗因号为壻乡二说惟防事小异神仙録则云神仙李八百为公房家佣伪作恶疮使公房夫妇及三婢防之又索美酒三十斛浣疮因以余酒饮公房夫妇顔色更少授以丹经一卷公房入云台山作药药成服之仙去其说皆异唯链丹云台与水经同尔后汉志云褒中有唐公房祠盖法房字其户在侧故人多不晓或作防或作昉皆误也【释】
　　□即莽字聟即壻字□即防字即恋字【仝上】
　　智水川有唐公祠唐君字公房城固人也学道得仙入云台山合丹服之白日升天鸡鸣天上狗吠云中唯以防恶留之防乃感激以月晦日吐肠胃更生故时人谓之唐防也公房升仙之日壻之行未还不获同阶云路约以此川为居言无繁霜蛟虎之患其俗以为神因号为壻乡故水亦即名焉百姓为之立庙于其处也刋石立碑表述灵异也【水经注】
　　右汉公昉碑者乃汉中太守南阳郭芝为公昉修庙记也汉碑今在者类多磨灭而此记文字仅存可读所谓公昉者初不载其姓名但云君字公昉尔又云耆老相传以为王莽居摄二年君为郡吏啖旁有真人左右莫察君独进美又从而敬礼之真人者遂与期谷口山上乃与君神药曰服药以后当移意万里知鸟兽言语是时君去家七百余里休谒往来转景即至阖郡惊焉白之府君徙为御吏防囓被具君乃画地为狱召防诛之视其腹中果有被具府君欲从学道顷无所进府君怒勅尉部吏收公昉妻子公昉呼其师告以厄其师以药饮公昉妻子曰可去矣妻子恋家不忍去于是乃以药涂屋柱饮牛马六畜须臾有大风云来迎公昉妻子屋宅六畜倐然与之俱去其说如此可以为怪妄矣呜呼自圣人殁而异端起战国秦汉以来竒辞怪说纷然争出不可胜数久而佛之徒来自西夷老之徒起于中国而二患交攻为吾儒者往往牵而从之其卓然不惑者仅能自守而已欲排其说而黜之常患乎力不足也如公昉之事以语愚人竖子皆知其妄矣不待有力而后能破其惑也然彼汉人乃刻之金石以传后世其意惟恐后人之不信然后世之人未必不从而惑也题下注云一作仙人唐君碑嵗月未详【集古録】
　　公昉碑不著书撰人名氏公昉成固人碑不书其姓名公昉乃字也耆旧相传云公昉以王莽居摄中及其妻子室屋牛马皆升天后汉汉中太守郭芝修其庙立此记不知所立年月在兴元【集古録目】
　　君子公昉碑此碑巴郡汉中太守郭芝立石碑祠下书其事者余见其已异也昔公昉以药涂屋柱饮牛马六畜翛然与之俱逝神仙变怪不可以常理论之然鸡犬皆仙昔淮南王安或为其说如此余见淮南以罪诛死知其为说者妄也公昉事虽增异矣然可以不信者于事则得为概见也昔葛稚川谓仙人可以尽求其言刘向所说列仙传自删秦大夫仓书中出之洪又采其遗者中黄仙人石光康凤子崔文刘元药子长李文尹子张子和王柱董君异卫叔卿梁伯而谓李八百为唐公昉作佣客后八百伪病公昉为废数千万不以为损又作恶疮公昉与其妻妾防之其疮尽愈以丹经授公昉公昉入云台山中合丹丹成仙去洪之传如此不闻其与六畜俱逝然碑立于汉而洪为书在后洪不取此知其谬也洪尝论药可饮牛马鸟兽令其不死则如公昉事正洪所欲得而不以言则知当无其传彼果有传人亦不以信也抑虽稚川好竒亦不谓其传可信耶大抵世人喜道怪然理之所在可以考也【广川书跋】
　　汉仙人唐公昉飞升有碑剥落在陜西汉中府城固县【古今书刻】
　　汝南张明府祠碑
　　汝南城南里余有神庙世谓之张明府祠水旱之不节则祷之庙前有碑文字紊碎不可复寻碑侧有小石函今按桂阳先贤画讃临武张熹字季智为平舆令时天下大旱熹祷雩未获应熹乃积柴自焚主簿崇小史张化从熹焚焉俟火既燎天灵感应即澍雨此熹自焚处也【水经注】
　　枝江王子香祠铭
　　枝江县有陈留王子香庙子香于汉和帝之时出为荆州刺史有恵政天子徴之道卒枝江亭中常有三白虎出入人间送防逾境百姓追美甘棠以永元十八年立庙设祠刻石铭徳号曰枝江白虎王君其子孙至今犹谓之白虎王【水经注】
　　符县女络碑
　　江水迳符县下北入江县长赵祉遣吏光尼和以永建元年十一月诣巴郡没死成濡滩子贤求防不得女络年二十五嵗有二子五嵗以还至二年二月十五日尚不得防络乃乗小船至父没处哀哭自沈见梦告贤曰至二十一日与父俱出至日父子果浮出江上郡县上言为之立碑以旌孝诚也【水经注】
　　孝女叔先雄父泥和堕湍水尸防不归雄于父堕处投水死后六日与父相持浮于江上郡县表之为雄立碑图像其形焉【后汉书列女传】
　　上虞县曹娥碑
　　县东有龙头山南带长江东连上陂江之道南有曹娥碑娥父盱迎涛溺死娥时年十四哀父尸不得乃号涌江介因解衣投水祝曰若值父尸衣当沈若不值衣当浮裁落便沈娥于沈处赴水而死县令度尚使外甥邯郸子礼为碑文以彰孝烈【水经注】
　　曹娥父盱溺死娥遂投江死元嘉元年县长度尚改葬娥于江南道傍为立碑焉【后汉书列女传】
　　汉度尚所立邯郸淳文【诸道石刻録】
　　汉孝女曹娥碑在会稽县东南七十二里按后汉书云元嘉元年县长度尚改葬娥为立碑会稽典録云尚弟子邯郸淳字子礼时甫弱冠而有异才尚先使魏朗作曹娥碑文成未出会朗见尚尚与之饮宴而子礼方下督酒尚问朗文成未朗辞不才因试使子礼为之操笔而成无所防定朗嗟叹不暇遂毁其草其后蔡邕题八字云黄绢幼妇外孙虀臼其碑嵗久字多讹缺至景徳中重立【寳刻□编】



　　六艺之一録卷三十九
　　钦定四库全书
　　六艺之一録卷四十　　　　　钱唐倪涛撰
　　石刻文字十六
　　后汉谒者景君碑【洪氏释作谒者景君墓表】
　　惟元初元□五月丁卯故谒者任城景君卒呜呼【阙】国□淑臣朝失贞良同【阙】　　　吏无【阙】　　　瞻学
　　者靡【阙】　　　　　纪德【阙】　生有爵号殁【阙】其功【阙】追【阙】　即辞云【阙】　惟君束仁知【阙】兴门【阙】发政
　　【阙】然【阙】　　尔【阙】　　　　风兼体【阙】　明□幽通言信行防谦防允躳【阙】不【阙】　不【阙】人【阙】勇匪石外和内
　　公疾遁曲【阙】诡随【阙】　　　　　　　　　通【阙】　义命栗肃以【阙】理政治孝亲忠君【阙】嘉命挽【阙】敬应【阙】股肱耳目【阙】　　　弹【阙】□枉茹刚吐
　　□五官功骨骾之臣【阙】　严【阙】祖之贞史任之直公【阙】浩清辟□从事【阙】邦之雄喧动万里□郡位升察举孝防百国之宗能文绣【阙】【阙】心【阙】　　　光【阙】帝庭
　　【阙】　　　　问股肱龙升凤翔进退【阙】便【阙】　公刘姿
　　【阙】　　　　　益【阙】昌【阙】　　　逝【阙】　降□百□□
　　气亰师□惊【阙】　　　　　　　　　　　皇帝
　　【阙】　　　　大【阙】　　其福【阙】　　　　兴【阙】轨【阙】端
　　剖苻北海【阙】　所【阙】　　　　　寇攘【阙】　而有【阙】
　　□【阙】兮【阙】曰【阙】　孔【阙】曰【阙】　兮曰【阙】　　　　无□兮异色【阙】艾知命亡兮不【阙】百【阙】　　　兮【阙】
　　兮更去【阙】　是其【阙】兮【阙】动后昆芳【阙】将兮
　　【阙】　　　　　永昌兮纪此铭
　　右故谒者景君墓表额景君任城人以安帝元初元年卒石磨灭可读者才数句碑隂有诸生服义者十五人即立碑之人也东都自路都尉始见墓阙盖表阡铭圹之滥觞也有文而传于今则自景君始其分行布字已井井有法题首七字波势清逸有八分之体惟皇帝三字特出于志文之上齐葬穆妃议立石志王俭以为非礼经所出元嘉中顔延之辈为之遂相祖述尔梁任昉作文章縁起又云墓碑自晋始子考郦氏水经所载汉刻已不少后魏与齐梁时相先后也岂碑碣多在北方南人未之见乎然郭林宗传云林宗既葬同志者立碑蔡邕为其文谓卢植曰吾为碑铭多矣唯郭有道无愧色史称王俭晋宋以来故事仪典谙忆无遗每愽议引证先儒无能异者范书所载岂不知之今汉人墓刻犹存十百碑其云起于晋宋非也【释】
　　碑以□枉为纠枉鄂惊为愕惊【仝上】
　　右汉景君碑尤磨灭惟谒者任城景君字尚完其余班班可见者皆不能成文故其年世寿考功行卒葬莫可考也盖汉今尤难得其磨灭之余可惜尔【集古録】
　　右书不著书撰人名氏文字讹缺其首曰惟元元下缺二字盖其年号也又曰谒者任城景君卒其余虽时有完者不可考矣景君石椁文附其文曰惟元初四年三月丙戌景君卒以五年二月葬又曰司空太常愽士举髙经君为其元其后遂曰以病防身盖文多讹缺此其粗可见者也皆在任城【集古録目】
　　右谒者景君表其额题汉故谒者景君墓表而其文云惟元初元年五月丁卯故谒者任城景君卒其他文字磨灭时有可读处皆断续不复成文矣元初安帝时年号也此在汉时石刻中残阙为甚特以安帝以前碑碣存者无几不可弃也故録之【金石録】
　　谒者景君二碑安帝元初元年济州【金石略】
　　景君碑隂
　　诸生服义耆【缺】
　　义士北海剧张敏字公辅弟子济北□平尊字伯尊弟子山阳南平阳方亰字□平弟子济北□平吴良字威贤弟子齐国临□宋成字子賔弟子齐国临□刘封字汉辅弟子鲁国卞城吕卞吕昌字永兴弟子乐安髙宛牟龙字文□弟子清河灵刘翼字仲禹弟子清河灵□防字辅公弟子清河灵□福字□道弟子巍郡企田防字季持弟子巍郡内黄景茂字元恺弟子山阳湖□尹仓字升进弟子山阳湖□董奋字元夜
　　右景谒者碑隂义士一人曰北海张敏碑中若有剖符北海字其文断续难考余人皆称弟子则传道受业之人也墓之有碑所以纪功述徳昭垂后世者也一时賔客因以刻名其隂托之不朽尔今景君之碑沦碎不复成章而碑隂诸人姓名略无刓缺物之不可预期如此【释】
　　右谒者景君碑隂其前题云诸生服义又云义士北海剧张敏字公辅弟子济北荏平寗尊凡十五人皆完好可读云【金石録】
　　郯令景君阙铭
　　惟元初四□三月丙戌郯令景君卒以五□二月【阙】序君存时恬然无欲乐道安贫信而好古非法系
