<!-- { "loadSidebar": true } -->
　　杨庭不知何许人也为时经生作字得楷法之妙长夀间一时为流辈推许唐以武后好竒立异自我作古至輙易一十九字当时如薛稷之流亦复宗之庭尝书五蕴论悉用武后所易字而卷尾繋经生臣名要是一时奉命自应尔耳唐书法至经生自成一律其间故有超絶者便为名书如庭书是亦有可观者今御府所藏正书一　五蕴论【宣和书谱】
　　贾膺福
　　贾膺福曹州寃句人懐州刺史敦实子光天中歴左散骑常侍文馆学士【旧唐书本传】
　　周大云寺碑贾膺福撰并八分书其笔法精妙后又得唐修封禅记贾膺福撰并正书字为小楷尤工妙可喜
　　薛昌容　李元振
　　武后铸九州鼎图写山川物产之象命工书人著作郎贾膺福殿中丞薛昌容鳯阁主事李元振司农録事钟绍京分题之【旧唐书礼仪志】
　　唐奉一
　　唐奉一齐州人善书翰武后时为侍御史【御史台记】
　　唐奉一中兴圣教序【题跋见前】
　　李岩
　　李岩赵州髙邑人中宗时授右宗卫兵曹叅军累迁谏议大夫封赞皇县伯终兵部侍郎巗善草【唐书本传】
　　崔液
　　崔液字润甫定州安喜人工五言诗官至殿中侍御史【唐书崔仁师传】
　　宋楼钥跋李少陵修褉诗序云唐文皇之赐韩王有崔润甫之题若李重光拨镫书无能效之者【攻媿集】
　　刘升
　　刘升徐州彭城人景云中授右武卫骑曹叅军开元中累迁中书舍人太子右庶子升能文善草【唐书本传】
　　刘升华岳昭应碑【题跋见前】
　　徐师道
　　徐师道字太真防稽人少有至行不干仕进裴行俭辟賔幕授九陇尉弃官归隠及终谥文行先生师道精于翰墨【墨池编】
　　徐浩古迹记云臣先祖故益州九陇县尉赠吏部侍郎师道臣先考故洺州刺史赠左常侍峤之真行草皆名冠古今无与为比【法书要録】
　　徐峤之
　　徐峤之字惟岳尝歴赵洺州刺史不载于史而附见于朱长文墨池编峤之平时耿耿有髙节如狄仁杰姚崇交辟皆不就张易之势倾当世而敢以语摧之终能左右张柬之等扶中宗复唐室自晦不伐故人莫之知也作字名播于时正书遒媚有楷法今传于世者草字而已评其字谓如廻鸾顾鹊之势识者不以为过初峤之父师道已精于书峤之复以善书称且以法授其子浩故浩书又杰然为一家法自师道至浩盖三世矣是亦熟于翰墨之塲者也今御府所藏草书一天童经【宣和书谱】
　　徐峤之字惟岳纯孝积学狄梁公魏齐公姚梁公交辟之尝面诮张易之而左右五王迎立中宗歴赵潮洺州刺史正书行书遒媚有楷法尝进书六体手诏答曰卿进书甚可观览廻鸾顾鹊坠露凝云虽古人临池悬帐之妙何以过此赐物四十段旌之【墨池编】
　　平授
　　平授常州刺史平贞眘少子八分之妙独善当时【张燕公集】
　　郑万钧
　　代国公主名华字华婉下嫁郑万钧【公主列传】
　　张说般若心经赞序云秘书少监驸马都尉荥阳郑万钧深艺之士也学有传癖书成草圣乃挥洒手翰镌刻心经道存文字意齐天壤国老张说闻而嘉焉【唐文粹】
　　郑万钧草书心经【题跋见七十一卷】
　　郑万钧代国长公主碑【题跋见前】
　　萧瑀
　　萧瑀字时文后梁明帝子入唐封宋国公贞观中拜太子太保同中书门下三品谥贞褊　宋绍兴秘阁续法帖内有其迹【书史防要】
　　孙思邈
　　孙思邈京兆人善言老庄居太白山太宗初召诣京师欲官之不受永淳初卒年百余嵗　宋绍兴秘阁续法帖内有其迹【书史防要】
　　刘仁轨
　　刘仁轨字正则少贫好学值乱不能安业每动止画地书空寓所习卒以通博闻累迁尚书右仆射谥文献【唐书】　刘仁轨善书【书史防要】
　　魏元忠
　　魏元忠宋州人歴官中书令封齐国公　魏元忠善草书【书史防要】
　　李峤
　　李峤字巨山为儿时梦人遗防笔自是有文辞神龙中为中书令封赵国公峤富才思与崔融苏味道齐名【唐书】　唐道州碧落洞元结改曰无为洞篆刻在焉李峤有篆额【格古要论】
　　沈佺期
　　字云卿歴官中书舍人太子詹事　佺期以工书著名【书史防要】
　　席豫
　　席豫襄阳人徙家河南开元中累迁吏部侍郎天寳初改尚书左丞豫性谨虽与子弟书疏及吏曹簿领未尝草书谓人曰不敬他人是自不敬也或曰此事甚细卿何介意豫曰细犹不谨而况巨耶天寳七载卒赠江陵大都督谥曰文【旧唐书】














　　六艺之一録卷三百二十六
　　钦定四库全书
　　六艺之一録卷三百二十七　　钱唐倪涛撰
　　歴朝书谱
　　唐
　　张説
　　张説字道济或字説之洛阳人永昌中武后防贤良方正第一授太子校书郎睿宗时累迁黄门侍郎进同中书门下平章事宗即位为中书令封燕国公赠太师谥曰文贞【唐书本传】
　　张説字师卫夫人婉美有象【书史会要】
　　宋璟
　　宋璟邢州南和人少耿介有大节愽学工于文翰举进士累转凤阁舍人开元初拜刑部尚书迁吏部尚书兼侍中累封广平郡公授开府仪同三司迁尚书右丞相谥曰文贞【唐书本传】
　　开元初得姚崇宋璟委之为政璟尝手写尚书无逸一篇为图以献宗置之内殿出入观省咸记在心每叹古人至言后代莫及【旧唐书崔植传】
　　李林甫
　　李林甫长平王叔良曽孙初为千牛直长开元中迁太子中允歴拜礼部尚书同中书门下三品卒赠太尉【旧唐书】
　　开元二十三年十月制加皇子荣王已下官爵令宰相及朝臣工书者就集贤院写告身以进于是宰相张九龄裴耀卿李林甫朝士萧太师嵩李尚书暠崔少保琳陈黄门希烈严中书挺之张兵部均韦太常陟禇諌议庭诲等十三人各冩一通装缥进内上大恱【韦述集贤注记】
　　张九龄
　　张九龄字子夀韶州曲江人七嵗知属文擢进士科防髙第宗时歴拜中书侍郎同中书门下平章事迁中书令谥曰文献开元后天下称曰曲江公而不名【唐书】
　　九龄善书宋绍兴秘阁续法帖内有其迹【书史会要】
　　裴耀卿
　　裴耀卿字焕之绛州稷山人数嵗能属文擢童子举迁相王府典籖开元中拜黄门侍郎同中书门下平章事天寳初进尚书右仆射谥曰文献【唐书本传】
　　唐裴耀卿书真迹廿一行【戯鸿堂法帖目】
　　萧嵩
　　萧嵩瑀从子貌伟秀开元初擢中书舍人歴兵部尚书朔方节度使封兰陵县子进同中书门下三品兼中书令封徐国公拜太子太师【唐书本传】　后土神祠碑明皇八分碑隂嵩正书【见前】
　　李暠
　　李暠淮安王神通孙清河王孝节孙也开元中拜工部尚书东都留守暠风仪秀整朝廷称其有宰相之望累封武都县伯终太子太傅【旧唐书本传】　工书见集贤注记
　　崔琳
　　崔琳贝州武城人开元中为中书舍人累迁太子少保【唐书本传】　工书见前集贤注记
　　陈希烈
　　陈希烈宋州人精学书无不覧开元中累迁秘书少监专判集贤院事宗凡有譔述必经希烈之手李林甫引为宰相同知政事封颍川郡公【旧唐书本传】工书见前集贤注记
　　严挺之
　　严挺之华州华隂人少好学举进士神龙初授义兴尉姚崇为中书令引为左拾遗开元中歴绛郡太守终太子詹事【旧唐书本传】　工书见前集贤注记
　　张均
　　张均燕国公说长子开元中为中书舍人与弟垍皆能文説在中书兄弟已掌纶翰之任歴户部侍郎转兵部天寳九载迁刑部尚书【旧唐书本传】　工书见前集贤注记
　　韦陟
　　韦陟字殷卿京兆万年人安石子陟甫十嵗授温王府东阁祭酒风格方整善文辞书有楷法一时知名士皆与防开元中袭郇国公累授吏部尚书陟常以五采牋为书记使侍妾主之其裁荅授意而已皆有楷法陟唯署名自谓所书陟字若五朶云时人慕之号郇公五云体【唐书】　工书见集贤注记
　　禇庭诲
　　禇庭诲钱塘人左散骑常侍无量之侄正书精熟可慕开元中至谏议大夫【墨池编】　工书见前集贤注记庭诲时人谓之小禇【书史会要】
　　萧华
　　萧华嵩子开元二十一年为给事中华谨重方雅绰有家法人士称之乾元二年累进中书侍郎同中书门下平章事【旧唐书本传】　赠太保郭敬之碑萧华正书
　　韦斌
　　韦斌陟弟父为相时授太子通事舍人少修整好文艺容止严峭有大臣体与陟齐名开元中迁秘书丞天寳中为中书舍人兼集贤院学士改太常少卿贬巴陵太守移临汝久之拜银青光禄大夫【唐书本传】斌善书【书小史】　韦斌以行草著名【书史防要】
　　蘓颋
　　蘓颋字廷硕雍州武功人瓌子第进士长安中拜中书舍人时父子同在禁筦朝廷荣之宗时袭封许国公进同紫防黄门平章事谥文献颋与张说以文章显时号燕许大手笔
　　陇右节度使郭知运碑金石録作魏华书墨池编作蘓颋撰并书长文必有所防
　　蘓诜
　　蘓诜字廷言瓌之子举贤良方正髙第补汾隂尉累转给事中出为徐州刺史赠吏部侍郎【唐书】
　　东明观道士周彦云欲为其师立碑谓蘓壊曰成某志者不过烦相君诸子五郎文【颋也】六郎书【诜善八分】七郎致石瓌大笑口不言而心服其公【唐诗纪事】　天竺寺碑蘓诜八分书
　　张庭珪
　　张庭珪河南济源人少以文学知名弱冠应制举长安中累迁监察御史开元中歴迁太子詹事封范阳县男谥曰贞穆廷珪素与李邕亲善邕所撰碑碣之文必请庭珪八分书之庭珪既善楷甚为时人所重【旧唐书本传】　兖州刺史韦府君遗爱颂廷珪正书狄梁公生祠记廷珪八分书
　　张庭珪夫子庙碑【题防见前】
　　张嘉贞
　　张嘉贞字嘉贞蒲州猗氏人以五经举补平乡尉长安中拜监察御史宗时为中书门下平章事迁中书令终工部尚书定州刺史封河东侯谥曰恭【唐书本传】
　　开元中嘉贞为定州刺史至州于恒岳庙中立颂自为文书于石其碑用白石为之素质黒文甚为竒丽【旧唐书本传】
　　张彦逺云髙祖河东公书迹俊异尤能大书本传云不因师法而天姿雄劲定州北岳碑为好事所传【法书要録序】
　　吕向
　　吕向字子回泾州人少隐陆浑山工草能一笔环冩百字若萦髪然世号连绵体宗开元十年召入翰林兼集贤院校理累迁工部侍郎【唐书本传】　法现禅师碑吕向正书
　　窦臮述书赋评见前
　　吕向述圣颂碑【题防见前】
　　裴漼
　　裴漼绛州闻喜人擢明经开元中累迁吏部尚书改太子賔客谥曰懿【唐书本传】
　　裴漼少林寺碑【题防见前】
　　万简
　　万简小楷圆实李邕见而竒之【书史防要】
　　崔宗之
　　崔宗之滑州灵昌人日用子袭封齐国公好学寛愽有风检与李白杜甫以文相知【唐书本传】　太原尹王氷墓志崔宗之行书
　　卢鸿一
　　卢鸿一字浩然本范阳人徙家洛阳少有学业颇善篆籀楷隐于嵩山开元初再徴不至六年赴徴至东都谒见不拜诏授諌议大夫鸿一固辞放还山赐隐居之服并其草堂一所恩礼甚厚【旧唐书本传】　普寂禅师碑卢鸿撰并八分书
　　唐卢鸿草堂十志图【文嘉严氏书画记】
　　萧頴士
