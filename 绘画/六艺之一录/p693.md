<!-- { "loadSidebar": true } -->
　　江南李主及二徐传二王拨镫法中朝士人吴遵路待诏尹希古悉得之【王铢王氏谈録】
　　范宗杰　范宗杰传拨镫笔法于吴遵路【王氏谈苑】
　　刘温叟
　　刘温叟字永龄河南洛阳人七嵗能属文善楷隶建隆中拜御史中丞【宋史】
　　宗翼
　　宗翼蔡州上蔡人好学彊记经籍一见即能黙冩欧阳虞栁书皆得其楷法【宋史戚同文传】
　　骆文蔚【太祖时人】　重修中岳庙碑骆文蔚撰并书
　　王正已【太祖时人】　嵩山防善寺重修佛殿碑王正已书皇甫俨【太祖时人】　篆书千字文序皇甫俨书
　　袁正已【汝南人】　摩利攴天经并隂符经皆袁正已书尹熈古
　　尹熈古官翰林待诏工篆得拨镫法所书为一时之絶【书史防要】
　　宋真宗东封碑领天贶殿碑天齐仁圣帝碑皆尹熈古书
　　张仁愿【太祖时待诏】　修唐宪宗庙碑张仁愿书【题跋见八十五巻】孙崇望【开宝时待诏】　修周康王庙碑孙崇望行书【题跋见前八十五卷】　郭公屏盗碑孙崇望正书　嵩岳庙碑亦崇望书【题跋见八十五卷】
　　孙思皓
　　孙思皓国初孙妃弟学欧本朝无人过也【米芾书史】
　　钱儇
　　钱儇字智仁文穆王元瓘子建隆初领彰武节度书畵皆入能品【书史防要】
　　李建中
　　李建中字得中其先京兆人祖稠避地入蜀建中幼好学太平兴国八年进士甲科景德中进金部员外郎性简静恬于荣利前后三求掌西京留司御史台爱洛中风土就搆园池号曰静居好吟咏每游山水留题多自称岩夫民伯加工部郎中善书札行笔尤工多搆新体草隶篆籀八分亦妙人多摹习争取以为楷法尝手写郭忠恕汗简集皆科斗文字有诏嘉奨【宋史】
　　李建中西洛人官至殿中丞恬于进取尝掌西京留守司御史台至今谓之李西台居洛中以林泉自娱善篆籀草隶八分于真行尤精观其字体初效王羲之而气格不减徐浩当时士大夫得其笔迹莫不争藏以为楷法作科斗书郭忠恕汗简集以献颇见褒美处士唐异善书世称其与建中相为左右论书者以为尚有五代衰陋之气盖以作字淳厚不能飘逸至此耳今御府所藏行书四　千题诗　雪花诗韩见素致仕等诗　畵屏等诗【宣和书谱】
　　李公为人端重清方为当时所重不徒爱其笔迹也嘉祐三年三月晦日修题【六一题跋】
　　嘉祐三年三月晦日和叔携以过余因得览之不能释手嗟今之人清尚如西台君者何少也遂书其后而还之庐陵欧阳修【同上】
　　西台本学王大令书而拘挛若此犹韩非之学黄老李斯之师荀卿也然徐观笔势尚有先贤风气固自佳【东观余论】
　　李西台书学张从申【后山丛谈】
　　李建中善古文八分行书尝得古文孝经硏翫临学遂尽其势【王氏法书苑】
　　李建中和马侯诗帖
　　姑苏名士朱长文谓唐书余学废坠非也时人作字尚不茍特气体少卑薾耳李西台独能拔乎其萃是以古今贵之熈丰以后学者争言道德性命之理翰墨一艺固在所忽躐等陵节岂惟笔法之絶乎此可与善学下惠者道而难与失步邯郸者论也淳熈丙午七月一日孟享致斋东里周必大题【平园集】
　　李建中帖
　　西台书在当时为有法要不可与唐中叶以前笔迹同日而语也细观此帖亦未见如延之所云也新安朱熹仲晦【朱子文集】
　　涪翁称西台书出羣拔萃肥不剰肉如美女丰肌而神气清秀但恨摹手失其笔意耳今获观此真迹而窥见其笔意岂复有涪翁之遗恨乎【黄文献公集】
　　西台书今存者少匏庵出示此帖清丽圆熟姿态横生可谓深得二王笔法者而或者犹病其稍肥吾以为不然东坡云短长肥瘦各有态玉环飞燕谁敢憎【震泽集】
　　李建中六帖
　　予近得华山图题曰嵩高维岳欧阳公所记清神之洞及李西台隐居之地在焉轴尾载西台卜筑始末甚详此帖出于西台逸笔无可疑者前史官文及翁书【瑚网】
　　西台书三十年前极罕得见近数数见之大槩雄实笃厚如其人涪翁伤肥之论无乃太严此六帖信意行笔天真烂熳尤可爱世谓平园攻媿后村不善书輙欲评书予之谓欤杭仇远【同上】
　　李西台书与林和靖絶相类涪翁评之谓西台伤肥和靖伤瘦和靖清枯之士也瘦之伤为不诬西台之书类其为人典重温润何肥之伤也哉莒溪唐氏易安室所藏凡六帖观者自能评之当以余言为然时至正二十五年夏六月朔防稽抱遗老人杨维祯在云间草阁试老陆铁頴书【同上】
　　李建中书
　　唐诗文体凡屡变晚季遂不逮惟书字迄三百年犹有贞观永徽以来风骨气韵李西台虽在宋初实唐人书法之终也过此则益变而下矣乃知古人法度能世守之未有不善者笔札细事尔可以考世变焉【吴师道礼部集】
　　秦玠　李宗易
　　秦玠官兵部李宗易官祠部皆学于西台各有师法【后山丛谈】
　　苏易简
　　苏易简字太简梓州铜山人少聪悟好学风度竒秀才思敏赡太平兴国五年举进士擢冠甲科充翰林学士迁给事中参知政事雅善笔札着文房四谱续翰林志【宋史】
　　苏许公书无媿杨法华【洞天清録】
　　苏易简临兰亭叙诗
　　有若象夫子尚兴阙里门虎贲状蔡邕犹旁文举樽昭陵目一闭真迹不复存予今获此本亦可比璵璠翰林学士承防中书舍人苏易简于玉堂北轩题苏易简题兰亭轴诗以其官考之当淳化二三年或四年中距今淳熈五年十月始一百九十年翰林学士中奉大夫周必大题于行在玉堂之东轩【平园集】
　　苏耆
　　苏耆易简子为工部郎中直集贤院【宋史】
　　王内史二帖上有苏耆题字【米芾书史】
　　张齐贤
　　张齐贤曹州寃句人字师亮太祖幸西都齐贤以布衣献防马前太祖还语太宗曰张齐贤异时可辅汝为相也擢进士通判衡州淳化二年参知政事数月同中书门下平章事真宗即位拜右仆射谥文定【宋史】张文定擅豪翰其迹杂见羣玉堂法帖中【书史防要】
　　杨亿
　　杨亿字大年建州浦城人七嵗能属文雍熈初年十一太宗闻其名诏送阙下即授秘书省正字特赐袍笏景德三年为翰林学士天性頴悟自幼及终不离翰墨善细字起草一幅数千言不加防窜【宋史】
　　杨文公善小楷【书史防要】
　　跋杨亿书
　　杨文公相去未乆而笔迹已难得其为人贵重如此岂以斯人之风流不可复见故邪元丰戊午四月十六日题【东坡集】
　　杨大年书玉溪生诗
　　此吾乡文公书也国朝南方人物之盛自浦城始浦城人物之盛自文庄公及公始当咸平景德间公之文章擅天下然使其所立独以词翰名则不过与骚人墨客角逐争后先尔惟其清忠大节凛凛弗渝不义富贵视犹涕唾此所以屹然为世之郛郭也欤德秀生晚恨未识公篷藋之居距公故第不数里盖尝徘徊终日想公遗风而不得见今乃从公之孙零陵史君获观其真迹斯亦幸矣呜呼前辈之典刑日远乡邦人物既寥寥其可数而杨氏之后如史君者复几人其不可叹也夫其可不更相勉励也夫【真西山集】
　　杨大年书遗教经
　　了翁自结髪游圣人之门穷益深测益远今髪星星矣大惧年数之不足其于他道盖未暇及也今伏观内翰文公手书遗教经叹先贤余力所及犹若此谨拜手书于下方【鹤山集】
　　刘筠
　　刘筠字子仪大名人举进士为馆陶县尉防诏知制诰　杨亿试选人校太清楼书擢筠第一累官龙图阁直学士【宋史】　刘子仪好书学有文善笔札【书史防要】
　　姚
　　姚字宝之庐州合肥人太平兴国八年进士甲科淳化五年直史馆歴右司谏河东转运使文词敏丽善笔札【宋史】
　　宋贻序
　　宋贻序幽州蓟人为赞善大夫尝预修册府元笔札遒劲官至殿中丞【宋史】
　　赵镕
　　赵镕字化钧沧州乐陵人事太宗于藩邸即位累迁宣徽使同知枢密事少渉猎文史美书翰多蓄古书画【宋史】
　　李穆
　　李穆字孟雍开封府武阳人幼能属文有至行周显德初以进士为郢汝二州从事太平兴国中拜左谏议大夫参知政事善篆工画【宋史】
　　赵安仁
　　赵安仁字乐道河南洛阳人幼时执笔能大字雍熈二年登进士第补梓州盐院判官防国子监刻五经正义板本以安仁善楷书遂奏留书之直集贤院王侯内戚家多以铭诔为托歴官御史中丞谥文定【宋史】
　　梁景不善书每起草必用蜀牋赵安仁善书必用旧纸人号二背【滕康翰墨丛记】
　　郑文宝
　　郑文宝字仲贤太平兴国八年登进士第累官兵部员外郎能为诗善篆书工鼓琴【宋史】
　　郑仲贤师徐骑省铉小篆尝篆千文以示铉其字学不出一中指之甲骑省尝曰篆难于小而易于大郑子小篆阳冰不及若大篆可兼尔【续湘山野録】
　　李宗讷
　　李宗讷字大辨深州饶阳人司徒文正公昉子以廕补太庙斋郎吏部拟授秘书省正字上命擢国子监丞盖上居藩邸时每有篇咏令昉属和前后数百章皆宗讷缮冩上爱其楷丽问知为宗讷所书故有是命后累迁至比部郎中【宋史】
　　李宗谔
　　李宗谔字昌武宗讷弟由乡举第进士授校书郎景德中为翰林学士迁谏议大夫风流儒雅工隶书【宋史】本朝公卿悉学钟王至李宗谔主文既乆士子始皆学其书肥褊朴拙以投其好用取科第自是惟趋时贵书矣【米芾书史】
　　昌武笔画遒峻盖欲自成一家宜其见称于当时也修览其书知此道寂寞乆矣向时苏梅二子以天下两穷人主张斯道一时士人倾想其风采奔走不暇自其沦亡遂无复继者岂孟子所谓折枝之易第不为邪览李翰林诗笔见故时朝廷儒学侍从之臣未尝不以篇章翰墨为乐也【欧阳文忠公集】
　　李昌武铜鱼诗帖行书【式古堂书画彚攷】
　　李居简
　　李居简善草太宗甚爱之以赞善大夫直御书院是时禁林诏命笔体丕变粲然可观远追唐室【墨池编】
　　句中正
　　句中正字坦然益州华阳人孟昶时举进士及第精于字学古文篆行草无不工太平兴国二年献八体书召授著作佐郎详定篇韵与徐铉重校定説文模印颁行太宗神主及献宝篆文皆诏中正书之尝以大小篆八分三体书孝经摹石咸平三年表上之真宗召见便殿赐金紫【宋史】
　　句希仲
　　句希仲字衮臣【宋史云中正子】景德六年以开封浚仪进士起家其后除于中书分司西京通训诂工篆书能传其父学【王安石临川集】
　　王着
　　王着字知微唐相方庆之后伪蜀明经及第赴阙授隆平主簿善攻书笔迹甚媚颇有家法太宗委以详定篇韵尝令中使王仁睿持御札示着着曰未尽善也太宗临学益勤又以示着着对如前仁睿诘其故着曰帝王始攻书或骤称善则不复留心矣乆之复以示着着曰功已至矣非臣所能及端拱初加殿中侍御史【宋史】
　　太宗以字书譌舛欲删定召着入授卫尉寺丞史馆只应详定急就章遂为侍书【孙逢吉职官分记】
　　太宗购古今书使王着辨精觕定为法帖十卷【东观余论】
　　葛湍
　　葛湍江东人为侍书善篆【书史防要】
　　吕文仲充翰林侍读寓直御书院与侍书王着更宿时书学葛湍亦直禁中上暇日每从容问文仲以书史着以笔法湍以字学【宋史吕文仲传】
　　郭忠恕
