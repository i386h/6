<!-- { "loadSidebar": true } -->
　　有苍颉之竒生列四目而兼明慕羲氏之画卦载万物于五行乃发虑于书契采秋毫之頴芒加胶漆之绸缪结三束而五重建犀角之管属象齿于纎锋染青松之防烟着不眠之永踪则象人仙人皇九头或范羣生异体怪躯注王度于七经训河洛之防纬书日月之所躔别列宿之舍次乃皆是笔之勋人日用而不知迄输力于万钧卒见弃于衢路
　　唐张碧答张郎中分寄翰林贡余笔歌
　　圆金五寸轻错刀天人摘落霜兔毛我之宗兄掌文檄翰林分与神仙毫东风吹柳作金线狂涌辞波力生健此时捧得江文通五色光从掌中见江龙角嫩无精彩尽日挥空射烟霭谁能邀得怀素来晴明书破琉璃海雄得之甘泉赋胸中白凤无因飞他年拟把补造化穿江入海剜天涯昨宵梦见欧率更先来醉我黄金觥手擎瑟瑟三十斗博归天上书黄庭梦中摆手不相许怅望空乘碧云去
　　白乐天鸡距笔赋
　　足之健兮有鸡足毛之劲兮有兔毛就足之奋发者利距在毛之秀出者长毫合为手笔正得其要象彼足距曲尽其妙圆而直始造意于恬利而铦终骋能于逸少斯则创因智士制在良工抜毫为锋截竹为筒视其端若武安君之头小窥其管如元氏之心空岂不以中山之明视劲而俊汝隂之翰音勇而雄一毛不成采众毫于三穴之内四者可弃取鋭武于五德之中双美是合两揆相同故不得兔毫无以成起草之用不名鸡距无以表入木之功及夫亲手泽随指顾乘以律动以度染松烟之墨洒鹅谿之素莫不画为屈鐡防成垂露若用之战阵则摧敌而先鸣若用之草圣则擅长而独步察所以稽其故虽云任物以用长亦在假名而善喻向使但随物弃不与人遇则距畜缩于晨鸡毫摧残于蹇兔安得取名于彼移用在兹映赤管状绀趾乍举对红笺疑锦臆初披缀翰停毫既象乎翘足就栖之夕挥芒拂鋭又似乎奋拳引鬪之时茍名实之副者信动静而似之其用不困其美无俦因草为号者质陋折蒲而书者体柔彼皆琐细此实殊尤是以搦之而变成金距书之而化出银钩夫然则董狐操可以助为良史宣尼握可以削定春秋夫其不象鸡之羽者鄙其轻薄不取鸡之冠者恶其柔弱斯距也如剑如防可击可搏将为我之毫芒必假尔之锋锷遂使见之者书狂发秉之者笔力作挫万物而人文成草八行而鸟迹落缥囊盛处类藏锥之沉潜圆扇忽书同舞镜之挥霍儒有学书临水负笈辞山含毫既至握管未还过兔园而易感望鸡树而难攀愿争雄于爪距之下冀得隽于笔砚之间
　　窦紃五色笔赋
　　物有灿竒文抽藻思含五采而可宝焕六书以增媚岂不以润色形容昭宣梦寐溃毫端之一勺潜合水章施墨妙于八行宛成锦字言念伊人光辉发身拳然手受灼若迷真载帛惊缬文渐出临池讶莲影长新効用词林惊宿鸟之丹羽呈功学海间游鱼之彩鳞所以成尽饰之规得和光之道轻肆力于垂露覩流精于起草俾题桥之处转称舒虹当进牍之时尤宜奋藻掌握攸重文章可矜揉松烟以霞駮操竹简而泪凝倘使书绅黼黻之容斯美如令画像丹青之妙足征卓尔无双班然不一摛握彩以宜契刷孤峯而秀出纷色丝兮宜映练囊晕科斗兮似开缃帙动人文之际怀豹变于良宵呈鸟迹之前想乌凝于瑞日当其色授之初念防形而获诸魂交之次惊乱目以相于将发挥于炼石几迁染于尺书秉翰苑之间媚花隂而蔚矣耕晴田之上临玉德以斑如是能潜应丹诚暗彰吉梦嘉不乱之如削意相宣而载防混青蝇之防取类华虫迷皓鹤之书思齐彩凤故可以彰施薤叶防缀桃花舒彩牋以増丽耀彤管以孔嘉彼雕翠羽而示工镂文犀以穷奢曽不如披藻翰而发光华
　　韦充笔赋
　　笔之健者用有所长惟兹载事或表含章虽发迹于众毫诚难頴脱茍容身于一管岂是锋铓进必愿言退惟处黙随所动以授彩寓孤贞而保直修词立句曽无防画之游艺依仁空负诗书之力恐无成而见掷常自悚以研精择才而丹青不间应用而工拙偕行所以尽心于学者尝巧于人情惟首出筒中长忧锉鋭及文成纸上或冀知名以其提挈不难发挥有自纵八体之俱写亦一毛而不坠何当入梦终朝暗以相亲倘用临池讵欲辞于厯试今也文章具举翰墨皆陈秋毫似削寳匣以新但使元礼之门不将防额则知子张之手永用书绅夫如是则止有所托有因然后録名之际希数字于伊人
　　叚成式寄温飞卿葫芦管笔往复二首
　　相乡往还见遗葫芦笔管輙分一枚寄上下走困于守拙不能大用濩落之寔有同于惠施平原之种本惭于屈毂然雨思茶器愁想酒杯嫌苦菜而不吟持长柄而为赠未曽安笔却省岁书八月断来固是佳者方知緑沉赤管过于浅俗求大白菱穗获临贺石班盖可为副也飞卿穷素缃之业擅雄伯之名沿泝九流订铨百氏笔洒沥而转润纸襞绩而不供或助操弹且非玩好便望审安承墨细度覆毫勿令仲宣等间中咏也成式状
　　温庭筠答
　　庭筠累日来洛水寒疝荆州夜筋骸莫摄邪蛊相攻蜗睆伤明对兰缸而不寝牛肠治嗟药録而难求前者伏雅赐葫芦笔管一茎久欲含词聊申拜贶而上池未效下笔无聊慙怳沉吟幽怀未叙然则产于何地得自随人而能絜以裁筠轻同举羽岂伊蓍草空操九寸之长何必灵芝独号三株之秀但曽藏戢册省永贮仙居却笑遗民迁兹佳种惟应仲履忽压烦声岂常见已堕遗犀仍抽直干青松所筑漆竹藏珍足使玳瑁慙华琉璃掩耀一枚为贵岂异陆生三寸见珍遂兼杨子谨当刋于岩竹寘以郊翰随管而为牀拟凌云而作屋所恨书裙寡媚钉帐无功寔腼凡姿空尘异贶庭筠状
　　叚成式寄余知古秀才散卓笔十管软健笔十管书
　　窃以孝经援神契夫子搢之以拜北极尚书中周公授之以出图其后仲将稍精右军益妙张芝遗法庾氏新规其毫则景都悆于中山麝柔劣于羊迳或得悬蒸之要或传痛颉之方起自恬盖臻其妙不惟首黄琯之制含丹纒素之华软健备于一牀雕锼工于二管而已跗则大白麦穗临贺石斑格为仙掌之形架作莲花之状限书一万字应贵鹿毛书纸四十枚讵兼人髪前寄笔出自新铨散卓尤精能用青毫之长似学鐡头之短况虎仆久絶桐烛难成鹰固无慙兔或増惧足使王朗遽阁君苗欲焚户牖门墙足备其阙也
　　余知古谢叚公五色笔状
　　伏郎中殊恩赐及前件笔窃以赵国名毫辽东仙管曽进言于石室亦奏议于圆丘经阮籍而飞动称神得王珣而形制方大妙合景纯之讃竒标逸少之经利器莫先岂宜虚授某艺乏鸿彩膺此緑沉降自成麟翻将画虎空怀得手之趣实多过眼之迷春蚓未成丰狐滥对喜并出图而授惊逾入梦之征将欲遗于子孙清白莫比更愿藏之箧笥瑞应那同捧载明恩伏増感激谨状
　　卫公李德班竹管赋
　　余寓居于郊外精舍有汉中太守赠以班竹管竒彩灿烂爱玩不足因为小赋以报之曰山合沓兮潇湘曲水潺湲兮出幽谷縁层岭兮茂竒篠夹澄澜兮耸修竹鹧鸪起兮钩辀白猿悲兮断续实璀璨兮来凤根联延兮倚鹿往者二妃不从独处兹岑望苍梧兮日逺抚瑶瑟兮怨深洒思泪兮珠已尽染翠茎兮苔更侵何精诚之感物遂散漫于幽林爰有良牧采之岩趾表贞节于苦寒见虚心于君子始操截以成管因天姿之具美疑贝锦之濯波似余霞之散绮自我放逐块然岩中泰初忧而絶笔殷浩黙以书空忽有客以赠鲤因起予以雕虫念楚人之所赋实周诗之变风昔汉代方侈增其炳焕缀明玑以为柙饰文犀而为玩【见傅】徒有贵于繁华竟何资于藻翰曽不知择美于江潭访竒于湘岸况乃彤管有炜列于诗人周得之以操牍张得之而书绅惟兹物之日用与造化而齐均方宝此以终老永躬耕乎典坟
　　殷元笔铭
　　宣神者言载言者书受以毫管妙有以敷弥纶二仪包括有无
　　孔璠之笔讃
　　亹亹柔翰敷防通神时沦古防趣常新
　　右苏易简文房四谱
　　韩愈毛頴传
　　毛頴者中山人也其先明眎佐禹治东方土养万物有功封于卯地死为十二神尝曰吾子孙神明之后不可与物同当吐而生已而果然明眎八世孙防世传当殷之时居中山得神仙之术能匿光使物窃姮娥骑蟾蜍入月其后代遂隐不仕云居东郭者号曰东郭逡狡而善走与韩卢争能卢不及卢怒与宋鹊谋而杀之醢其家秦始皇时使将军恬西伐楚次中山将大猎以惧楚君左右庻长与军尉以连山筮之得天与人文之兆筮者贺曰今日之获不角不牙衣褐之徒缺口而长须八窍而趺居独取其髦简牍是资天下其同书秦其遂兼诸侯乎遂猎围毛氏之族拔其豪载頴而归献俘于章台宫聚其族而加束缚焉秦皇帝使恬赐之汤沐而封之管城号管城子日见亲宠任事頴为人强记而便敏自结绳之代以及秦氏事无不纂録隂阳卜筮占相医方族氏山经地志字书图画九流百家天人之书及至浮图老子外国之説皆所详悉又通当代之务官府簿书市井货钱注记惟上所使自秦始皇帝及太子扶苏胡亥丞相李斯中车府令髙下及国人无不爱重义喜随人意正直邪曲巧拙一随其人虽后见废弃终黙而不泄惟不喜武士然见请亦时往累拜中书令与上益狎上常呼为中书君上亲决事以衡石自程虽宫人不得立左右独頴与执烛者常侍上休方罢頴与绛人陈农陶及防稽楮先生友善相推置其出处必偕上召頴三人者不待诏輙俱往上未尝怪焉后因进见上将有任使拂拭之因免冠谢上见其髪秃又所摹画不能称上意上嘻笑曰中书君老而秃不任吾用吾尝谓君中书君今不中书耶对曰臣所谓尽心者因不复召归封邑终于管城其子孙甚多散处中国夷狄皆冒管城惟继管城者能继父祖业
　　太史公曰毛氏有两族其一姬姓文王之子封于毛所谓鲁卫毛聃者也战国时有毛公毛遂独中山之族不知其本所出子孙最为蕃昌春秋之成见絶于孔子而非其罪及将军抜中山之豪始皇封诸管城世遂有名而姬姓之毛无闻頴始以俘见卒见任使秦之灭诸侯頴与有功赏不酬劳以老见踈秦真少恩哉
　　右韩昌黎集
　　梁武帝咏笔
　　昔闻兰蕙月独是桃李年春心傥未写为君照情筵
　　唐李峤咏笔
　　握管门庭侧含毫山水隈霜辉简上发锦字梦中开鹦鹉摛文至麒麟絶句来何当遇良史左右振竒才
　　唐耿湋赋咏宣州笔
　　寒竹渐虚受纎毫任几重影端缘守直心劲懒藏锋落纸惊风起揺空讶露浓丹青与文事舍此复何从唐柳宗元杨尚书寄郴笔知是小生本様令更商防使尽其功輙献长句
　　截玉铦锥作妙形贮云含雾到南溟尚书旧用裁天诏内史新将冩道经曲艺岂能禆损益防辞祗欲播芳馨桂阳新月光辉徧毫末应传顾兔灵
　　右诗隽类函
　　陆石笔架子赋
