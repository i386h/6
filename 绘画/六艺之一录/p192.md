<!-- { "loadSidebar": true } -->
　　欧阳公云方回寳应中为南阳令得平子铭末二十一字阚于防之西墉顷余至南阳亲摸此记记后别有小篆曰朝议郎前行楚州寳应县徐方回大中十年冬领此县十一年立此记寳应昔肃宗以楚州献寳玉因以元年为寳应元年更楚之安宜为寳应县自寳应纪元至大中十年相去实九十五年方回以大中十年始领南阳县事所谓寳应中为南阳令欧阳公览碑误矣【集古后録】
　　司空扶风公写真记
　　李澄撰盖巨源书咸通元年十一月【金石録】
　　义亭记
　　刘虚白撰裴光逺正书篆额咸通【缺】年六月立【复斋碑録】
　　孟亭记
　　咸通四年皮日休撰江陵寄居李耆夀嘉定庚午于郢州白雪楼之仓侧得防石一块上有六十五字乃唐率更体文理防续不可读其间有孟先生三字终于波动岳阳城五字则知其为孟亭记今石尚存【舆地碑目】
　　枢密院修紫兰亭记
　　路岩撰欧阳迪行书咸通三年【京兆金石録】
　　潜溪记
　　杜宣猷撰正书无姓名咸通八年十月【金石録】
　　右唐潜溪记杜宣猷撰潜溪者在洛阳龙门山侧地有溪谷之胜旧为宰相李藩别墅宣猷购得之加葺治焉唐史宦者传载宣猷为福建观察使中官多闽人宣猷毎嵗时遣吏上冡当时号为敕使墓户因此除宣城夫疏泉石种树萟草穷登览逰观之胜此山林独往之士遗世弃俗者之所乐也如宣猷者区区以谄谀附防盗窃显荣而欲擅山林独往之乐是可笑也【金石録】
　　自鸣山记
　　在安仁咸通十年欧阳澄文【舆地碑目】
　　闻喜亭记
　　赵璘撰咸通十一年四月五日作亭【复斋碑録】
　　叠嶂楼记
　　刺史独孤霖书咸通十二年十二月辛亥【复斋碑録】
　　延庆洞行记
　　咸通中蒋系卢滔等游山新题碑今在延庆寺【舆地碑目】
　　韶州重修东防壁记
　　干符元年刺史谢肇撰【舆地碑目】
　　百神堂记
　　节度呉行鲁记正书大字无姓名干符三年嵗寄丙申四月二十日记在渠州【复斋碑録】
　　鼓角楼记
　　在威州髙测文干符五年【舆地碑日】
　　大姥山记
　　干符六年唐林嵩记【舆地碑目】
　　髙骈筑城记
　　中和四年翰林王徽记在成都府【舆地碑目】
　　广平公旧国记
　　薛正己撰刘询书并篆额光启二年六月二十一日立在东林【诸道石刻録】
　　千福院水泉记
　　光启中太守张濬立【舆地碑目】
　　淮南王赵公祠堂记
　　无建碑之嵗月又不载其名字莫详为谁余疑赵徳諲即其人也按唐书徳諲传初从秦宗权为右将以讨黄巢功授申州刺史而碑云大冦作二京陷公始为义阳郡太守义阳郡即申州也又按光启元年秦宗权陷襄州以徳諲为山南东道节度留后文徳元年徳諲以襄州降以徳諲为忠义军节度使宗权平加中书令封淮安郡王迁拜次序与此碑所书俱合碑又云今令公功业不亏于旧日官荣更显于昔时今令公者其子中书令正凝正凝以天祐元年封楚王此碑盖立于龙纪之后天祐之前故止称为今令公也【集古后録】
　　东平王冩真院记
　　李磎撰大顺元年立在相国寺【寳刻丛编】
　　刺史刘公重修水亭记
　　大顺元年刘崇鲁述【舆地碑目】
　　眉州剏罗城记
　　大顺三年卢拯撰文【舆地碑目】
　　乌程县修建廨署记
　　布衣杨防撰并正书南岳道士张【缺】贤篆额干宁三年正月七日建【复斋碑録】
　　新修尧舜二祠祭器记
　　赵观文撰顔起正书并篆额干宁五年八月建【复斋碑録】
　　神福山灵迹记
　　天祐四年王居仁撰王崇裕楷书【金石表】
　　湖州石记
　　右湖州石记文字残缺其存者仅可识读考其所记不可详也惟其笔墨雄伟非顔鲁公不能书也公忠义之节明若日月而坚若金石自可以光后世传无穷不待其书然后不朽然公所至必有遗迹故今处处有之唐人笔迹见于今者惟公为最多视其钜书深刻或托于山崖其用意未尝不为无穷计也盖亦有趣好所乐尔其在湖州所书为世所传者惟干禄字放生池碑尚多见于人家而干禄字书乃杨汉公摹本其真本以讹缺遂不复传独余集録有之惟好古之士知前人用意之深则其湮沈磨灭之余尤为可惜者也【集古録】
　　磻溪庙记
　　监察御史张翔撰右骁卫将军兼侍御史髙骈书磻溪诗二首其一京兆府渭南县尉郑諴撰其一前进士潘纬撰皆骈书初翔以大厯中作铭骈以咸通二年刻【集古録目】
　　磻溪庙记张翔撰髙骈书骈为将尝立战功威惠着于蛮蜀笔研固非其所事然书虽非工字亦不俗盖其明爽豪俊终异庸人至其惑妖人吕用之诸葛殷等信其左道以冀长年乃骑木鹤而习凌虚仙去之势此至愚下品皆知为可笑而骈为之惟恐不至者何哉盖其贪心已动于内故邪説可诱于外内贪外诱则其何所不为哉【集古録】
　　花林宴别记
　　右花林宴别记唐窦常撰花林寺在滁州全椒县余在滁阳遣推官以事至县见寺傍石涧崖土崩出石崖隠隠有字亟命摸得之【集古録】
　　唐人书杨公史传记
　　右杨公史传记文字讹缺原作者之意所以刻之金石者欲为公不朽计也碑无年月不知何时然其字画之法乃唐人所书尔今才几时而磨防若此然则金石果能传不朽耶杨公之所以不朽者果待金石之传耶凡物有形必有终弊自古圣贤之传也非皆托于物固能无穷也乃知为善之坚坚于金石也【集古録】
　　江西石幢记
　　江西石幢记观察支使试左武卫兵曹参军来择撰太和二年建自采访使班景倩兼知黔中道为始判官已下皆列次姓名后石幢记都团练判官试太常寺协律郎李方撰大和七年建自使检校右散骑常侍兼侍御史中丞裴谊为始副使以下皆列次姓名续石幢记节度掌书记陈象撰光化三年建自使开府仪同三司检校太保兼侍中颍川郡钟某为始列副使以下如后记续立石柱题名记知节度判官胡顺之撰天圣元年建自太平兴国元年自殿中丞通判军州事李干为始至熈寜九年祠部郎中集贤校理叶均此下阙【元丰题跋】
　　义兴县重修茶舍记
　　右唐义兴县重修茶舍记云义兴贡茶非旧也前此故御史大夫李栖筠实典是邦山僧有献佳茗者防客尝之野人陆羽以为芬香甘辣冠于他境可荐于上栖筠从之始进万两此其滥觞也厥后因之征献寖广遂为任土之贡与常赋之邦侔矣毎嵗选匠征夫至二千余人云尝谓后世士大夫区区以口腹玩好之献为爱君此与宦官宫妾之见无异而其贻患百姓有不可胜言者如贡茶至末事也而调发之扰犹如此况其甚者乎羽盖不足道呜呼孰谓栖筠之贤而为此乎书之可为后来之戒且以见唐世义兴贡茶自羽与栖筠始也【金石録】　史镐八分书【访碑録】
　　赵璘登科记
　　秦始晦藏赵璘登科记书本唐人盖笔画工力殆出遗教经而稍为出入绳墨不拘律度内顾后世书名者未能伯仲间见首末尽亡盖自开元二十三年至贞元九年其间亦又有缺剥不可伦序或遗去十年或少三四年在姓名中又冺防过半此书既久其存宜若是以赵参所纪姓名则又有异者此不能尽考也昔郑颢当知大中十年举宣宗索登科记颢表曰自武徳以后便有进士诸科所传姓名皆是私家记録寻委当行祠部外郎赵璘采访诸家科目记撰成十三卷今所存才六卷而亡者十七八矣虽然犹幸以书字着显而世存之故今得有传也余尝访今藏书家并官书所籍殆无璘所撰登科人目则此书尤可贵也因録而藏之并以旧记相参成十卷以传【广川书跋】
　　无嵗月及书跋诸记
　　阳翟县新石桥记　崔周衡书【访碑録】
　　唐立舞阳侯樊君碑堂记　裴颖撰唐长孺八分书【诸道石刻録】
　　石桥记　张嘉贞撰栁识书【访碑録】　邢州【金石略】
　　李氏三祖堂记　李云卿撰在髙邑之北道傍【诸道石刻録】东防记　卢茂撰李景初书【诸道石刻録】　邠州【碑帖攷】花萼楼记　徐浩正书【访碑録】
　　贞元七年同官记　韩秀弼分书【访碑録】
　　使院石柱记　李商隠撰【诸道石刻録】　华州【碑帖攷】
　　修甲仗楼记　刘知实撰刘权书虢州【诸道石刻録】
　　唐立晋王右军祠堂记　从十一代孙师干撰无书人名氏在山隂县城内戒珠寺【诸道石刻録】
　　石门洞记　李阳冰撰并篆在青田【诸道石刻録】
　　三茅山记　不著名氏备记三茅山四面所至地里逺近【集古録目】
　　薛稷祠堂记　陈允升撰李灏分书篆额在徽州【诸道石刻録】
　　九龙堂记　在渠州【诸道石刻録】
　　三公亭记　四门助教欧阳詹撰在东湖【诸道石刻録】桃源县山界记　无书撰人名氏【墨池编】
　　颍阳令防记　无书撰人名氏【墨池编】
　　尹善殿记　欧阳询书凤翔府【金石畧】
　　寳应殿记　顔真卿书未详【金石畧】
　　华山灯记　栁公权书未详【金石畧】
　　豫章衣冠盛集记　郭圆书洪州【金石略】
　　建中二年同官记　京兆府【金石畧】
　　修武闗驿记　商州【金石畧】
　　牛龙堂记　郭延禧书南京【金石畧】
　　测景台记　西京【金石畧】
　　渑池县复南馆记　卢元卿分书【金石畧】
　　重修鼓角楼记　李磎书泗州【金石畧】
　　刺史孟简重开孟渎记　常州【金石畧】
　　长生田记　何归儒书台州【金石畧】　顔颙撰【诸道石刻録】捣练石记　西京【金石畧】
　　南城县客馆记　独孤及撰【建昌军图经】
　　淛东观察判官防记　李元宾文【舆地碑目】
　　枝江县南亭记　皇甫湜撰【舆地碑目】
　　淮南都梁山仓中记　沈亚之撰【舆地碑目】
　　荆南节度判官防壁记　皇甫湜撰【舆地碑目】
　　慧山泉记　陆羽撰【天下金石志】
　　嘉禾王緫管守城记　侯涣文【舆地碑目】
　　重修灵渠记　刺史鱼孟威撰在静江府【舆地碑目】
　　南城县罗城记　刁尚能撰【建昌军图经】
　　京兆泮宫修学记　在西安府学【天下金石志】
　　南溪池亭记　蔡曙撰在同州【天下金石志】
　　陪封明府防灵岩瀑布泉记　唐仲能撰并书【墨池编】南严亭记　李蕃书【碑帖考】
　　劒州重阳亭记　李商隠撰【碑帖考】
　　唐山亭院记　王祐书【碑帖考】
　　邓州城北亭楼记　李躅书【墨池编】
　　慧山泉记　陆羽文在常州府无锡县西【古今碑刻记】斥鼻亭神记　栁宗元作在永州府道州【古今碑刻记】斗魁台记　李邕文在肇庆府城北石室山【古今碑刻记】开汾河经　董淑经书【碑帖攷】
　　新石幢记　陈表仁撰【墨池编】
　　相如故宅记　在相如县光圣佛寺漫不可读父老尚知为陈子昂所作之文【舆地碑目】
　　梁文贞孝感记　梁文贞结庐墓前有甘露降茔前树白兔驯扰乡人以为孝感所致开元初县令崔季友刋石记之【旧唐书】
　　白鹿山记　白鹿山开元二十三年二白鹿出见于此山因以为号雷乡县令杜楚宾记后立于龙川县治【舆地碑目】
　　青田县尉杨光于作隠难记
　　在丽水县北六十里之东岩大畧言袁晁黄巢之乱民避难于此获免者甚众【舆地碑目】


