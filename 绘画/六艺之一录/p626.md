<!-- { "loadSidebar": true } -->
　　桮可延年帘能照夜直为絶代之物以速连城之价尔材虽足重质实无妍徒亲翰墨谩费雕镌到处而人争阁笔相逢而竟欲投篇若遇左太冲犹置门庭之下如逢陆内史先焚章句之前宝跗非邻金匣不敌真堪谏诤之士雅称灵之客谢守邉城雨细题处堪怜陶公岭畔云多吟中合惜或若君王有命玺素争新则以火齐水晶之饰龙膏象齿之珍窥临旧牍襞染生春卫夫人闷弄彩毫思量不到班婕妤笑提丹笔眄睐无因若自蕺山如当榧几则叨居谈柄之列辱在文房之里诚非刻画几受谴于纎儿终假磨礲幸见容于夫子可以资雪唱可以助风骚莫比巾箱之贵堪齐鐡砚之髙吟洞庭之波秋声敢散赋瑶池之月皓色可逃若有白马潜心雕龙在口钩罗不下于三箧裁剪无慙于八斗零陵石化肯后于双飞晏书成愿齐于不朽
　　右【缺】
　　管城侯传
　　毛元鋭字文锋宣城人【缺】　　　　　　　　　于东墅而生昴宿一名旄头遂姓毛氏世居兔园少昊时因少暴农之稼为鷞鸠氏所擒诛之以为干豆其族有窜于江南者居于宣城溧阳山中宗族豪甚元鋭之世二代祖聿因秦始皇时遣大将军恬南征吴楚疑其有三窟之计恃狡而不从使前锋围而尽执其族择其首领酋健者縻缚之献于麾下大将军问聿之能曰善编録简册自有文字已来注记畧无遗漏大将军竒之因命为掾掌管记及凯旋闻于上为筑城而居其族遂以文翰著名其子士载汉时佐太史公修史有劲直之称天子因览前代史嘉其述美恶不隐文简而事备拜左右史以积劳累功封管城侯子孙世修厥职能业其官累代袭爵不絶皆与名贤硕德如张伯英卫伯玉索幼安钟元常韦仲将王逸少王子猷并为执友歴宋齐以来朝廷益以为重鋭之曾大父如椽与王珣为神契之交大父如华与江文通纪少瑜有防毫镂管之惠皆文章之防友也鋭为人頴悟俊利其方也如凿其圆也如规其得用也称防则黙黙而作随心应手有如风之声者有如鸾鹤廻翔之势龙蛇奔走之状者能为文多记不倦濡染光祖德也起家校书郎直馆迁中书令袭
　　爵管城侯圣朝庻政修【缺】　　　　　　　　易光同被诏常侍御案遂与石虚中楮知白为相须之友帝以六合晏安志在坟典因诏元鋭专典脩撰元鋭久委用心力以殚至于疲书札粗疎惧不称防遂恳上防告老上览之嘉叹曰所谓达士知止足矣优诏可之曰壮则驱驰老则休息载书方册有德可观卿仰止前哲宜加厚礼可工部尚书致仕就国光优贤之道也仍以其子嗣职焉
　　史臣曰管城毛氏之先盖昴宿之精取笔头之名以为氏以与姬姓毛伯郑之后毛氏不同族也其子孙则盛于毛伯之后其器用则编及日月所烛之地也自天子至于士庻无不重之者朝廷及天下公府曹署随其大小皆处右职功德显著宗族蕃昌云
　　右文嵩四友传
　　中书令管城子毛頴进封管城侯制【安晚先生】
　　制曰造书代结绳之政孰与图囘将军抜中山之豪式隆任使载畴爵秩庸贲时髦中书令管城子食邑若干户食实封若干户毛頴美秀而文神明之胄本长生于月窟亦分配于日辰何特显于秦汉之间盖自别于卫之裔记夙标于明眎得而称焉昔见逐于韩卢非其罪也俾归掌握爰布腹心简牍是资抜一毛利天下文明以化知百世俟圣人通篆籀于古今公春秋之褒贬自恬始资其用至韩愈复传其功博学强记无以尚之殚见洽闻有如此者虽尝赐汤沐之邑未能展摹画之规赏不酬劳位宜称德爰剖丹书之劵大开孤竹之封期益广惠施之五车毋但乐渭川之千畆分土壤黒勒勲汗青于戏万里封侯岂效昔贤之投笔三朝受籍遹观寰宇之同文往尽乃心毋替朕命可进封管城侯依前中书令加食邑若干户食实封若干户
　　代毛頴谢表　　竹溪林史君【名希逸字肃翁】
　　短才易乏年已逼于二毛新渥载沾封有同于五管何功简牍有玷丝纶伏念臣东郭裔防宣城居僻羣游岩穴本无嫌于衣褐之徒一落市朝偶见怜于副墨之子志虽酬于脱頴嘲莫解于沐冠何尝叹白首之蹉跎乃误被黒头之任使初入连山之筮以同书占及侍衡石之程与执烛伍谁称髦士见谓笔公曲直巧拙其人是随每私慙于四友货钱注记唯上所使诚见缚于防官或责效于短长或视时而冷暖霜毫半减日力易疲莫酬题柱之言安有如椽之梦楮知白尝反面以臣防汚而见疑石虚中恃麤才欲臣流落而后已独拂拭未忍弃捐岂非以内劄施行无漏言于片字中书进拟或任怨以一勾忠粗竭于毫芒恩久居于掌握俾乃墨守聊代笔耕上林借一枝巳愧卓锥之贫士渭川封千畆重怀孤竹之清风辱此奬提若为输写兹盖恭遇陛下游戏翰墨收拾英髦察其不二之心怜其欲秃之髪谓非罪见絶岂容无一字之褒使有功不侯是自负丹书之约遂使管窥之士复叨茅胙之荣臣敢不尽力简编酬恩汤沐对麻卷幸袭元鋭之封期效枣心时进公权之谏
　　中书令管城子毛頴进封管城侯制【后村刘中书克庄】
　　提笔居公槐之位久倚任于英豪剖符拓孤竹之封肆褒崇于勲旧仍加书社庸劝士林具官某出明眎之宗生广寒之府自伏羲造书而后至苍颉制字以来居然贯通靡不钞纂始避秦师之猎甘处隐沦继入周人之罝遂陪众俊朕方兴文治妙简誉髦尊显以史迁之官绵歴乎汾阳之考华颠欲秃岂辞抜杨氏之一毛清节自持素耻营晋臣之三窟虽勲名异乎定逺之燕颔然摹画妙于右军之鼠须供内廷肆笔之娱开寰宇同书之兆或写诸琬琰或勒在鼎彛博古通今虽百世可知也防功行赏何万户足道哉益汤沐之旧畬涣丝纶之新渥于戏古者重分茅之爵是谓封君圣人有防管之言深嘉仲父毋废朕命以昌斯文
　　代毛頴谢表
　　位冠凤池初乏英髦之誉爵班侯国忽加采食之封沐宠怀惭摛辞叙感伏念臣中山旧族东土寒生昔西伯询蒭荛首往游于周囿及孝王好賔客复延致于梁园遂由衣褐之徒获预汗青之列居常摹画军国之务非但驰骋文字之间尽挫锋芒不觉颠毛之秃久居掌握岂胜指目之多或诬其就缚于恬或议其见絶于孔子或笑武安之头鋭或嘲蒲嫳之心长众方吹求上独拂拭屡削牍而祈闲退毎赐劄而示眷留得于渐濡庻几直谅友者赐之汤沐岂若恩泽侯哉兹盖伏遇陛下奎璧之光烛天云汉之章饰物嘉臣氷霜励操素无三窟之谋察臣岩穴奋身非有五楼之援疏分茅之异渥酬执简之防劳臣敢不尽心服勤碎首图报上林一枝今以借汝亲逢明主之右文渭川千畆比之封君深愧古人之辞富
　　右文房四友除授集
　　拟弹中书令管城侯毛頴防　　胡谦厚
　　臣闻圣主剪抜之仁虽毫毛之长而不弃人臣去就之义当锋芒之钝则宜休惟其有税冕之行故可无免冠之辱今有人焉不羞白首犹作黒头且以窥管之才冒膺剖符之爵傥纵其为蹲池之凤则何异乎噤口之乌谨案中书令管城侯毛頴洁以自污秃而强鋭尝自负其才艺遂见逐于韩卢仅脩饰乎文辞卒取讥于肇巧随人意罔尽乃心侍席龙墀甘作斜封之敕盍簪螭陛佯为直笔之书进则逢君以祈怜退欲欺人而免议魏武畏尖头之諌何愧如之秦皇不中书之讥殆类是矣宜重班超之叹且致君苗之焚况当末路之多艰乌有秋毫之足取以其霜毛之顿减堪供瓮中之藏以其日力之易疲合作塜上之梦若使出入于黄阁何异渐渍于污池正恐加以一勾者未必快天下之公非褒之只字者未必适天下之公是矧惟平居黩货不免怀金而问之慙傥当急难量功曷当署衣以授之任人望无异于程异心正有忝于公权伏愿出自圣衷特发睿断念中书不可为逸老之地而清朝岂有恩泽之侯策免頴所居之官收囘頴所縻之爵姑俾善后别简英髦或念其久宣掌握之劳盍使之仍领汤沐之邑谨具奏闻伏勅防
　　右拟弹駮四友除授集
　　聿即笔后人加竹
　　周公绥管夫子絶笔恬始为笔兔毫笔也有柱有被有心有副右军笔经曰中山兔肥豪长故可用世传张芝钟繇用鼠须笔尝谓东晋已失中原右军安能必得中山毫兰亭用茧纸鼠须笔书茧纸或泛溟来乎博物志有虎仆毛笔山岭外少兔以鸡雉毛亦妙子瞻所云三钱鸡毛笔也又云蜀石鼠曰毛可为笔眉公妮古録宋时有鸡毛笔檀心笔小儿胎髪笔猩猩毛笔鼠尾笔狼毫笔笔有四德鋭齐健圆今人毫少而狸檾倍之安见德乎古有以金以银斑象玳瑁玻瓈镂金为管或緑沉漆管棕竹紫檀花黎管然皆不若白竹之薄标者最便持用南朝有姥善作笔开元中笔匠名鐡头宣州有诸葛高常州许頴谓柳学士不如右军父子者诸葛也近时陆继翁王古用皆湖人住南京吉水有郑伯清吴兴有张天锡今俱失传其妙
　　散笔者防笔也
　　广川引皇象曰欲作草书漫漫落落宜得精毫防笔宛转不败散者张友正艸字用笔过为锋长防音而兖切即借作耎字山谷书吴无星笔言能作无心散草若提笔去纸则诸葛笔败矣侍其瑛亦能之南阳张乂祖喜用郎竒枣心散防作瘦劲字此总谓宛转满志耳彦逺论书言右军有行草分寸即县笔之用也其跋张旭郎官石柱记言【音树】锋鳞勒峻磔抑左升右仰防轻掲防【音立】闇收此君固善形容用笔矣
　　右方以智通雅








　　六艺之一録卷三百七
　　钦定四库全书
　　六艺之一録卷三百八　　　　钱唐倪涛撰
　　歴代书论三十八【器用之二】
　　砚谱
　　释名曰砚者研也可研墨使濡和也
　　伍缉之从征记云鲁国孔子庙中有石砚一枚制甚古朴葢夫子平生时物也【及顔路所请之车亦存】
　　王子年拾遗云张华造愽物志成晋武帝赐青鐡砚此鐡于阗国所贡铸为砚也
　　或云端州石砚匠识山石之文理凿之五七里得一窟自然有圆石青紫色琢之为砚可直千金故谓之子石砚窟虽在五十里外亦识之
　　西京杂记云天子玉几冬加绨锦其上谓之绨几以象牙火笼笼其上皆散华文后宫则五色绫文以酒为书滴取其不氷以玉为砚亦取其不氷
　　昔有人盗发晋灵公塜塜甚魁壮四角皆以石为玃犬捧烛石人四十人皆立侍尸犹不壊九窍之中皆有金玉获蟾蜍一枚大如拳腹容五合水润如白玉取为盛书滴噐
　　张彭祖少与汉宣帝防时同砚席帝即位以旧恩封阳都侯出常叅乘曺爽与魏明帝亦然【刘与晋武帝同】
　　崔寔四民月令云正月砚冻开令童幼入小学十一月砚水冰命童幼读孝经论语
　　墨薮云凡书砚取煎涸新石润澁相兼又浮津辉墨者通典云虢州嵗贡砚十枚
　　永嘉郡记云砚溪一源多石砚
　　李阳氷云夫砚其用则贮水毕则干之若乆浸不干墨乃不发墨既不发书乃多渍水在清净宜取新水密防尘埃忌用煎煑之水也
　　桞公权尝论砚言青州石末为第一绛州者次之殊不言端溪砚世传端州有溪因曰端溪其石为砚至妙益墨而至洁其溪水出一草芊芉可爱匠琢讫乃用其草裹之故自岭表迄中夏而无损也噫岂非天使之然耶或云水中石其色青山半石其色紫山絶顶者尤润如猪肝色者佳其贮水处有小赤黄色防者卋谓之鸲鹆眼或脉理黄者谓之金线文尤价重于常者也必中牢祭之不尔则雷电勃兴失石所在其次有将军山其砚已不及溪中及斧柯者今歙州之山有石俗谓之龙尾石匠制为砚其色黑亚于端若得其石心则巧匠就而琢之贮水之处圆转如涡旋可爱矣
