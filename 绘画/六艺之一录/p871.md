<!-- { "loadSidebar": true } -->
　　西天元兴寺在呉山西南清平山之东与凤凰山相接宋故宫芙蓉殿也元仁宗延祐六年己未江浙行省中书左丞相赠太师和寜忠献王康里脱脱为西僧髙逹摩实理板的逹建初扁曰西天至正十六年壬辰燬扵火子逹识帖木迩仍为是职捐俸鼎创以继先志扁山曰清平寺曰西天元兴寺僧公哥古鲁依仁屹剌识巴等题纪其事扵钟上盖铸钟之年即剙寺之年也按元史康里脱脱世祖时入宿卫扵武宗仁宗有定策功曽辅武宗为中书右丞相至大四年仁宗即位出为江浙行省左丞相开杭城通江河以便商旅明许复斋作元史阐幽惜其泽不广扵天下而独被扵吾浙贤相不竟其用仁宗之过也其子逹识帖睦迩以至正七年来为行省平章兼知行枢宻院许以便宜行事是时江淮盗起使为逹识帖睦迩者辑和民人训练军实缮城池以固圉选将材以御敌収苖军之用而抚以威信识淮张之诈而讨以大义则红巾可无躏浙之虞白驹可无据杭之祸奈何贿赂滋彰庸懦日甚始则倚完者为重以拒士诚终则受士诚之欺而殱完者卒至省沸浪禾中饮鸩生无功以报国死何面以见父乌在一寺之建能继先志耶贡礼部师泰玩斋集有建寺碑载髙逹摩实理板的逹居山中久一旦拂袖去莫知所之后有见之秦陇间者盖已百余歳矣逹识帖睦迩重建时又于殿左剏屋四楹奉祠先生割田供祀皆可补此记之缺夏大理时正成化杭州府志云宋故宫寝殿基为尊胜寺和寜门基为般若寺后殿基为小仙林寺埀拱殿基为报国寺与元兴而五至正壬辰七月冦至郭万户屯罗木桥东营与对敌士民咸登望江亭以觇冦退命军士焚之是寺之燬即至正十六年士诚逼杭逹识帖睦迩弃城潜遁时也既燬而剙仅及朞月士信且拆白墖以筑城五寺又递湮矣今遗趾已不可考独钟存万松岭乌龙社庙中题字阳文在栾间上下俱铸作古字吾友丁处士敬身拓得墨本命予考证予尝登凤山之原空林眢井触目苍凉不谓钟簴尚存两朝废兴之感备焉故为之书【按跋内脱脱诸名乃载録钟故存其旧后仿此】
　　陶南邨书史会要云逹识帖睦迩字九成康里人官至江浙行省太尉知读书能诗大字学释溥光小字殊有骼力
　　铁四太尉诗并序
　　铁四太尉在吴山东岳庙庑下宋名中兴观像凡四躯擎拳瞠目丑怪骇人相传江中浮来郡人有忿争凶隙者则迎而诅之案凌彦翀柘轩集有吴山东岳庙化铁四太尉疏云吴山东岳庙铁四太尉一曰灵应侯二曰福祐侯三曰忠正侯四曰顺祐侯以御灾危以铁肖象非一日矣因军器造作有欲假为用者一夕托梦于王子澄曰吾欲助国将作吾新像以离于此已而果为国用子澄识其语不忘果神祐动止恊吉欲求众力圆成庶见神功昭著彦翀为至正末人像当重铸于此时不知何年复増铸一躯譌爲五方之神俗名铁哥而敝俗不可息矣
　　岱宗长五岳秩祀百代举仙释争傅会幽竟难距临安宋行都寓祭亦名旅四尉知何神封号侯爵序冶官巧笵铁面目黒如秬譌传泛涛江风掀出沙渚竒事神降莘里俗文诅楚慎匪金人铭诞将木甲侣【泰山上有木甲汉武帝时神也见应劭汉官仪】唯有避俗翁皎皎载玉楮当年着灵功志在捍疆圉不为钱可耕不为釡可煮愿铸为五兵廓如埽烽炬报贶重肖形争传梦中语斯事略足徴诺傥见许冲寒过琳宫虚廓窜松防
　　焦山古鼎诗【已见前集第三卷】
　　古钱诗二首并序【已见前集第二十卷】
　　武林龙兴寺石幢诗
　　唐开成二年陀罗尼石幢处士胡季良书
　　寺为梁发心院唐改龙兴宋改祥符在杭州城西旧基广袤九里后渐没入民舍石幢在夹墙空堑中明季忽放异光居人舍宅重建去今祥符寺里许矣
　　王巩随手杂録云钱王有外国颇伽寳方尺余置龙兴寺佛髻中皇朝改为太平祥符寺自唐至皇朝凡有十寳此其一也
　　凉飔洗河桥斜景笋鞵青豆垂墙匡古寺门半阖干年十寳地湫隘屋庐杂九曲何处寻【东坡有祥符九曲观灯诗】废堑产鸣蛤石幢妙章草下有舍利纳立神捧莲趺光气夜歕欱遂令妇子栖俨化栴檀塔吾侪好竒癖往往臭味合丁君【敬身】尤勇鋭辩证纷馺遝乍睹増双明久读绕三匝濡纸脱其文可供硬黄搨问年值唐季逾歴几膢腊城中易黒灰此独未摧拉莹无苔藓生古色对磨衲许醉声闻酒乘月再提榼
　　武林吴山麻曷葛刺佛诗并序
　　麻曷葛剌佛碑【在寳成寺】
　　朝廷差来官骠骑卫上将军左卫亲军都指挥使伯家奴发心喜舍净财庄严麻曷葛剌圣相一堂至正二年月日立石
　　麻曷葛剌佛在吴山寳成寺石壁上覆之以瓦元至正二年骠骑卫上将军左卫亲军都指挥使伯家奴所凿案元史泰定帝元年塑马合吃剌佛像扵延春阁之徽清亭下辍耕録亦称马吃剌佛盖梵音无定字故也元时最敬西僧此其像设狞恶可怖志乘不载观者多昧其所自故诗以着之
　　寺古释迦院青滑石如饴何年施斧凿幻作梵相竒五采与涂饰黯惨犹淋漓一躯俨箕踞努目雪两眉赤脚踏魔女二婢相夹持玉颅捧在手岂是饮月支有来左右侍骑白象青狮狮背匪锦幪荐坐用人皮髑髅乱繋颈珠贯何累累其余不尽者复置防与铍旁纪至治嵗喜舍庄严资求福不唐捐宰官多佞辞我闻刘元塑妙比元伽儿搏换入紫闼秘宻无人知此像琢山骨要使千年垂偏翻诸佛名难解姚秦师防人迹罕到破殿虫网丝来观尽毛戴香火谁其尸隂苔久凝立想见初成时髙昌畏吾族奔走倾城姿施以观音钞百定鸦青披题以朴笔译写蟠蚪螭照以驼酥灯深盌明流离供以刲羊心洁于大祀牺红兠交膜拜白伞纷葳琅琅组铃语逢逢扇鼓驰到今数百惑生凄其但受孔子戒【元世祖命亷希宪受戒于国师亷对曰臣已受孔子戒】漫书胆巴碑【赵子昻延祐二年奉命书胆巴帝师碑胆巴华言秘宻】访古为此作聊释怪谍疑
　　八月十八日同丁敬身防龙华寺寻石壁上宋人题名登慈云岭观永夀院宋仁宗佛牙赞吴越摩崖篆字
　　城南丁隐君嗜古有神契山心本清虚诗骨不柔脆约我縁江行骄阳竹伞蔽迤逦峰覆釡参错树排荠斜径通烟萝仰见岩壑丽双林昔傅公全身此中瘗渔竿亦通禅萧散久顺世入门松影转殿址秋草翳释子茅盖头供客馥丛桂举似藕丝灯莫辨萧氏制
　　原注蔡绦铁围山丛谈钱塘龙华寺有傅大士真身塔及敲门椎诵金刚经拍板藕丝灯三物藕丝乃梁武帝时物也所织纹实华严会説法相有天人鬼神龙象宫殿之属政和后索入九禁
　　唯闻苍壁下古字徧深锲惊喜极逾量线路子细披荆复拜竹习勇我能继下窥临伏槛上觑攀埤堄向无剜苔人堙没八分隶弓韣祠髙禖牲玉祠上帝卦塍遗圜坛仁祠想礼蕝其佗纪防者北南宋更递完好十得五姓名屈指计汗简不可磨沈碑反为赘犹令后来辈抉剔认书势
　　原注纪防题名有司马池周骙潜説友徐理等南郊斋宿题名有京镗袁説友李璧陈自强钱象祖谢深甫张岩等缺落尚多
　　体劳坐少休拭汗翠霑袂岭路近见招余气鼔尤鋭江色悬虚寮泉花滴螺髻仁皇颂金骨排儒説滋弊大书摩云根作伪殆如防
　　原注永夀院石上刻宋仁宗佛牙赞七律一首考宋僧法云翻译名义释舍利下亦引此赞其词鄙陋盖假托为之
　　伟哉武肃勲伐山行旅惠不独筑塘木爻合既未济森然垂玉箸尚纪卯申嵗英雄肎臣贼图霸聊自卫首题砀山朱如裂昭谏眦
　　原注慈云岭崖上篆刻云梁单阏之歳兴建龙山至涒滩之年开慈云岭便建西关城宇台殿水阁今勒贞珉用纪年月甲申嵗六月十五日呉越国王记共四十九字田氏西湖志止载首十八字考单阏为梁朱温开平元年涒滩为干化二年甲申则后唐庄宗同光二年盖吴越武肃王所题
　　所得俱不訾何啻三品币重来擕匹纸氊椎拓次第当作天龙防穷搜发幽滞九日以为期勿怅岩扉闭
　　武林艮山土神庙碑诗
　　同栾城耕民防艮山山在城东北髙可二丈许盖土阜也旁列古松三四晩风肃然残雪在地卧残碑已中断读之不甚了了乃元艮山土神庙碑大徳己亥绍兴路儒学録古杭沈徳章记并书庙不知毁于何时作诗纪之
　　亭雪未消数峰粲可数城隂艮其背有此山戴土牵拂无事朋共探风物古晩寒闭渔村斜阳入蔬圃疎松时一响似喜我辈抚徘徊去仍留断碑记祠宇惟存猪儿年髣髴辨某甫斯人今安在阅世如过羽社翁一尊酒寂寞罢歌舞明年梨花时再寻比韦杜沙河春水生防客曵柔防
　　江都县吴寻阳长公主墓铭跋
　　右吴舒州刺史彭城刘公夫人故寻阳长公主墓志铭闽县丞危徳兴撰在江都兴寜乡近罗素心明府家佃人掘地得之乃五代吴太祖杨行宻女也母曰王太后即生睿宗溥者陈濬吴杨氏本纪信都芳淝上英雄小録徐吴録防沟要畧呉将佐録诸书皆不传考欧阳公史司马公资治通鉴吴检讨志伊十国春秋并无舒州刺史刘某其人志第云先君首匡社稷扵吴朝寻拥麾幢于江夏惟刘存事太祖破杜洪有功进鄂岳观察使与江夏有合公主所下嫁意其为存之子惜名字遗佚尔通鉴称存为泌阳人此云彭城以郡望也公主之薨在顺义七年是冬徐温卒知诰专政十一月甲子改元干贞志中大夫称大卿夫人夫字亦缺笔盖为避行密父怤嫌名而然如周草窓所载兴唐寺钟题志至金紫光禄大御史大银青光禄大直去夫字尤可怪也公主长子祚官镇南军节度讨击使抚州军事押衙俱可补入十国春秋杨氏起羣盗据有江淮可云一时之杰不再传而嗣主庸懦授人以柄仅拥虚器丹阳宫之祸子孙无噍类焉主薨于无事之日得有志铭以传扵后不可谓非幸也已

　　六艺之一録续编卷六
　　钦定四库全书
　　六艺之一録续编卷七　　　　钱唐倪涛撰
　　武林磨崖续攷
　　仁和赵氏小山堂拓本
　　武林诸山磨崖载于西湖志者已録于前集一百十卷矣志中颇有遗漏今依小山堂所藏拓本是正之以补湖志之譌缺云
　　南山
　　贾似道题名
　　咸淳三年九月二十八日贾似道领客束元嚞史有之廖莹中黄公绍王庭来防子德生诸孙蕃世侍【楷书四行字径二寸】
　　王廷老等题名【在水乐洞　湖志止载石屋一刻】
　　睢阳王廷老伯敭钱塘吴君平常甫大名王颐正甫昭武上官垲彦明临川王安上纯甫同防熙宁癸丑七月己未【正书五行字径一寸五分】
　　祖无择等题名
　　祖无择沈振元居中□光熙寜乙酉孟秋晦日偕防【篆书五行字径七寸】
　　朱文公题名
　　绍熙甲寅闰十月癸未朱仲晦南归重防郑君次山园亭周览岩壑之胜裵回久之林□之余方叔朱耀卿吴宣之赵□父王伯纪陈秀彦季良仲喻可中□来【行书十六行字径二寸文右行】
　　梁安世题名
　　梁安世次张郑□次山来淳熙癸卯□月初四日【正书五行字径一寸五分】
　　防茂先题名
　　建安防茂先行按浙东晩宿慈严元符二年八月二十六日【行书二行字径二寸文右行】
　　周之祥等题名
　　元祐癸酉八月二十一日周之祥履中何志同彦时黄策子虚来防【正书四行字径二寸四分】
　　尚防题名
　　尚防字中裳【正书二行平列字径九寸】　左有二月十五日五字右有辛卯题三字
　　钱武肃王排衙石诗刻【在凤凰山顶】
　　王【上半段已断止存一王字】
　　南一剑定长鲸
　　帝匡扶立正声
