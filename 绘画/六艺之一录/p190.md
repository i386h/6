<!-- { "loadSidebar": true } -->
　　元帅府判官裴儆撰行军司马李进书雍王题额代宗广徳初雍王为天下兵马元帅东讨史朝义师还陜因登三门问从官以古今兴亡治乱之迹作此记广徳二年刻在三门【集古録目】
　　新筑陇州城记
　　邵説撰史惟则八分书大厯二年十月【金石録】
　　广习池记
　　卢允中撰大厯二年立【访碑録】
　　李氏三坟记
　　李季卿撰李阳氷篆书大厯二年立【金石録】
　　李氏三昆季坟记于曜卿春卿载其有平日文集独于叔卿缺焉且卒句云吏不敢而止向疑其碑不全屡于好古刻君子处求观与所藏无异后获全盛时所藏旧本于叔卿卒章吏不敢有之下乃有数十字刻画斓斑尚可识字止云有文集若干卷遂与二卿同始知墨本以字漫灭量工惜纸墨耳【寳刻丛编】
　　按此碑为李曜卿兄弟三墓其人皆有文学早仕宦而不夀以殁最少弟季卿撰表而宗人阳氷以玉筯刻之也其石犹故物故无传改之譌舒元舆所谓虫蚀鸟步鐡石隔壁龙蛇骇解鳞甲活动庶几于此见其一班【弇州续藁】
　　此季卿表曜卿三墓阳氷书碑虽无翻刻字字画法具而神亡王元美乃谓石犹故物故无传改之譌岂别一碑耶抑未见前碑耶元美自任识书恐于此碑失之矣【石墨镌华】
　　河桥城楼记
　　张勋撰李着八分书并篆大厯三年十月【金石録】
　　徐州副元帅防街记
　　严汲撰萧良童正书大厯四年五月【金石録】
　　尚书省郎官石记
　　萧良童书大厯四年立【诸道石刻録】
　　良吏记
　　大理司直摄监察御史陈简甫撰大理司直陈太阶书大厯中宣州刺史陈【碑不著名】采开元以来州之良吏刺史裴耀卿刺史兼江西采访使班景倩竹承构裴敦复赠刺史李偁司功参军张邈凡六人刻石为之记偁常为泾县令终于宣州长史广徳初浙中盗起过宣州者皆相戒不入其闾讨击使以闻赠宣州刺史碑以大厯四年立【集古録目】
　　义井记
　　邵真撰王佑书大厯六年三月【金石録】
　　滑台新驿记
　　李勉撰李阳氷篆大厯九年八月【金石録】
　　滑亳节度使李勉撰李阳冰篆勉使同州别驾裴万増广驿舍以大厯九年八月立此碑于驿中【集古録目】大厯九年新驿记李阳冰篆碑在今滑州驿中其隂有铭曰斯去千载冰生唐时冰今又去后来者谁后千年有人吾不知之后千年无人当尽于斯呜呼郡人为吾寳之不知作者为谁然贾躭尝为李腾序説文字源盛称阳冰此记耽为滑州刺史因见斯记而称之耳阳冰所书世固多有可爱者不独斯记也【集古録】
　　右唐滑台新驿记李勉撰李阳冰篆其隂有铭欧阳公云不知作者为谁余尝攷之乃舒元舆玉筯篆志后赞也其文载于唐文粹及元舆集中欧阳公偶未尝见之尔【金石録】
　　新驿记唐秘书少监李阳冰书阳冰在唐以篆学名世自秦相李斯后号能书者不得伯仲间见也今世壮碑巨碣尚多有之其诣絶处更无蹊辙可寻碑隂有颂谓斯去千载冰生唐时冰今又去后来者谁后千年有人吾不得知之后千年无人当尽于斯呜呼郡人为吾寳之昔欧阳文忠公尝疑唐相贾耽为之盖耽喜阳冰书尝为序其説文字源耽后又为滑州刺史其为刻此或可信也余考其言盖舒元舆所为玉筯篆志谓斯去千载冰复去矣谁能得也当尽于斯呜呼主人则与今碑隂或异盖后人因其文时有改定以合此记不足怪也虽然阳冰篆字其甚工者不止于此而刻元舆颂者独见此碑尔元舆又谓阳冰其格峻其力猛其功备光大于秦信矣则亦屡进而不止也【广川书跋】
　　湖州府射堂记
　　撰人姓名残缺世传顔鲁公正书大厯十二年四月【金石録】
　　右射堂记大厯十二年顔真卿书鲁公在湖州所书刻于石者余家集録多得之惟放生池碑字画完好如干禄字书之类今已残缺毎为之叹惜若射堂记者最后得之今仆射相公笔法精妙为余称顔氏书射堂记最佳遂以此本遗余以余家素所藏诸书较之惟张敬因碑与斯记为尤精劲惜其皆残阙也【集古録】
　　唐顔真卿撰并书碑石缺讹文理防续其事迹不可考大厯十二年四月立【集古録目】
　　夀安县甘棠馆记
　　萧昕撰史镐八分书卢景篆大厯十一年【金石録】
　　游灵岩瀑布记
　　前濮州别驾康仲熊游灵岩瀑布记不著书人名大厯十二年刻【集古録目】
　　乌程县新陞望记
　　县尉陈苌撰顔次公分书大厯十三年八月记【复斋碑録】
　　石门山瀑布记
　　窦公衡记并裴士淹诗并八分书后有谢灵运邱希范诗并希范六代侄丹和诗大厯中陈恒赞书【诸道石刻録】
　　县令卢国迁建季子碑记
　　建中元年立在季子庙【集古録目】
　　复鄠县记
　　中书舍人于邵撰祠部员外郎侍御史张璪八分书并篆额代宗之初吐蕃数冦京辅使李抱玉屯兵备之其裨将何徳愿以陈郑兵屯鄠县长吏寄居佛寺徳宗即位诏徳愿移屯凤翔复鄠县如故碑以建中二年立【集古録目】
　　复鄠县记碑隂
　　徐元弼撰窦含章书寳厯元年附【京兆金石録】
　　石门山记
　　刺史李季贞纂篆书建中四年十一月立【复斋碑録】
　　立严陵钓台记
　　崔儒撰崔八分书并篆额兴元元年四月景辰建【复斋碑録】
　　汉樊毅复华下民租碑记
　　兴元元年华隂令卢仿求得而为之记八分书于碑末【汉字原】
　　韦公镌信安郡王登石桥诗记
　　诗嗣江王祎撰记严绶撰韦荐书并篆额贞元三年九月刺史韦光辅建【复斋碑録】
　　西山风雨池记
　　贞元三年权徳舆撰【舆地碑目】
　　襄州新学记
　　卢羣撰罗让书贞元五年六月【金石録】
　　碑隂题山南东道节度嗣曹王皋等十三人名衔【复斋碑録】
　　登封修县记
　　刘深撰徐顼正书贞元八年二月【金石録】
　　新鹳鹊楼记
　　陈翊撰正书无姓名贞元九年十一月【金石録】
　　诗述碑隂记
　　李吉甫撰徐璹正书贞元十年正月【金石録】
　　荆山郭桥记
　　贞元十年郢州长史刘丹撰【舆地碑目】
　　江陵府官石幢记
　　贞元十年吴仲舒撰【舆地碑目】
　　席相新六曹都堂记
　　贞元十一年欧阳詹撰【舆地碑目】
　　李公亭记
　　在潮州贞元十三年立【舆地碑目】
　　修昆明池堰记
　　京兆尹韩皋撰京兆府法曹参军徐瑱书徳宗贞元十三年诏除昆明池税许民渔将以京兆尹韩皋为使截交河立堰引澧水注之于池复汉故迹以贞元四年刻此铭【集古録目】
　　白苹亭记
　　李直方撰史镐八分书并篆额己卯嵗作即贞元十五年也【诸道石刻録】
　　尚书省郎官题名石记
　　许孟容撰后序刘寛夫书贞元十五年立【京兆金石録】
　　阳武令陶公复故县记
　　唐衢撰郑乃中八分书防记县圯毁二十五年官吏寓于佛寺贞元己卯嵗县令陶锽修而复之后令李伦以贞元十九年立此碑【集古録目】
　　贞元十九年唐衢文世罕传者余家集録千卷唐贤之文十居七八而衢文只获此尔然其气格不俗亦足佳也【集古録】
　　五龙堂记
　　贞元中立
　　晋祠新松记
　　令狐楚撰顔颙正书元和元年三月【金石録】
　　安邑县新亭记
　　刘师老撰李铣正书元和元年又六月【金石録】
　　游石桥记【并诗】
　　刺史陆庶撰次男综正书元和元年三月十八日刻【复斋碑録】
　　东渭桥河运院记
　　席防撰韩瑗八分书元和二年三月【金石録】
　　武宁军大将新防记
　　张仲素撰崔缙正书元和二年五月【金石録】
　　祷聪明山记
　　卢顼撰正书元和二年七月【金石録】
　　洺州刺史卢顼撰不著书人名氏昭义军节度使卢从史祷于聪明山祠作此记从史并其官属皆题名于后以元和二年七月立【集古録目】
　　祷聪明山记卢顼撰乃卢从史祷山神之记也阅从史官属姓名见孔戡与乌重皆列于后而感韩退之记戡事云戡屡谏从史不听卒为重所缚掩卷叹息者久之呜呼祸福成败之理甚明而先事而言则罕见从事至而言则不及矣自古败乱之国未始不如此也【集古録】
　　宣州响山新亭新营记
　　权载之撰元和二年立【舆地碑目】
　　马懿公壁记
　　元和二年马总撰在泉州【舆地碑目】
　　武侯碑隂记
　　崔伦撰元和二年武元衡刻【舆地碑目】
　　开成二年武侯碑隂记崔伦撰唐剑南西川节度使武元衡及其将佐题名者二十九人杨嗣复再题及其僚属又六人并嗣复汝士诗两首合为一卷唐诸方镇以辟士相髙故当时布衣韦带之士或行着乡闾或名闻场屋者莫不为方镇所取至登朝廷位将相为时伟人者亦皆出诸侯之幕如元衡所记裴度栁公绰杨嗣复皆相继去为本朝名将相亦可谓盛矣哉【集古録】
　　复黄陂记
　　前乡贡进士侯喜撰不著书人名氏汝州有三十六陂黄陂为最大自隋始筑至唐开元中数复废决贞元十八年刺史卢防筑而复之碑以元和三年立【集古録　金石略云目　杨正臣书】
　　复黄陂记唐侯喜撰在汝州汝州有三十六陂黄陂最大溉田千顷始作于隋记云至贞元辛未刺史卢防始复之辛未贞元七年也碑元和三年建喜之文词尝为韩退之所称而世罕传者余之所得此碑而已【集古録】
　　新开常熟塘记
　　刘允文撰刘苑正书元和四年四月【金石録】
　　徐州使院石柱记
　　刘公舆撰卢自烈八分书元和五年正月【金石録】
　　涿鹿山石经堂记
　　刘济撰元和四年【天下金石志】
　　京河新开水门记
　　韦处厚撰唐衢八分书元和五年正月【金石録】
　　秘书省校书郎直史馆韦处厚撰处士唐衢八分郑州刺史李少和引京水注于管城之北为石水门以节其出入元和五年正月立此碑【集古録目】
　　杜岐公郊居记
　　权徳舆撰正书无姓名元和五年八月【金石録】
　　杜岐公庄居记
　　佑自撰沈传师正书元和五年十月【金石録】
　　【附】司徒平章事杜佑撰子愉书初佑有庄于杜曲得处士王易简为之营治以元和七年作此记大中十一年愉重书而刻之【集古録目】
　　王处士引水记
　　大理卿武少仪撰与郊居记皆一体无书人名氏杜佑有池泉在长安杜曲处士王易简为佑凿石引泉为瀑水碑以元和五年立【集古録】
　　尚书省新修记
　　许孟容撰郑余庆正书袁滋篆额元和八年正月【金石録】
　　尚书省石幢记
　　胡证撰并八分书元和八年二月【金石録】
　　华州新防堂记
　　呉丹撰并正书元和八年二月【金石録】
　　华州后阁记
　　李正辞撰正书元和八年三月【金石録】
　　新修桥驿记
　　韦行俭撰栁汶正书元和八年立【复斋碑録】
　　睦州録事参军防壁记
　　元和八年皇甫湜撰【舆地碑目】
　　池州大防壁记
　　元和八年齐映为守日建裴晋公作记今不存【舆地碑目】
　　毬场山亭记
　　冯审撰分书无姓名篆额元和八年立【复斋碑録】
　　岑公洞记
　　元和八年段文昌记在万州【舆地碑目】
　　济亭记
