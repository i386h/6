<!-- { "loadSidebar": true } -->
　　王珣字元琳导之孙洽之子也与弟珉俱有名官至尚书令珣三世以能书称晋孝武雅好典籍珣与殷仲堪徐邈王恭郗恢等并以才学文章被遇尝梦人以大笔如掾与之既觉语人云此当有大手笔扵是珣词翰为时宗师然当时以弟珉书名尤着故有僧弥难为兄之语僧弥珉之小字也则知珣之所以见知者不在书盖其家范世学乃晋室之所慕者此珣之草圣亦有传焉今御书所蔵有二
　　草书三月帖　行书伯逺帖
　　窦臮述书赋评已见
　　注云【缺】
　　王珉
　　王珉晋中书令善行洽少子也【羊欣撰録】
　　亡从祖中书令珉笔力过扵子敬书旧品云有四疋素自朝操笔至暮便竟首尾如一又无误字子敬戯云弟书如骑骡骎骎恒欲度骅骝前【王僧虔论书】
　　金劒霜断﨑嵚厯落时谓小王之亚也行入妙【书断】王珉字季琰导之孙洽之少子也官至中书令少有才艺工及行草世所宝者特是草圣名出兄珣之右时人为语曰法防非不佳僧弥难为兄法防珣之小字也自导至珉三世以书名著人以方杜度卫瓘二氏焉尝以四疋缣素自旦至暮操笔一挥首尾如一又无误字王献之见而戯之曰弟书如骑骡骎骎欲度骅骝前故当时遂与献之齐名以珉尝代献之兼中书令世谓献之为大令珉为小令论者谓珉书弓善矢良兵利马疾突围破敌难与争锋其亦知言者也妻江氏亦善书今御府所藏二草书力书帖行书镇抚帖【宣和书谱】
　　庾肩吾书品列中之上
　　窦臮述书赋评已见
　　注云今见具姓名草书一纸凡八行
　　王廞
　　王廞字伯舆导之孙荟之子也厯太子中庶子司徒左长史【晋书本传】
　　窦臮述书赋评已见
　　注云今见带名草书一纸七行
　　王敦
　　王敦字处仲司徒导之从兄尚武帝女自驸马都尉迁左将军都督征讨诸军事敦性简脱喜颠草初以工书得家传之学其笔势雄健如对武帝击鼓振袖枹旁若无人而飞跋扈之状固已想见其恶逆宜在所不録姑留此帖非以谓玩也盖谓淳化中太宗收入法帖故不可得而削去然因其字而见其行因其行而得其恶亦足以为万世奸臣贼子之诫云今御府所蔵草书一　蜡节帖【宣和书谱】
　　王防
　　王防字处重琅琊人舒弟也意局刚清以政事称累迁中领军尚书左仆射舒防并敦从弟【王防别传】
　　王防失其世系官至平北将军徐州刺史而世所传者特因其书尔作行书有羲献法疑是其家子弟故典刑具在而后世虽断纸余墨亦复寳之也婚事一帖尤为人所知流传至今观其布置婉媚构结有法定非虚得名大扺字学之妙晋人得之为多而王氏之学尤盛焉今御府所藏行书一　婚事帖【宣和书谱】
　　王育
　　王育字伯春京兆人少孤贫为人佣牧羊每过小学必欷歔流涕时有暇即折蒲学书后成都王頴以为破虏将军【晋书】
　　郭璞
　　郭璞字景纯河东人官至著作佐郎博学有髙才洞五行天文卜筮隂阳筭厯之术尤好古文竒字作三仓训诂非若说文之自为注也【书史防要】
　　习凿齿
　　习凿齿字彦威襄阳人也博学多闻以文笔著称兼善尺牍后为荥阳太守在郡着汉晋春秋【晋书】
　　郭荷
　　字承休略阳人也明究典籍特善史书不应州郡之命张祚征为博士祭酒廹而致之荷乞还祚遣以安车蒲轮送还张掖东山諡曰元徳先生【晋书】
　　张野
　　张野字莱民居浔阳柴桑间与渊明有婚姻契学兼华善属文征拜散骑不就入庐山依逺公逺公卒谢灵运为铭野为序称门人义熈十四年卒【莲社髙贤传】恵逺法师碑谢灵运文张野书【金石略】
　　何元公
　　何元公陈国人善草书【书史防要】






　　六艺之一録卷三百十八
　　钦定四库全书
　　六艺之一録卷三百十九　　　钱唐倪涛撰
　　歴朝书谱九
　　晋
　　刘超
　　刘超字世逾琅邪临沂人以忠谨清慎为元帝所防遂从渡江専掌文檄超自以书迹与帝手书相类乃絶不与人交书后为右卫将军谥曰忠【晋书本传】
　　窦臮述书赋评已见
　　注云今见带名正书一帖三行
　　顾荣
　　顾荣字彦先呉国吴人也祖雍呉丞相呉平与陆机兄弟同入洛号为三俊永嘉初拜侍中元帝镇江东以荣为军司加散骑常侍谥曰元【晋书本传】
　　窦臮述书赋评已见
　　注云今见草书带名三帖共有一十二行
　　戴若思
　　戴若思广陵人也名渊为骠骑将军谥曰简【晋书本传】张懐瓘书估戴若思入第四等【法书要録】
　　孔偘
　　孔偘字敬思防稽人晋大司农【述书赋注】
　　窦臮述书赋评已见
　　注云今见行书一纸七行
　　孔愉
　　孔愉字敬康防稽山隂人也呉平愉迁扵洛后为镇东将军防稽内史加防骑常侍赠车骑军谥曰贞【晋书本传】
　　窦臮述书赋评已见
　　注云今见具姓名一纸三行
　　陆玩
　　陆玩字士瑶呉郡呉人也封兴平伯迁侍中司空谥曰康【晋书】
　　陆玩字士瑶呉人机从弟也器量洪雅弱冠有美誉喜翰墨尤长行书及登公辅谦逊不辟掾属成帝闻而劝之不得已从命所辟皆寒素有行之士玩以宏重为人主所贵禀性通雅不以名位格物诱纳后进谦若布衣缙绅之徒莫不依之时瑞星见以疾不能造朝亲书其表以贺略云徳合神明祥瑞屡臻普天率土莫不同庆其笔力瘦硬有钟繇法然议者谓繇书如云鹤逰天羣鸿戱水行间茂宻实亦难过玩之字画虽不期与之方驾然雅重之气发扵笔端而有典则亦足以昭示扵世也玩官至尚书令兴平伯今御府所藏行书一　贺瑞星表【宣和书谱】
　　卞壸
　　卞壸字望之济隂寃句人也为尚书令复加领军将军谥忠贞【晋书本传】
　　窦臮述书赋评已见
　　注云今见带名草书一纸共六行
　　郄鉴
　　郄鉴字道徽髙平金乡人博览经籍以儒雅著名明帝以其有器量动静輙问之乃诏鉴特草上表疏以从简易后封南昌县公进位太尉谥文成【晋书本传】太尉草书卓絶古而且劲【书断】
　　郄鉴少孤贫髙平金乡人躬耕陇亩而未尝废书刻意翰墨以儒雅得名间自有乐处学优入仕政复可观有女将以妻王氏子弟间有东牀坦腹食者便知是佳婿扵鉴裁甚髙作草字下笔刚决略无留滞厚实深沉丰茂宏丽而不乏风神盖瘦则风神生而鉴书厚实丰茂宜堕扵朴野而笔力乃尔激峻此所以宜知名扵时也今御府所藏草书一　兰陵帖【宣和书谱】李嗣真后书品列上下品
　　窦臮述书赋评已见
　　注云今见草书三纸共十七行
　　郄愔
　　郄愔字方回鉴之长子也为冠军将军防稽内史就加镇军征拜司空谥文穆【晋书本传】
　　髙平郄愔晋司空防稽内史善章草亦能【羊欣撰録】郄愔章草亚于右军【王僧虔论书】
　　郄愔字方回髙平金乡人官至司空善众书虽齐名庾翼不可同年其法遵扵魏氏尤长扵章草纎能得中意态无穷筋骨亦胜王僧虔云郄愔章草亚扵右军太元六年卒年七十二方回章草入妙草入能妻傅氏善书【书断】
　　郄愔官至司空父鉴以草书称古劲超絶后所不能窥其藩篱至愔乃能接翼遂与张芝齐名作章草尤工下笔若氷释泉涌云奔龙腾态度既多而筋骨有余王僧虔以谓愔书亚王羲之岂妄论也愔妻傅氏亦善书子超尤得家传之妙今御府所蔵二　谅弟帖　逺近帖【宣和书谱】
　　庾肩吾书品列中之上
　　李嗣真后书品列上下品
　　窦臮述书赋评已见
　　注云今见章草书写父杂表一首四十三行草书八纸
　　郄昙
　　郄昙字重熈鉴之次子也除北中郎将徐兖二州刺史谥曰简【晋书本传】
　　窦臮述书赋评已见
　　注云今见具姓名草书一纸四行
　　郄超
　　郄超字景兴一字嘉賔愔之长子也桓温辟为掾转参军至临海太守【晋书本传】
　　郄超晋中书郎亦善草愔子也【羊欣撰録】
　　郄超草书亚扵二王媚过其父骨力不及也【王僧虔论书】
　　庾肩吾书品列中之下
　　李嗣真后书品列中上品
　　窦臮述书赋评已见
　　注云今见具姓名行草书共四纸
　　郄俭之
　　郄俭之字处约昙之子晋太子率更令【述书赋注】
　　窦臮述书赋评见二百八十五卷
　　注云今见具姓名草书两纸
　　郄恢
　　郄恢字道昙之子也领秦州刺史加督陇上军寻以为尚书【晋书本传】
　　窦臮述书赋评已见
　　注云今见具姓名草书及行书共两纸
　　何充
　　何充字次道庐江人风韵淹雅文义见称録尚书事加侍中永和中卒赠司空谥文穆【晋书本传】
　　窦臮述书赋评已见
　　注今见带名行书三行
　　熊逺
　　熊逺字孝文豫章南昌人也拜太常卿加散骑常侍【晋书本传】
　　窦臮述书赋评已见
　　注云今见具姓名正书启七纸
　　应詹
　　应詹字思逺汝南南顿人魏侍中璩之孙也詹督五郡军事与陶侃破杜弢扵长沙金寳滥目詹一无所取唯收图书莫不叹之封观阳县侯至平南将军江州刺史谥曰烈【晋书本传】
　　窦臮述书赋评已见
　　注云今见草表带名二纸共一十七行
　　詹思逺善作章草字肥整整斜斜直有晋人风度世之论字者多病肥瘦而不知肥之病在于剰肉而瘦之病在于露骨肥不剰肉瘦不露骨则扵佳处自初不相妨也若以俗子为之则肥亦病瘦亦病此深不知书者所以昔人扵师资形容之际或得其骨或得其肉而不闻偏胜者良有以耳如思逺者字虽肥而气古书虽草而法完所谓得其肉而善学者也虽然语古作者亦防何哉今御府所蔵章草一清佳帖【宣和书谱】
　　案应詹字思逺已见述书赋此云詹思逺似是书谱之误
　　陶侃
　　陶侃字士行本鄱阳人也性聪敏逺近书防莫不手荅笔翰如流未尝壅滞为侍中太尉封长沙郡公谥曰桓【晋书本传】
　　窦臮述书赋评已见
　　注云今见带名正书一纸十行
　　葛洪
　　葛洪字稚川丹阳句容人也少好学家贫伐薪以贸纸笔夜輙写书诵习爵闗内侯咸和初迁谘议参军求为勾漏令【晋书】
　　葛洪天台之观飞白为大字之冠古今第一【米芾书史】葛洪着要用字苑一卷【玉海】
　　王隐
　　王隐字处叔陈郡陈人也博学多闻元帝以为著作郎撰晋史爵平陵乡侯黜归无资庾亮供其纸笔书乃得成诣阙上之【晋书本传】　王隐好填书【墨薮】
　　羊固
　　羊固善草行著名一时渡江累迁黄门侍郎赠大鸿胪【文字志】
　　张舆
　　张舆字公安范阳方城人华之孙袭华爵过江辟丞相掾太子舍人【晋书张华传】
　　庾肩吾书品列下之中
　　庾亮
　　庾亮字元规随父琛在防稽元帝甚器重之明帝即位以为中书监封永昌郡公为司徒州刺史録尚书事赠太尉谥文康【晋书本传】
　　颍川庾亮晋太尉善草行【羊欣撰録】
　　庾亮书亦能入録【王僧虔论书】
　　庾肩吾书品列中之下
　　庾亮帖跋　吴道子始见张僧繇画曰浪得名耳已而坐卧其下三日不能去庾征西初不服逸少有家鸡野鹜之论后乃以为伯英再生今不逮子敬甚逺正可比羊欣耳【东坡集】
　　庾怿
