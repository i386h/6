<!-- { "loadSidebar": true } -->
　　宜兴周处碑元美考据极详大都谓碑文记处以身殉国死战矣而忽又云元康九年以疾捐馆前后不续攷吴晋俱无元康年号且赠处将军赐葬地给其母医药酒米等皆永平七年战殁时事其后十五年建武元年乃諡孝侯而碑并作建武年事建武元年陆机已殁安得文及之盖碑前陆机撰下有空石后人妄増义之书以重其价耳又碑后云唐元和六年嵗次辛夘义兴令陈从谏重树此石协律郎黄某书尤为可疑余则谓碑中有唐元和重树等语实出黄某所书其人习右军者后人见似右军遂加羲之字陆平原文不及諡孝侯事重书刻时或以意増之耳而以身殉国以下元康九年等语错简则不可晓岂陈从谏刻后又有刻者乱之耶然不应谬妄至此今但以其书有右军遗意姑存之以待博识者【石墨镌华】晋王右军行书周孝侯碑士君子贵砥砺名节不贵逡巡甘忍周子隠少年名陷轻薄至父老比之三恶一旦发奋遂为江右名流顷于陆士衡集见其碑令人慨然逺想意欲适宜兴上斩蛟桥摩挲石刻以还今日秋涧兄出所藏石本观之愈为畅快秋涧文雅博达家有古刻数百种居复近子隠读书台傍每风日晴美上故基宿莽想像当日丰韵诵少陵萧条异代之句以归而灯下在古石洞天展平原文防稽字画夜深而寝恨予不得从之防也余既得厌观此本而秋涧命书数字于上捉笔笑曰佛头堆粪正是此类座中遇米颠幸勿出示彼必连道惶恐杀人也嘉靖甲寅七月四日【牍纪】
　　晋司马骏碑
　　司马骏鎭闗中善抚驭西土百姓为之树碑长者见碑无不下拜【晋书本传】
　　晋唐彬碑
　　唐彬为幽州百姓追慕彬功德生为立碑作颂【晋书本传】
　　晋阎德碑
　　唐彬初受业于东海阎德德目彬有廊庙材及彬官成而德已卒乃为之立碑【晋书唐彬传】
　　晋陶侃碑
　　咸和中侃故吏刋石碑画像于武昌西【晋书本传】
　　晋髙原碑
　　髙闾五世祖原晋安北将军上谷太守闗中侯有碑在蓟中【北史髙闾传】
　　晋阮籍碑
　　在县东四十五里阮台乡石马村墓南二十歩文字缺落惟首尾存【访碑録】
　　晋王戎碑
　　唯存数十字在西京【金石略】
　　尝见南朝王戎墓铭凡数百言其首书晋司徒尚书安丰元公之铭【广川书防】
　　晋郭文碑
　　咸和中湖州刺史孔彭立在临安【访碑録】
　　晋闗内侯广昌长暨逊碑
　　咸和中湖州刺史孔彭立在余杭【访碑録】
　　在余杭县西北三十里逊字茂言以孝行着闻咸康五年旌表闾门咸和中湖州刺史孔彭立【廖瑜碑碣目】
　　晋王祥墓碑
　　在江宁县之城西南何城寺之北断缺不全【舆地碑目】
　　晋右将军曹横墓碑
　　在晋陵县东三十五里【舆地碑目】
　　晋杨府君墓碑
　　名亮农人为雍州刺史有石碑二一在泊山一在河涧各有巴蜀故吏姓名【舆地碑目】
　　云南太守段宗仲德政碑
　　在通泉县段宗仲墓下【舆地碑目】
　　晋王猛碑
　　在华阴县东八十里【寰宇记】
　　晋孝妇严氏碣
　　咸康六年立在余杭【访碑録】
　　晋安邑令徐君碑【金石録】
　　晋丁议碑　南京【金石略】
　　晋陈武王碑　索靖书在汾州【金石略】
　　晋老父严氏碑　咸康五年立在杭州【金石略】
　　晋巴西太守卢茂碑　在绵州【金石略】
　　晋陈寿墓表　在果州【金石略】
　　晋周胙墓石柱题　在单州【金石略】
　　晋遂州刺史李豪碑　在绵州【金石略】
　　晋西平侯顔含碑　在建康府【金石略】
　　晋路君墓石阙文　永和元年在济州【金石略】
　　晋魏兴太守单毅德政碑　在均州【金石略】
　　晋张恺碑　在陕州【金石略】
　　晋尚书令节领军将军赠侍中成阳卞公墓志【诸道石刻録】
　　晋尚书左民郎建安太守史府君墓志【诸道石刻録】
　　晋益州刺史罗君碑　在成都府【舆地碑目】
　　晋庐陵冠军将军史爽墓志　在溧阳县【舆地碑目】
　　晋顺阳王碑　在固王古城【舆地碑目】
　　晋征南将军胡奋碑　在鲁山【元和郡县志】
　　晋大中大夫包府君神道碑【墨池编】
　　晋条令孔栩清徳颂　在景州【天下金石志】
　　晋桓温墓碑　在太平府【天下金石志】
　　晋榆次令苟藐碑　在榆次县【天下金石志】
　　晋北岳祠堂颂
　　泰始六年立【金石略】
　　晋兴元新路记
　　凡七十字其刻曰太康元年乃晋武平吴时由此路耳【舆地碑目】
　　晋泰山君改髙楼碑
　　升平三年六月立【金石録】
　　晋青山君神颂
　　永安元年九月立【金石録】
　　晋石柱文
　　太元十八年在剑州【金石略】
　　晋义熙灵石社日记
　　石以二月社日【阙】先鉴传铭于圮必泰今大簒既正皇晋中兴西冦有独尽之势闗洛有可乗之兆年丰气和物寜其极旷代冥征复着于今輙将奉时仰协人防飞旍命族廓寜岷夏矣义熙三年二月八日戊申社日记【复斋碑録】
　　赤松子山石铭
　　在富阳县孙文度铭仅有义熙八年三月壬寅朔九日庚戌庐江县清都乡承贵里何秀之字景叔二十八字【廖瑜碑碣目】
　　丰年碑
　　在重庆府江岸谓之义熙碑每水落而碑出则年丰人争摹打数十年不一见【舆地碑目】
　　伪汉
　　伪汉司徒刘雄碑
　　右伪汉刘雄碑其额题故使持节太宰侍中司徒公领右部魏成献王之碑碑云公讳雄字元英髙皇帝之胄孝宣帝孙値王莽簒窃逺遁边朔为外国所推遂号单于累叶相承家云中因以为桑梓焉刘雄元海弟也晋书载记元海本匈奴人冐顿之后汉髙祖以宗女妻冐顿约为兄弟故其子孙遂冐姓刘氏今此碑直云出自宣帝岂元海初起假此以惑众乎碑后题嘉平五年嵗在乙亥二月六日建按宋莒公纪年通谱刘聪以晋怀帝永嘉四年即伪位改元光兴明年改元嘉平嘉平四年改元则嘉平岂复更有五年盖载记初不编年故于改元嵗月难考此碑当时所立不应差谬盖通谱误也【金石録】
　　嘉平五年即晋愍帝建兴三年也【金石略】
　　伪赵
　　赵浮图澄造释迦像碑
　　右赵浮图澄造释迦像碑唐封演闻见记云内邱县西古中邱城寺有碑后赵石勒光初五年立碑云太和上竺浮图澄者天竺大国附庸小国王之元子也本姓湿此碑即演所见其説皆同按晋书艺术传澄本姓帛氏今碑作湿碑当时所建宜得其真又史作佛圗碑作浮圗二字音相近耳惟光初乃刘曜年号而以为石勒时盖演误也【金石録】
　　刘曜光初五年即晋【阙】帝【阙】　　年也【金石略】
　　赵横山李君神碑
　　右赵横山李君神碑题建武六年嵗在庚子三月己亥廿一日癸丑按晋书成帝纪石虎以咸和九年自立为赵天王而载记云咸康元年僭称居摄赵天王据帝纪则建武六年嵗在己亥据载记则嵗在庚子宋莒公纪年通谱独以本纪为据今此碑及西门豹祠殿基记并六年建皆云嵗在庚子以此知帝纪之失非此碑则晋纪与载记得失不可复考矣【金石録】石虎建武六年即晋咸康五年也【金石略】
　　赵西门豹祠殿基记
　　右赵西门豹祠殿基记云赵建武六年嵗在庚子秋八月庚寅造西门祠殿基又云巧工司马臣张由监作吏臣杜波马孙殿中司马臣王基殿中都尉臣潘倪侍御史骑都尉臣刘諠左校令臣赵升殿中校尉臣顔零等监其下刻物象甚多如土长强良硕章舒凄雀之类其名颇异近嵗临湽县人耕地得巧工司马印遍寻史传皆无此官名不知为何代物今乃见于此碑云【金石録】
　　后秦
　　魏邓乂庙碑
　　鄄城县城南有魏使持节征西将军太尉方城侯邓艾庙庙南有艾碑秦建元十二年广武将军沇州刺史闗内侯安定彭超立【水经注】
　　右邓乂碑考其事迹终始即魏邓艾碑也艾尝为兖州刺史据碑云晋初尝发兖州兵讨叛羗艾降巫者传言授以用兵之法因以破羗兖人神之遂为艾立庙建碑纪其事艾于三国时为名将尝有大功其姓名闻于世甚显史与兖人皆不应误而艾乂二名不同如此此君子所以慎于传疑也余谓古人艾乂尝通用汉书曰黎民艾安与惩艾创艾注皆读为乂岂非邓侯名艾音乂而书碑者从省欤后人读史无音注乃直以为蒿艾之艾而流俗转失久而讹谬遂不复正此理或然览者详之【集古録】
　　右邓艾碑其额题魏使持节征西将军方城侯邓公之碑碑无建立年月以词考之盖当晋初立按魏晋史其名皆为艾而碑作乂古艾乂通为俊乂乂安之字疑艾名其音如此而今人读如萧艾之字恐非是又按平蜀艾即军中拜太尉而碑但题为征西将军者疑寻被祸未尝受命而艾始封方城侯后改封邓侯碑尚云方城侯何哉【金石録】
　　邓乂碑集古録谓考其事绩则邓艾碑也夫艾乂同音盖名乂而音为艾字后世音读既误遂相传如此郦善长曰濮阳城南有魏方城侯邓乂庙庙尚有乂碑秦建元十二年兖州刺史彭超立后秦去魏不远宜相传可考至后世音失其读则并其字而移矣然则书文之失其得一二而正邪【广川书防】

　　六艺之一録卷五十七
　　钦定四库全书
　　六艺之一録卷五十八　　　　钱唐倪涛撰
　　石刻文字三十四
　　宋碑
　　宋武帝受禅坛记
　　永康元年陆综分书在夀州【金石略】　在安丰军【舆地碑目】
　　宋武帝檄谯纵文
　　按顔有意书成都学馆庙堂记云石室北壁有晋义熙九年刺史朱龄石勒宋髙祖檄谯纵文其字磨灭不可备识学馆记唐初立距今又数百年宜其磨灭愈难识矣然其嵗月官爵犹略可辨云【金石録】
　　宋文帝神道碑
　　右宋文帝神道碑云太祖文皇帝之神道凡八大字而别无文辞惟此为表识耳古人刻碑正当如此而后世镌刻功徳爵里世系惟恐不详然自后汉以来门生故吏多相与立碑颂德矣余家集古所録三代以来钟鼎彞盘铭刻备有碑文汉以来始有也此碑无文疑非宋世立盖自汉以来碑文务载世徳宋世子孙未必能超然独见复古简质又南朝士人气尚卑弱字书工者率以纎劲清媚为佳未有伟然巨笔如此者益疑后世所书按宋书文帝为元凶劭所弑初諡曰景庙号中宗孝武立改諡曰文号太祖其墓曰长寜陵也【集古録】
　　宋文帝神道碑在润州【金石略】
　　凌歊台碑
　　宋孝武时立唐李白时已不可读在南直太平府城北黄山巅【古今碑刻记】
　　宛城司空刘勔庙碑
　　肥水又左纳葛陂渎渎水自黎分水引渎夀春北迳芍陂门右北入城渎东有东都街街之左道北有宋司空刘勔庙宋元徽二年建于东乡孝义里庙前有碑是年碑功方创齐永眀元年方立沈约宋书言大始元年豫州刺史殷琰叛明帝假勔辅国将军讨之琰降不犯秋毫百姓来苏生为立碑文过其实建元四年故吏顔幼明为其庙铭故佐史厐珽为庙讃夏侯敬友为庙颂并附刋于碑侧【水经注】
　　宋王琳碑
　　宋元嘉中顔延之为王琳碑石【广川书防】
　　宋罗含碑
　　在衡州【金石略】
　　宋宗慤母夫人墓志
