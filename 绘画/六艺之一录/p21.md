<!-- { "loadSidebar": true } -->
　　用雩乃傒右　毋敢不明不
　　中不刑乃申政事毋敢不尹其不
　　中不刑今余惟噇京乃命锡
　　汝秬鬯一卣金车漆车画轩
　　朱防卣　虎冕练里　祈余
　　三所服　　小子敬夙夕勿
　　废朕命牧拜稽首敢对扬王
　　不显休用作朕皇文考益
　　伯寳尊敦牧其万年寿考
　　子【二】孙【二】永寳用
　　其铭与敦敦相似所锡有秬鬯一卣及虎冕练里之类与寅簋相似【攷古图】
　　司服所掌五冕无虎冕朱儒释毳冕之章宗彞为首耳【钟鼎欵识】
　　周师敦【铭篆阙释文亦阙前六行】
　　王若曰　师邦妥立余小子载乃
　　事惟王身缟今余惟噇京乃命【二】女
　　惠雝我邦小大猷邦宏潢孽敬明乃
　　心率以友乃于　王身谷汝弗以乃
　　辟　于艰锡汝秬鬯一卣圭一靣节邑三百人稽首敢对扬天子休用作朕朕刺祖乙伯咸益姫寳敦其万斯
　　年子孙永寳用作世寳寳惟元年二
　　月既望庚寅王舍于大室艾内右迁
　　铭文二百一十二字曰师者官也则其名耳【钟鼎欵识】
　　终南古敦
　　右终南古敦铭大理评事苏轼为鳯翔府判官得古器于终南山下其形制与今三礼图所画及人家所藏古敦皆不同初莫知为敦也盖其文有寳尊敦之文遂以为敦尔【集古録】
　　车敦
　　右敦铭其文云作旅车敦莫详其义【金石録】
　　周弡生敦
　　弡者恐其姓也如曰弡仲作□簋弡伯作旅匜则又知其为一族耳皆周物也称生者亦犹韐敦曰屈生龙生鼎曰龙生之类欤考二器铭载制度文镂略无少异当是一时所作也【绍兴古器评】
　　周季姬敦
　　按晋文公重耳母曰季姬齐悼公娶季康子妹亦曰季姬而文毋乃翟狐氏女太史公尝以狐季姬称之则此曰季姬者必有一于斯也【绍兴古器评】
　　周寳敦
　　铭三字是器敦也而识曰作寳彞盖先王之于器用未有不以常法为贵耳观其制作精巧文镂精华非周盛时不能有此
　　周父乙敦
　　铭六字世人但知十干为商号遇欵识有十干者皆归之商周召公尊而曰王大召公之族作父乙寳尊彞而谓之商可乎盖父者所以尊称乙者乃其名耳而太公望再世有乙公得得之子曰癸公慈母然则此言父乙者岂癸公为其家庙作耶【绍兴古器评】
　　周仲申敦盖
　　二铭皆十三字仲申经传无所见而曰旅者盖取其旅众之义以明非一器也考诸彞器如甗曰旅甗匜曰旅匜簋曰旅簋彞曰旅彞义率如此但二器惟惜乎不见其全耳【绍兴古器评】
　　周邢敦盖
　　铭九字彞器铭载凢曰寳鼎寳尊寳彞寳敦之类而不铭功不载誓者皆自寳用又欲遗之后世使子孙传守之不失然则古人制器岂徒为观美而已哉按此敦与卣同制同文则知古人作器勒铭非一物器皆有是铭邢周大夫也有功锡命为祖考作祭器宣榭者盖宣王之庙也【绍兴古器评】
　　秦公敦
　　商人堌中得敦铭曰秦公作敦其制簋也当秦之世敦制尚存可以考之按礼器有敦谓有虞氏之制也周制则士用之夫大夫以上则簠簋矣皆黍稷器也杨氏图古敦与簋无辨异矣将周人所为不得尽用有虞氏之制耶敦音顿汉人谓顿设也玉篇读如对今转为平声非也先秦古器与此图敦皆无盖传曰敦有首者尊者器饰也饰盖象故经曰敦南首明象虫兽之形则古者形制亦不一特尊者有饰故与簋类其无饰者则不以为盖知为上士之器也【广川书跋】
　　多父敦
　　祁县戴枫仲有多父敦一上有铭云多父作寳敦用祁麋夀万年子子孙孙永寳用凡十八字又有天马鼎一中凹处作马鼠形或云吕氏春秋周鼎作鼠令马履之据此当是周物【池北偶谈】















　　六艺之一録卷十
　　钦定四库全书
　　六艺之一録卷十一上　　　　钱塘倪涛撰
　　金器欵识十一上
　　周簋
　　周太师望簋【考古图作小子师服簋】






　　右通盖髙六寸七分深二寸八分口径长七寸二分阔五寸腹径长七寸九分濶五寸六分容三升七合共重八斤十有四两两耳四足铭共一十八字曰太师小子师望作防彞按齐世谱太公出于姜姓而吕其氏也故曰吕尚西伯猎于渭阳得尚与语説之曰自吾先君太公云当有圣人适周周以兴子真是邪吾太公望子久矣故号之曰太公望载与俱归立为师铭曰太师者语其官也曰望者语其号也曰小子则孤寡不谷侯王自称之义也今簋也而谓之防彞盖防训煑熟食簋盛黍稷惟熟然后可食耳【愽古图】小子师簋铭九字按铭曰鼎彞而其制簋也大师小子师或官号服其名也服字书所不载未知其音【考古图】
　　周京叔簋




　　右通盖高六寸二分深三寸口径长六寸八分阔五寸腹径长七寸一分阔五寸三分容四升共重五斤十有二两两耳四足铭十一字按春秋隠公元年经书郑伯克段于鄢左传言郑武公娶于申曰武姜生荘公及共叔姜氏爱叔请京邑使居之因谓之京城太叔者疑出于是也诸簋铭欵有言旅簋有言寳簋而此曰飨者因飨礼以锡其器若肜弓言一朝飨之者也【博古图】
　　周寅簋




















　　有进退粤邦人正人师民
　　人有辜有故廼驭朋即汝
　　廼繇宕威复虐徒故君故
　　师廼作余一人服王曰寅敬
　　明乃心用辟我一人善效及
　　及大辟勿事虣虐从狱受
　　杂□行道故非正命廼敢矢
　　傒人则唯辅天降丧不廷
　　唯死锡汝秬鬯一卣及斧芾
　　赤舄驹辇华轩朱防卣
　　虎冕练里画　画辇爵金
　　銿马三所鋚勒敬夙夕勿废
　　朕命寅拜稽首对扬天子
　　丕显　休用作寳簋叔邦
　　父叔姞万年子诉永寳用
　　右得于京兆铭一百五十七字【考古图】
　　寅者不见于经传即其铭文所载其殆有功于王室故有赤舄驹辇华轩朱防虎冕练里之锡其铭文典雅字画竒古尤非他器之比【愽古録】
　　周叔高父簋【内旅字集古録作煑】







　　铭言叔高父如伯硕父叔邦父之类是也【钟鼎欵识】右防簋铭曰叔高父作防簋其万年子子孙孙永寳用原父在长安得此簋于扶风原父曰簋容四升其形外方内圆而小楕之似有首有尾有足有甲有腹今礼家作簋亦外方内圆而其形如桶但扵其盖刻为形与原父所得真古簋不同也君谟以为礼家传其说不见其形制故名存实亡原甫所见可以正其缪也故并録之以见君子之扵学贵乎多见而博闻也【集古録】
　　临江刘原父得铜簋考其识曰叔高父作防簋余按古文高当作郭防当作旅郭象城郭相通旅犹为中为众与今文无异盖人三众也簋形圜而楕如原父因叹礼器散亡得此可以证礼图误谬且今所用簋疑礼家无所据依崇宁五年纪城得铜器数十物有内圜外方如桶其形者其盖正作形容量不及今六升才三合余考之知为簋也传曰豆实三而觳豆为四升则簋容一斗二升以汉量校之周一斗一升有竒魏齐权量于古二而为一周隋则三而为一今之量法犹当魏隋之中则不及六升者正周之斗二升也古人制器随时则异后世偶得一物即据以为制不知三代礼器盖异形也又诸侯之国得自为制岂必尽合礼文哉今所见宗器自为多制郑康成谓制之同异未闻盖古人慎疑如此【广川书跋】
　　周师宁父簋【考古图作师奕父簋】






　　右铭曰师宁父作旅簋师言其官如师师毁师毛之类是也【钟鼎欵识】
　　师奕父旅簋底盖有铭铭皆六字【考古图】
　　伯考父簋
　　陈氏得古簋其文曰伯考父作此寳簋形制与原父所得甚异不知其为何代器也然古以敦琏瑚簋为同物汉儒考定皆黍稷器也前世礼官谓簠簋以铜而后世以木者非也郑康成曰敦有首者尊器饰也饰盖象周之礼饰器各以其类有上下甲则所论已异贾公彦唐人名知礼其论簠簋曰以木为之容斗二升上刻以如是而已岂不知旊人为簋其用以铜者自周有之而夏商则或以玉今簠簋有幸而存者皆铜也若旊瓦刻木则宜世久不得见周之簠簋大夫刻为诸侯饰以象天子饰以玉则楕而圜以象盖者诸侯制也刻以而为饰扵盖者大夫制也后世以大夫之制行于天子且用以享帝则非矣礼家不论于此【广川书跋】
　　防簋
　　先秦古器有防簋杨氏古器图有防甗永叔集古皆存其名不废或曰以火亨防也不知簋存黍稷且又可烹饪耶考其文恊当为旅今字学诸书有据可考不知诸公皆以为防何也古之食礼有正鼎又有陪鼎而进黍稷者以簋进稻粱者以簠故有八簋六簠又有一物而二簋者皆旅陈于席则以众列而进者皆谓之旅其甗言旅者亦用以亨享非一器也【广川书跋】
　　宋公寳簋
　　河南王氏得铜簋六其制各异铭曰宋公作寳簋或疑其器在一时而制不同将无所考于礼耶盖礼则有之后世不得其制而但守一物而为据者鲜或不乱于礼也元丰三年诏礼官考据典礼定为奉祀礼文其书大备礼官请依古作簠簋上难其事谓礼制无明宪今偶得一器即用为据则古之礼岂尽此一器呜呼昭鉴逺矣今考宋公簋知礼器未可以一而据也【广川书跋】
　　周豆


　　右髙四寸五分口俓五寸四分重二斤一两铭八字单疑生考之经传无见唯周有单穆公号为盛族然所谓疑生者盖指其名若左氏言寤生书言宜生皆指其名也此器上若盘状而复穿镂于濡物宜非所设然纯旁尚余四拱意其必有承盘是必亡之矣【博古图】
　　周姬寜豆【攷古图广川书跋俱作齐豆】





　　姬宁母作太公郭公公鲁
　　仲览伯孝公静公豆用祈
　　眉寿永命多福永寳用
　　攷古云蔡士肇藏铭二十九字【钟鼎欵识】
　　考器之形知为豆矣而曰齐豆吕氏以铭得之曰作太公郭公孝公豆盖齐世家太公之卒百有余年子丁公吕伋始立如郭公以下三世至孝公始见于史记去吕伋十四世矣今考齐世家无郭公曰孝公则其世数甚逺虽一豆之荐不如是遍于宗庙然自一时作器书以有别不知诸侯享庙其得至十四世耶当周之时秦有太公其后世为孝公田氏亦有太公而后世无以孝公为谥者虽世有相类然以太公号求之孝公皆逺在十世后可考也【广川书跋】
　　熈宁中得于扶风铭三十字【考古图】






　　右高五寸五分深一寸六分口径七寸六分容二升三合重五斤铭十字按周灵王时有刘定公景王时有刘献公此曰刘公未审其谁也然言公而不言谥以其刘公自作此器追享杜嬬宜乎不言其谥也刘字当従卯金刀而说文止有镏字从卯金田此以又易田乃近刀意而许慎解金字今声也下从土□注两旁象金生于土中此去其声单取生金意其省文如此曰杜嬬者无见扵书传观此形制虽承槃小异于豆然下为圏足宜豆类也攷礼图有所谓豊者亦与豆不异郑谓豊似豆而卑者是也是器形全似豊然铭曰铺者意其铭铺荐之义铺虽无所经见要之不过豆类盖铭之有或异者是宜列之于豆左也【愽古图】
　　杜嬬铺得于京师铭十字按公食大夫礼大羮清不和实于鋀鋀文従金即金豆也此器従金従甫其形器似豆而卑以为簠则非其类以为豆则不名铺古无是器皆不可考【考古图】
