<!-- { "loadSidebar": true } -->
　　李坤将乐人年少不羁傲睨物表工诗善草书游吴越燕赵间钟伯敬林茂之皆器重之【延平志】
　　蒋之芳
　　蒋之芳字士荣号适庵万厯中为昆山训导工草隶【苏州志】
　　张元举
　　张元举字懋贤陈道复外孙书法文待诏端逸有体【吴县志】
　　浦融
　　浦融字通詹吴县人书法仿晋人笔意【吴县志】
　　璩之璞
　　璩之璞字君瑕楷法妍雅人品髙洁不趋荣利士论多之【松江志】
　　方元怀
　　方元怀号两江歙人善书隆万间名噪一时【徽州府志】
　　葛符
　　葛符字君信吴之西洞庭人事莫公远传其书法【吴县】志
　　葛一龙
　　葛一龙字震甫符子嗜古力学书法亦遒古可传【同上】
　　强存仁
　　强存仁字善长学周天球书独有深解【同上】
　　彭汝谐
　　彭汝谐字原素号蔚庵万厯丙辰进士善书【同上】
　　邹谦
　　邹谦字仲防号自牧博学善吟好钟王书人皆推之【常熟志】
　　赵之璧
　　赵之璧字十五后改名珣字枝斯莆田人善草书【福建通志】
　　梁山
　　梁山字静卿好称诗尤善临池万厯中为龙门训导【博罗县志】
　　龙德化
　　龙德化武陵人为徽州判官工诗善书【常德府志】
　　彭天祦
　　彭天祦字禔卿号念溪为髙州府经厯书学二王【万载县志】
　　宋九德
　　宋九德字士吉笃志博古工诗文善楷书为万安县训导【同上】
　　郭汝宣
　　郭汝宣字赞眀号月塘万厯乙巳嵗荐博通经史善楷书【同上】
　　黄叔遁
　　黄叔遁行书法章草而清劲特甚【江宁府志】
　　张朗
　　张朗性孤介不乐与俗伍家贫以医自给能诗善行楷书【松江志】
　　项拱辰
　　项拱辰字惟忠善大小楷书【昆山志】
　　杜士基
　　杜士基号筏城博雅嗜古善楷书尝手钞二十一史精好絶伦【松江志】
　　潘纬
　　潘纬字象安歙人善诗工隶书官中书舍人【徽州府志】
　　朱履
　　朱履字与白仁和人善属文亦工书篆隶皆可观【杭州府志】
　　顾端
　　顾端海盐人工诗画精六书义为上舍生【海盐图经】
　　葛晓
　　葛晓字云岳上虞人长于诗文工书法【绍兴志】
　　金汤
　　金汤字维垣浙人善鼓琴能诗尤工顔鲁公书法青州碑碣多出其手【山东通志】
　　车时俊
　　车时俊将乐人博物洽闻以楷草书名【延平志】
　　梁思年
　　梁思年顺德人博古工诗翰得其隶书者竞珍之【广东通志】
　　黎永正
　　黎永正番禺人举孝廉博学善文工楷隶【广东通志】
　　徐昆
　　徐昆莆田人善篆隶【闽书】
　　许用敬
　　许用敬字孟舆能诗工书落笔遒逸邢侗以为弟子【临邑县志】
　　归昌世
　　归昌世字文休昆山人能诗文书法逼晋唐【苏州府志】
　　顾听
　　顾听字元方精于字学赵宧光纂说文长笺相与考订【吴县志】
　　沈如封
　　沈如封字慰先工诗文尤精八法【石门县志】
　　吴潜
　　吴潜字餐霞书法得米南宫笔意【同上】
　　沈甲秀
　　沈甲秀字凝芝长于诗文博通篆学【同上】
　　诸文星
　　诸文星字紫邻善诗工篆隶楷书【石门县志】
　　王雯东
　　王雯东字坦窝为人方正和介能诗工行草【江宁府志】
　　官贤
　　官贤字子选仕温州府推官博学多才工草书善吟咏【延平志】
　　车素
　　车素将乐人楷书学欧阳询【同上】
　　胡靖
　　胡靖南平人工书画后为僧名澄雪【同上】
　　朱廷刚
　　朱廷刚字天德好读书尤深于易习晋唐书法自号九峰先生【浦江人物补遗】
　　周梓
　　周梓字啓孝巴陵人工法书善吟咏官贵溪县丞【罗治十二故人传】
　　朱宾
　　朱宾字元宾吴江人有经学书法赵孟頫【松陵文献】
　　周宣
　　周宣莆田人书絶似米南宫尝为常德推官【游居録】
　　钱伯升
　　钱伯升雅士也精医工草隶【歇庵集】
　　陆长庚
　　陆长庚檇李人万厯间人善草书【翠橘堂笺臆】
　　尤道恒
　　尤道恒能楷书字体遒劲【弇州续稾】
　　王应宾
　　王应宾太仓人书学娜如子亦能窥藩【同上】
　　王慎修
　　王慎修王履吉之从孙能书【同上】
　　杜大中
　　杜大中姑苏人官主簿善书【詹氏小辨】
　　文从先
　　文从先字用之号岷阳肇祉子工书画【文氏族谱】
　　姚之裔
　　姚之裔真行学松雪【续说郛】
　　罗万象
　　罗万象字惟一草书学怀素【续说郛】
　　李世泽
　　李世泽号半野工飞白【仝上】
　　郭惟诚
　　郭惟诚字成也真行学朱射陂【同上】
　　林景旸
　　林景旸号乳泉善真行【同上】
　　吴钺
　　吴钺临川人尝为御史诗与字俱有法【汤显柤玉茗堂集】
　　萧端岳
　　萧端岳字镇之江西泰和人工篆书【书史防要】
　　洪珠
　　洪珠字玉方号西淙山人官参政善行草【同上】
　　张环
　　张环乐清人以神童举入翰林为中书舍人八嵗时能作径丈大字【同上】
　　章冕
　　章冕字尚周号服斋嘉定诸生善楷书行草尤工大字【同上】
　　邓良佐
　　邓良佐字损斋南海人工隶书【同上】
　　宋臣熙
　　宋臣熙号起岩溧阳人官广东新安令善书小楷宗黄庭【同上】
　　黄应僖
　　黄应僖闽人诗文字画兼工【胡甲桂逺斋诗草】
　　顾杲
　　顾杲字子方无锡人工草书大字负豪气死于兵【五石瓠】
　　范文光
　　范文光内江人草书有高致【同上】
　　钱邦芑
　　钱邦芑草书遒劲【同上】
　　曹延光
　　曹延光字瞻明号□止居士书学钟【瑚网】
　　蒋元龙
　　蒋元龙字神卿华亭人书法与莫云卿一体【同上】
　　洪邦基
　　洪邦基字庆之能文工小楷【同上】
　　钟快
　　钟快竟陵人钟惺弟长斋事佛通书画【谭友夏集】
　　王衍相
　　王衍相闽人摹刻圣教序一通于岳庙颇欲乱真【张丑清河书画舫】



　　六艺之一録卷三百七十二
<子部,艺术类,书画之属,六艺之一录>
　　钦定四库全书
　　六艺之一録卷三百七十三　　钱唐倪涛撰
　　厯朝书谱六十三
　　明
　　黄道周
　　黄道周字幼一字螭若号石斋漳州人博搜广览书无不通诗文草皆自成一家天启壬戌进士选庶吉士授编修厯官礼部尚书【黄石斋行状】
　　黄幼奏掲　黄铜山与蒋八公札二卷　黄石斋簮笔披襟诗帖草书【式古堂书画彚考】
　　黄铜山与蒋八公札二卷
　　外翁解相印归鑨偶从案头见石斋黄先生手书二册近百叶皆诏狱中与翁返案牍也先生临池髙妙不必言至造次颠沛中信纸直书顔筋栁骨不失尺寸斯岂临池之技乎抑不独黄先生难也先生撄鳞履虎甘刀俎如饴而吾翁独倾身拥防百计脱黄先生于厄时钩党渐兴钳网四射遂有草头一将之谣非徐虞求王素公张鲵渊三君子宻鸠千金寝其事几罹不测噫亦危矣史籍所载虞卿孔融辈然诺相死皆一时矜激无济毫末眎数君子臣节友谊何如哉然使此数君子不幸而以臣节友谊特着又岂世道之福乎言念及此阁笔三叹甲申腊朢周廷鑨元立谨识【式古堂书画彚考】
　　石斋先生中党人之祸祸且不测至有以白冠牦缨之説进者生平款好大都屏迹以谓事无可如何徒自及尔独吾师力为营救义不反顾卒先生所繇脱者繄吾师之力也当是时遂有蜚语及师同志震悚而师目不为瞬久之事罢吾乡徐冢宰曰若辈之伎俩有尽八翁之不见不闻无穷谅哉盖吾师义笃友朋实爱深君父诚恐望风下石之徒尘圣徳为天下万世虑至深逺也方先生下诏狱师告之曰自明夷演易后名贤幽系皆著书自见若不能脱子于险我责也子无成书子责也故先生狱中所着有春秋论断诗序正易象正等书又手写孝经百本颂飏圣孝今观往来诸牍皆履险经危之具而两贤敦勉道谊独立不惧之槩具可想见即其文辞斐然书法一本钟王又何其从容不茍也古人之美何足以云华亭门人张夀孙谨跋【同上】
　　洪周禄
　　洪周禄字半石黄冈人天启壬戌进士授户部主事出知常州府解绶归里肆志诗文行草书妙絶一时为董思白所赏【湖广通志】
　　诸清臣
　　诸清臣字清之会稽人日临魏晋隋唐诸帖辄忘其疲【来禽馆集】
　　娄坚
　　娄坚字子柔嘉定人经明行修学者称为大师五十贡于春官不仕而归书法妙天下风日晴美笔墨精良方欣然染翰不受促迫【嘉定志】
　　宋珏
　　宋珏字比玉莆田人善八分书规橅夏承碑苍老雄健骨法斩然【闽书】
　　陈元素
　　陈元素字古白书法欧阳率更精楷入神【苏州志】
　　陈古白书海岳庵小记
　　此庵在北固山下乃丹徒赵令君所自记者陈太学古白既为书碑石而又缩小书此以便学者古白天心笔阵不下长公而狷介不茍有米老之防其于笃志之君子千古可无愧色已【墨林快事】
　　鲁得之
　　鲁得之字孔孙为太仆李日华入室弟子工写竹兼工欧虞书法【嘉兴志】
　　何白
　　何白字无咎永嘉人幼时为郡小史龙君御为郡司理异其才为加冠集诸名士赋诗以醮之为延誉于海内遂有盛名西游酒泉南穷湘沅归隐梅屿山中能书善画【永嘉定】
　　吴周生
　　吴周生新安人董其昌墨禅轩説云周生坐拥万卷博雅好古尤精八法【歙乗】
　　朱茂曙
　　朱茂曙字子蘅秀水人文恪公国祚之孙为县学生工行楷书为董文敏所称私諡安度先生【尧峰文抄】
　　朱茂晥
　　朱茂晥字子芾号芾园【茂曙弟】补诸生以学古闻雠经纠史蚕头细书盈箧满笥未尝少暇息【俞汝言渐川集】
　　汪淮
　　汪淮字汝乂休宁人好称诗尤工书法尝书阳山寺额董宗伯其昌过休宁见之叹曰此中有人【徽州府志】
　　俞可进
　　俞可进字于渐婺源人精钟王书法云间董宰陈眉公见其所书黄庭心经惊为絶品【同上】
　　李永昌
　　李永昌休宁人善书与董思白齐名思白雅重之所书如董笔云【徽州府志】
　　洪度
　　洪度黄梅人精书法一日洪涛浮敝箧发之乃宋僧道肯集篆金刚经字久磨灭精思七昼夜重临刻石宗伯董其昌释以小楷藏京师摩诃庵【湖广通志】
　　沈瑞徴
　　沈瑞徴字灵绎号圃博学工诗文书法钟元常见知董文敏【海宁县志】
　　徐泽
　　徐泽字润卿号春门书法从吴兴取途晩爱张伯雨遂与姚丹邱颉顽【恬致堂集】
　　沈叔淳
　　沈叔淳更名自新字曼倩擘窠字学眉州双井又能篆籀【同上】
　　陆鸣和
　　陆鸣和字三孺隐竹桥里李日华六君咏云七嵗诵骚赋十年摹右军艺翰两竒絶卓哉超辈羣【六研斋三笔】
　　吴秋林
　　吴秋林歙人寓春波里门无杂宾时时襆被就羽人释子假榻焚香煮茗意萧如也书法赵吴兴【紫桃轩杂缀】
　　陆元厚
　　陆元厚家贫为童子师性方严行止踽踽喜蓄异书书摹急就婉逸有态【同上】
　　沈行叔
