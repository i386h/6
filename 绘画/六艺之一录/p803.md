<!-- { "loadSidebar": true } -->
　　释妙声道守道道衍四跋已见于前兹不重载外又有囗奕梁用行姚性顾应祥四跋以其文繁不及备録
　　龚子敬宣城诗并识卷【行书】
　　年华荏苒故客况寂寥新雪融疑是雨风和欲近春疎梅萦小鳯宿藻负潜鳞书阁闲登望时烦载酒人　书阁
　　宿雨池馆浄闲官造请稀石榴朱夏色山鹊青云飞遐瞩临风槛冲襟散暑衣陈编抚芳润脉脉发初晞　偶题
　　久客有逺思肩舆登郡楼聊为避暑饮更学御风防叠翠城南靣双虹水北流流将五湖去叶叶采苹舟　郡楼
　　古道直如矢古人能断金今人思古人寥落谁知音旭日临前除暄风散幽襟相彼好鸟鸣择隂嘉树林岂无念朝饥溉之釜与鬵大川无停波髙山上嵚岑白发何由寒暑日夜侵叔孙独楚制庄生常越吟载歌行路难歌阕意弥深
　　葺荷不用织采莲尚可食芳时安可常秋风鸣槭槭美人明月珰青霓以为裳手揽北斗柄低昂挹天浆天浆解渇心下土何茫茫九牡阊阖开寸诚函緑章焉得飞仙术与陪鸾鹤翔所忧嵗年驶敢畏道阻长啓户辨夜色驱车遡晨光终然江海澨临路空徊徨　述怀二首松阁啓晨眺东云白英英空尊媿坐客凾道闻屐声郊墟地自扃林峦暑逾清官居属冗散朋从多淡成拂尘急雨过聨镳去隄平书味一何长襟期浩已盈挑灯展篇什寤寐山中行　次韵刘景初偕陈元佐见访离骚之国几千里十幅蒲帆顺风驶风顺犹须两月程伊谁移来堕书几张君墨妙防戏尔乱峯因君接天起苍然古木摧不死君应曽隠茅屋底得非是间种兰芷惨淡经营那及此松连阁上聴松声读书眼花字如蚁玉立长身挟童子披图置我平生喜忆昔诗家爱许浑凌歊荒台寻旧址云何姑孰大江边望湘潭云尺有咫我今识君意总为诗料理云兮楚之云水兮湘之水回雁夕阳啣一苇山髙见衡岳江逺会南纪君兮君兮可奈何我诗敢劘屈贾垒　楚云湘水图歌谢张师防教授
　　雄促朔雌迷离自是生生无尽期如何旹人好异説兎子之孕惟望月水中影对素秋圆天上身居广寒阙乌鹊相传枝白鶂但应风走物具四支毛与羽不同螭虎亦四足无路通水谷虽则能变化虫豸竟偏梏气化飞之徒形交走之属验从上古燔求尔在野逐韩公滑稽毛颖秃八窍吐生殊骇俗不须更问然不然至今富有中山族　题李克复治中所藏兎图
　　墨云过雨月正黑手摘虚空了无迹一架纵横碧落秋戒坛池上僧房侧　题温日观葡萄
　　桃似胭脂梨似雪折花人是惜花人折枝图上堪肠断忍更题诗破费春　老钱折枝
　　小舟寻夜泊明月散风澜故人相别处双鹭立前滩泊舟
　　予归京口省墓天锡出此纸徴予书宣城诗记忆不甚真天厯二年孟夏二日龚璛识
　　张天雨李肇亨二跋见前
　　郭天锡书遗林上人诗卷
　　题宋春卿城市山林
　　功名身外聊复尔邱壑胸中实过之盘谷寿康怀李愿辋川萧洒友王维何人使气銕如意老子放怀金屈巵市井收声凉气永竹风杉月乱书帷
　　普照寺楚山阁
　　白衣处士息羣机髙阁登临送夕晖吴地荒凉征马尽楚山空濶断鸿飞昼闲塔影来朱户月落钟声殷翠防直下先人敝庐在莫年莲社得相依
　　大年便靣
　　疎雨洒荷气防凉生柳隂闲亭不受暑坐占清湖心无客且罢棊有风宜披襟向来行路错足底黄埃深此意一领防落日孤蝉吟
　　为僧作山水
　　门有方袍客图成水墨山我非求肖似汝亦爱幽闲宻树难分辨髙云任往还行当絶世事终老屋三间有客被方袍合前致辞不独爱公画仍复爱公诗诗成纵意书了此一段竒世人称三絶公胡不自知我心了不知晩嵗聊嬉嬉向来用世心转首成弃遗所嗟闻道晚倐已双髩丝前贤去已逺来哲未可期寓行宇宙间伥伥欲何之愿诲药石言再拜真吾师
　　三月十日寄了即休
　　白水起寒雾苍林腾湿烟防心图已竟假笔竟难传一悟空中色相忘定外禅裹茶来竹院风雨落花前
　　送乐伯善赴都
　　石磴云昏笋蕨香江城花落莺燕忙黄金台髙地形耸白玉堂深春日长之子显擢神所与斯道将亨民小康临行握手出软语东邻夜雨淋糟床
　　燕赵感慨鼓侠气江湖摇落嗟虚华艰危厯尽为忧国事业无成非恋家江光隠见鱼龙窟云海苍茫鸥鹭沙桃花水长三月暮片帆挟雨飞天涯
　　篆籀堆床窥逸迹歌诗到耳遗古音嵗华正似阮孚屐世事真成昭氏琴剪毛肥羊快一饱泛驾骏骨轻千金暄风拂帽春衫薄小憇宫墙杨柳隂
　　赵千里小景
　　鸜鹆喧柳隂生鹅乐清泚竹风逓荷气长夏凉如水王孙翰墨仙丹青絶纨绮何当着幽人艇子沙头舣
　　元晖山
　　灌木防沧洲闲云叠层巘茅茨在只尺迳路浑莫辨黄家玉印章翰墨屹冠冕怅望海岳庵禾黍西风转
　　下隍朱氏竹山图
　　鳯台东南山万重山人宴坐何从容乾坤清气不可遏一夜春雷起箨龙诗家襟度蔚萧爽百尺琅玕日应长我欲驱车访此君只恐山灵杜来往
　　题米南宫像
　　海岳庵空骨已仙风神超迈画中传凌云健笔飞光怪不顾人间唤米颠
　　题满川花马赵子昂画
　　曲江洗刷云满身雄姿逸态何超羣眼中但觉肉胜骨干也合让曹将军嗟哉今人画唐马艺精亦出曹韩下玉堂学士重名誉一纸千金不当价山拥雪观画图据鞍便欲擒于菟天廐真龙有时有杜老歌行絶代无客有蓄青玉荷盘色竒古檠杯作莲蓬下屈为柄上覆作盖盖十九青质而紫章匠氏刻为莲房殆夺天巧故人元复初命不肖赋诗
　　碧云亭亭水天永翠盖翻风堕秋影文姬团扇感初凉露华乱落明珠冷紫茎緑叶歌秋兰涉江折得烟蓬还前縁已被専房误守宫血犹斑斑麴生解后夸竒特倒卷沧溟供一吸太华峯髙归路遥但觉满怀春拍拍俗眼傲睨琉璃钟金罍未用争夸雄呜呼古诗调髙和者寡拟唤杜陵醉中把
　　钱良祐跋见前
　　掲文安杂诗卷【草书】
　　家居魏亭北悃幅自无华风俗似太古生涯如小家饮醇犹恐过衣帛尚疑奢稍与邻人异诗书有五车　题真村堂
　　日与世情逺学人聊治生畦蔬多品类树果各生成野老过偏数山禽近不惊诗书吾所好农圃也须明　题园趣亭
　　双松临古屋萧洒髙人情蓬户常深闭山桥时独行欣闻急涧响复爱晚风清世事如解带谁谓恋簮缨　题山水卷
　　天厯年中秘阁开授经新拜育羣材宫门待漏常先到讲席收书毎后回召试时天语劳分题不用侍臣催满头白发丹心在太液池边只独来
　　宫草防茸禁树齐日趋延颢对凝晖朝迎步辇花间立暮送回銮柳下归碧殿东临琼岛近金河北引玉泉肥几回庆门前路春气蒙蒙欲染衣
　　已已羣儒应璧奎端阳侍宴寳慈西线分学士亲臣送诗赐皇姑御手题注酒含春瑶露重承尘转午锦云低日斜共出西门道既醉犹能散马蹄
　　奎章分署隔纱不断香风别殿花留守日颁中赐果宣徽月送上供茶诸生讲罢仍番直学士吟成毎自夸五载光隂如过客九疑无处望重华　忆昨四首
　　宫词一首
　　碧殿隂隂玉漏迟流莺双啭万年枝平明小辇花间过又是君王幸阁时　掲傒斯
　　项元汴跋见前
　　冯思温赠奉境诗
　　胄出名门正妙年置身聊尔奉藩宣尘生驿路频驱马雨溢官河穏放船后土祠中花缀玉平山堂下柳飞绵遄归公馆应多暇好对芸理旧编晋阳冯思温
　　虞道园杂诗卷
　　白云防雪鸣竹地炉深深火初熟樵客晨来午未还真人自与烧黄独
　　罏中铅汞轻千乗外日月飞两萤尚有度生情未断侍人长跪授黄庭
　　玉臼捣霜月当户竹映雪书满床客来长揖不交语自拨丹火烧山香
　　皎皎霜鹤立斋厨萧萧风竹鸣庭除间有客自髙坐堂上真人方读书　十一月壬辰明复真人约华隂王廷镇闽中潘子文四明王安道谈道话于徐中孚丹房防雪洒空尘静云晏遂复终日即事杂诗
　　松隂鹄立宫车风送飞花着白须水影渐随帘侧畔鸎声只在厰东隅近床拟进新琴操载笔亲题真画图太液雨余波浪动龙舟初试散鱼鳬　早朝
　　髙阁丹青起中天紫翠分当太白雪门对九疑云伐木山人去吹箫帝子闻尘中归未得春思转纷纷　録寄民瞻尊兄别后一笑虞集
　　虞道园诗翰
　　九月二日移柴门向水辱卿外史链师赋诗相属及扵老易之要佩服雅意忻怿亡已辄次韵一首为谢仙凡之语顿不类矣皇恐皇恐集再拜
　　老寄池边舍新移竹下门髙人知独乐妙语枉相存衣食随年嵗文章付子孙惟求园绮辈白发共清尊喜陈克绍自蜀中持舍侄书至用韵就呈上
　　有客持乡信殷勤逺及门枯桑同我老慈竹頼谁存万里迷归梦苍茫念老孙徧呼小儿子一一话亲尊　先丞相【阙】秦国夫人墓上枯桑驻乌郡以孝感所致雍公有辨乌赋荅【阙】　所示诗也枯桑近年更生大悲阁先公祠前生竹一本中间两枝枯而复荣乡人以为集当归之祥乡中及朝士皆有诗也是日榻中书
　　题缺
　　黄金铸为鸭焚兰夕殿中窕转斜月逶迤动防风绮席列珠树华灯连玉虹无眠待顾问不知清漏终卲庵奉寄白云闲公讲师乡契尊宿虞集上
　　古寺白云闲钟声竹树间唐诗留屋壁蜀道忆乡关橘柚霜前送袈裟雨里还沉沦三十载刻石玉遮山至正乙酉十月六日榻中书
　　虞道园答翼之诗卷
　　集顿首翼之贤良学士阁下昔在朝着不能奉文翰之美归来山中徒増怅惘从白云寄示诗卷益见髙情辍缀鄙句卷尾而截留其前留之箧笥永以为玩也为刘彦明作得墓表数句敢烦大手代作楷书并篆额一是不知彼中得石大小一是集久苦目障作字甚艰不复能多字也非恃爱厚不敢尔唯翼之千万恕察闻令嗣为学甚好恨久不相见秋间当得防晤倾倒不宣契生虞集顿首再拜
　　吴郡名家盛有唐流传风致到钱郎闭门三月梨花雨编写千林柿叶霜客看旧题惊嵗月僧将新句度江乡莫愁茅舍淹迟久秋菊春兰各自芳　右答翼之秘校枉教之意以奉千里外一笑虞集顿首
　　钱子工书越宋唐诗筒千里寄支郎挥毫曽见坐霏屑待漏尚怜靴满霜商岭歌残紫芝曲钧天梦逺白云乡不迷故旧相思意酬唱同流百世芳　仆过吴中翼之庚兄出示虞先生所答诗卷辄亦次韵以寓羡慕之意时至元戊寅六月十又三日金华胡助圣代崇文迈汉唐相如词赋早为郎天门侍燕常终日江阁悬车已十霜展卷得诗惊健笔感时怀旧忆它乡先生絶学追千古一树寒梅压众芳　文昔以笔札从侍书公著书阁下公去国今十年矣去年夏谒公于临川之里第今年秋将如怀孟过姑苏钱先生出公手札并诗示文伏读怅然先生俾题不敢固执至正元年九月十又七日新安程文谨识
　　翼之得邵庵所寄篇翰装池成卷携以示余因有感于其愧悔之言亦次増诸卷轴柳贯上　汉庭有道起冯唐亦许明光对夕郎正为青云凝素发故教白兔捣霜客来笑我临书札礼达如云讲射乡阁老无时收众望褐夫有日谱羣芳
　　笔翰风流説晋唐敢将拙恶比诸郎健毫日费徒成塜秃鬓年侵不待霜才士宜从鹓鹭序﨑人合住水云乡岂期天藻亭中老逺寄词章胜采芳　良右尝奉和虞公所答诗为谢适中州卢彦纪侍官临川遂书以烦往达后古愚编修见谓宜以附卷末是年六月朢日钱良右
　　张梦臣赠季境诗
