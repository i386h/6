<!-- { "loadSidebar": true } -->
　　偏侧　字之正者固多若有偏侧敧斜亦当随其字势结体偏向右者如心戈衣几之类向左者如夕朋乃勿少厷之类正如偏者如亥女丈乂互不之类字法所谓偏者正之正者偏之又其妙也八诀又谓勿令偏侧亦是也
　　挑　字之形势有须挑者如戈弋武丸气之类又如献励散断之字左边既多须得右边之如省炙之类上偏者须得下之使相称为善
　　相让　字之左右或多或少须彼此相让方为尽善如马旁系旁鸟旁诸字须平边平直然后右边可作字否则妨碍不便如字以中央言上画短让两糸出如办其中近下让两辛出如鸥鸥驰字两旁俱上狭下阔亦当相让如呜呼字口在左者宜近上和扣字口在右者宜近下使不妨碍然后为佳此类是也
　　补空　如我哉字作须对左边实处不可与成防诸戈字同如袭辟餐赣之类欲其四满方正也如醴泉铭建字是也
　　覆葢　如寳容之类须正画须员明不宜相着上长下短
　　贴零　如令今冬寒之类是也
　　黏合　字之本相离开者即欲黏合使相着顾揖乃佳如诸偏旁字卧鉴非门之类是也
　　捷速　如风鳯之类两边速宜员擥用笔时左边势宜疾背笔时意中如电是也
　　满不要虚　如园圃图国回包南隔目四勾之类是也意连　字有形断而意连者如之以心必小川州水求之类是也
　　覆冒　字之上大者必覆冒其下如云头穴宀头奢金食夆巷泰之类是也
　　垂曳　垂如都鄕卿卯夆之类曳如水支欠皮更辶走民也之类是也
　　借换　如醴泉铭秘字就示字右作必字左此借换也黄庭经字字亦借换也又如灵字法帖中或作或作小亦借换也又如苏之为蘓秋之为秌鹅之为鵞为防之类为其字难结体故互换如此亦借换也所谓东西映带也
　　增减　字有难结体者或因笔画少而增添如新之为新建之为建是也或因笔画多而减省如曹之为曺羙之为芙但欲体势茂美不论古字当如何也
　　应副　字之画稀少者欲其彼此相映带故必得应副相称而后可又如龙诗讐转之类必一画对一画相应亦相副也
　　撑拄　字之独立者必得撑拄然后劲健可观如可下永亨亭宁丁手司卉草矛巾干予于弓之类是也
　　朝揖　凡字之有偏旁者皆欲相顾两文成字者为多如邹谢锄储之类与三体成字者若讐斑之类尤欲相朝揖八诀所谓迎相顾揖是也
　　救应　凡作字一笔才落便当思第二三笔如何救应如何结裹书法所谓意在笔先文向思后是也
　　附丽　字之形体有宜相附近者不可相离如形影飞起超欲勉凡有文欠支旁者之类以小附大以少附多是也
　　回抱　回抱向左者如曷丐易匊之类向右者如艮鬼包旭它之类是也
　　包裹　谓如园圃打圏之类四围包裹也尚向上包下幽凶下包上匮匡左包右旬匈右包左之类是也
　　却好　谓其包裹鬬凑不致失势结束停当皆得其宜也
　　小成大　字以大成小者如冂辶下大者是也以小成大则字之成形及其小字故谓之小成大如孤字只在末后一乀宁字只在末后一亅欠字一拔戈字一之类是也
　　小大成形　谓小字大字各字有形势也东坡先生曰大字难于结宻而无间小字难于寛绰而有余若能大字结宻小字寛绰则尽善尽美矣
　　小大　大小　书法曰大字促令小小字放令大自然寛猛得宜譬如日字之小难与国字同大如一字二字之疎亦欲字画与宻者相间必当思所以位置排布令相映带得宜然后为上或曰谓上小下大上大下小欲其相称亦一説也
　　左小右大　此一节乃字之病左右大小欲其相停人之结字易于左小而右大故此与下二节着其病也
　　左髙右低　左短右长　此二节皆字之病不可左髙右低是谓单肩左短右长八诀所谓勿令左短右长是也
　　褊　学欧书者易于作字狭长故此法欲其结束整齐收敛紧宻排叠次第则有老气书谱所谓密为老气此所以贵为褊也
　　各自成形　凡写字欲其合而为一亦好分而异体亦好由其能各自成形故也至于疎密大小长短阔狭亦然要当消详也
　　相管领　欲其彼此顾盼不失位置上欲覆下下欲承上左右亦然
　　应接　字之画欲其互相应接两者如小八忄自相应接三者如系则左朝右中朝上右朝左四如然无二字则两旁二相应中间接又作□亦相应接至于丿乀水木州无之类亦然
　　已上皆言其大略又在学者能以意消详触类而长之可也【书法钩】
　　宋沈括论书法
　　予从子辽喜学书尝论曰书之神韵虽得之于心然法度必资讲学常患世之作字分制无法凡字有两字三四字合为一字者须字字可折若笔画多寡相近者须令大小均停所谓笔画相近如杀字乃四字合为一当使乂木几又四者大小相均如尗字乃二字合为一当使上小二者大小长短相均若画多寡相逺即不可强牵使停寡在左则取上齐寡在右则取下齐如从口从金此多寡不同也吟则取上齐扣则取下齐如从上小从又及从口从胃三字合者多寡不同则叔当取下齐喟当取上齐如此之类不可不知又曰运笔之时当使意在笔前此古人良法【梦溪笔谈】















　　六艺之一録卷二百七十六
<子部,艺术类,书画之属,六艺之一录>
　　钦定四库全书
　　六艺之一録卷二百七十七　　钱唐倪涛撰
　　歴朝书论七
　　元陈绎曽翰林要诀
　　第一执笔法
　　擫　大指骨下节下端用力欲直如提千钧
　　捺　食指着中指旁【此上二指主力】
　　钩　中指着指尖钩笔下
　　掲　名指着指外爪肉际掲笔上
　　抵　名指掲笔中指抵住
　　拒　中指钩笔名指拒定【此上二指主转运】
　　导　小指引名指过右
　　送　小指送名指过左【此上一指主来往】
　　右名拨镫法拨者笔管着中指名指尖员活易转动也镫即马镫笔管直则虎口间如马镫也足踏马镫浅则易出入手执笔管浅则易转动也
　　右指法
　　枕腕　以左手枕右手腕
　　提腕　肘着案而虚提手腕
　　悬腕　悬着空中最有力
　　右腕法
　　大凡学书指欲实掌欲虚管欲直心欲员
　　右手法
　　撮管　以拨镫指法撮管头大字草书宜用之书壁尤佳
　　管　以大指小指倒垂执管三指攅之就地书大幅屏障
　　捻管　大指与中三指捻管头书之侧立案左书长幅钓字
　　握管　四指中节握管沈着有力书诰勅牓疏
　　右变法
　　第二血法
　　蹲　七分三折管直心员
　　驻　七分力到水聚
　　提　三分大指下节骨竦水下
　　捺　九分力满
　　过　十分疾过
　　抢　各有分数员蹲直抢偏蹲侧抢出锋空抢
　　衂　三分三摇笔杀力
　　字生于墨墨生于水水者字之血也笔尖受水一已枯矣水墨皆藏于副豪之内蹲之则水下驻之则水聚提之则水皆入纸矣捺以匀之抢以杀之补之衂以员之过贵乎疾如飞鸟惊蛇力到自然不可少凝滞仍不得重改
　　第三骨法
　　提　竦大指下节骨下端提尾驻飞
　　纵　和大指下节骨下臼蹲首驻捺衂过
　　字无骨为字之骨者大指下节骨是也提之则字中骨健矣纵之则字中骨有转轴而活络矣提者大指下节骨下端小竦动也纵者骨下节转轴中筋络稍和缓也
　　第四筋法
　　藏　首尾蹲抢【解藏度二字则无死笔活处在筋也】
　　度　中间空中飞度
　　字之筋笔锋是也断处藏之连处度之藏者首尾蹲抢是也度者空中打势飞度笔意也
　　右字法【一画亦要藏度不専是断处连处】
　　中指下贯上左贯右笔中柔
　　名指上贯下右贯左笔中韧
　　右指法
　　第五肉法
　　捺满
　　提飞
　　字之肉笔豪是也疎处捺满密处提飞平处捺满险处提飞捺满即肥提飞即瘦肥者豪端分数足也瘦者豪端分数省也
　　右字法
　　笔　字一寸蹲七厘提五厘捺九厘画一分以是为率清劲递减三厘初学提活蹲轻则肉员老成提紧蹲重则肉防【如万嵗枯藤防也季海笔在画中力出字外用此也】
　　纸　强弱有分数笔力临时斟酌之水太渍则肉散太燥则肉枯干研墨则湿笔湿研墨则干笔墨太浓则肉滞太淡则肉薄麤即多累积则不匀
　　磨墨之法重按轻推逺行近折
　　砚　池寛面细每夕一洗则水墨调匀血肉得所端石惟取细润停水歙石惟取缜涩发墨兼之斯为寳矣
　　凡磨墨不得用砚池水令墨滞笔沍须以水滴汲新水临时斟酌之
　　凡书不得自磨墨令手颤筋骨大强是大忌也
　　初学须用佳纸令后不怯须用恶笔令后不择笔
　　右用笔分数通论纸墨砚等
　　第六平法
　　偃一首抢下尾抢上
　　仰一首抢上尾抢下
　　平一首抢平尾抢平
　　勒一上平中仰下偃空中逺抢以杀其力如勒马之用缰也凡尾提处观其笔燥湿何如燥则驻蹲捺而实抢以补之其次蹲而不捺其次驻而不蹲其次提而不驻即实抢之湿则提起即空抢可也
　　凡平画忌如算子终篇展玩不见横画始是书法
　　第七直法
　　垂露丨首抢上尾抢上分四停各半之
　　悬针丨首抢上尾抢下空出分五停上二下一
　　乡□首抢左上右右上左尾抢左上左右上右偏蹲偏驻侧抢侧过分五停上二下二
　　背□与鄕反
　　努亅首抢右筑锋尾抢上左衂讫趯出分七停上一下一藏趯亦可
　　丨首抢中心上出字分尽处空中落下画分尽处蹲之尾抢上出空中力尽止垂露悬针乡背努等笔皆有之肥瘠以字分为称长短随偏傍所宜用
　　第八员法
　　侧丶之变无穷皆带侧势蹲之首尾相顾自成三过笔有偃仰乡背飞伏立等势栁叶鼠矢蹲防栗子等形散水氵上侧中偃下仰横二停以四停上内一中外二下自外四至内三
　　联飞灬四相随偃前以后横【起偃煞横】
　　烈火灬外相鄕而偃内相随而仰
　　曽头丷对向贵从上开下閤
　　其脚八相背贵横上閤下开
　　啄丿首撇尾左出防仰如鸟喙之啄物
　　掠丿首撇尾右出防仰如篦之掠髪
　　撇　背撇丿首员蹲过作悬针法左出乡撇丿首偏蹲右顾左转作向防尾悬针左出如手前后撇物
　　波乀从乀五停首一中三尾一横□五停首一中二尾二大体作仰画不蹲以锋傍裹空蹲三面力到顺指敧下力满防驻出三过笔中又有三过如水波之起伏
　　拔乀先作左撇飞笔侧打锋不蹲顺势敧下力满防驻仰出三过笔如手拔物
　　逴辶上如右足立定取力下屈如右股三折取势下拔如右足之逴沟壑
　　策丿重提轻蹲员锋左出势尽仰収如鞭之策马力在着物处
　　磔□偏蹲偏驻疾过缓出首尾自藏须先作上啄取势如裂帛力在裂外
　　挫□因前笔衂出或上或下皆衂法也
　　打丶提锋空中打下乃法之长者
　　打勾冫右打反趯抱腹
　　趯下亅前笔末蹲锋提趯抱身贵短
　　背抛乚乡仰勒反趯趯贵寛员或仰背偃或作垂露平或作悬针平或作员趯如背手抛物
　　大背抛仰勒衂左努挑或偃勒衂右背挑长短屈伸各随字形
　　挑乚右背仰勒反趯趯贵抱腹而清
