<!-- { "loadSidebar": true } -->
　　运笔之法有八曰落起走住叠围囘蔵永字之法有八曰侧勒努趯策掠啄磔八法之势又名曰怪石玉案铁柱蟹爪虎牙犀角鸟啄金刀于中又为二十四法曰悬珠垂珠龙子杏仁梅核石楯象简垂鍼象笏曲尺飞雁龙尾鳯翅狮口搭勾寳盖金锥悬戈飞带戯蝶蟠龙吟蛩游鱼通前共三十二势使初学者下手运笔有所依归凡习书必先学永八法学且熟方可学二十四法于此三十二势习之既精方可结构成字然结构之道所重者尤在乎笔法之精妙如侧之祖妙须三作用锋向右而势向左勒之祖首尾蔵锋用笔欲横而势欲欹努之为法用弯行曲扭如挺千斤之力趯之为法要轻挫潜生而起快峻之锋策始作者用仰锋上掲而贵乎迟留掠始作者用肥健悠扬而宜乎舒畅啄法之妙在卧侧潜进以速敛其锋铓磔法之妙在险横三过而开掲其势力此八法巳精则二十四法自然有得变化而成也然其妙则首尾欲有情起落欲相顾偏锋者不可使其笔正正锋者不可使其笔偏蹲过处当审于轻重抢驻处必宜于着力折锋搭锋为下笔之始衂笔掲笔为收杀之权笔捺则肉自肥圆笔提则筋有余力为骨之法凭指骨之提纵生血之道赖水墨之和匀忌软劲之失均喜威严之敦厚勿轻浮以阻碍务均布以安平变换屈伸转回旋于起伏蔵收开闭运承接于送迎措边旁而合轨振气象以生神笔法之妙于斯尽矣
　　三十二势
　　怪石【用于髙立等字】　　悬珠【用于系无等字】　　垂珠【用于寸寺等字】龙爪【用于氵丩等字】　　子【用于爻以等字】　　杏仁【用于□小等字】梅核【用于公只等字】　　石楯【用于且　　已上俱依侧法习等字　　一侧化七侧】玉案【用于言　　已上系勒法天等字　　一勒化一勒】
　　铁柱【用于巨目等字】　　垂针【用于中巾等字】　　象柱【用于军毕等字】曲尺【用于自　　已上俱系努法目等字　　一努化三努】
　　蟹爪【用于求木等字】　　飞鴈【用于成式等字】　　龙尾【用于毛也等字】鳯翅【用于风飞等字】　　狮口【用于力向等字】　　搭勾【用于长辰等字】寳盖【用于冗　　已上俱系趯法宅等字　　一趯化六趯】
　　虎牙【用于孑耳等字】　　金锥【用于刁　　已上系策法氵等字　　一策化一筞】犀角【用于老少等字】　　悬戈【用于月用等字】　　飞带【用于歹列等字已上俱系掠法一掠化二掠】
　　鸟啄【用于千木等字】　　戯蝶【用于食廵等字】　　蟠龙【用于糸系等字】吟蛩【用于刀　　已上俱系啄法之等字　　一啄化三啄】
　　金刀【用于大合等字】　　游鱼【用于之反等字】　　象简【用于爽奭等字已上俱系磔法一磔化二磔】
　　八病势
　　牛头　　　　　鼠尾　　　　　蜂腰
　　鹤膝　　　　　竹节　　　　　菱角
　　折木　　　　　柴担
　　释书契【出汉刘熙博雅】
　　笔述也述事而书之也
　　砚研也研墨使和濡也
　　墨也似物墨也
　　纸砥也平滑如砥石也
　　板般也般般平广也
　　奏邹也狭小之言也
　　札栉也编之如栉齿相比也
　　简间也编之篇篇有间也
　　簿言可以簿防密也
　　椠板之长三尺者渐渐然长也
　　笏勿也君有教命及所启白则书之备忽亡也
　　牍睦也手执之以进见所以为恭睦也
　　籍籍也所以籍防人名户口也
　　檄邀也下官所以邀迎其上之文书也
　　检禁也禁闭诸物使不得开露也
　　印信也所以封物为信騐也亦因也封物因付也玺徙也封物使可转徙不可发也
　　谒诣也告也书姓名于上以告所至诣者也
　　符付也书勑命于上付使传行之也
　　节赴也执以赴君命也
　　传转也转移所在执以为信也
　　莂别也大书中央破别之也
　　劵缱也相约束缱绻以为限也
　　契刻也刻识其数也
　　册颐也勅使整颐不犯之也
　　策书教令于上所以驱策诸下也
　　示示也过所至闗津示之也
　　诣启也以君语官司所至诣也
　　书庶也纪庶物也亦言着之简纸永不灭也
　　画挂也以五色挂物上也
　　书称刺以笔刺纸简之上也又曰冩倒冩此文也书姓字于奏上曰书刺作再拜起居字书画也徐引笔如画者也下官刺曰长刺长书中央一行而下之也又曰爵里刺书其官爵及郡县乡里也
　　书称题谛也审谛其名号也亦曰第因其次第也书文书检曰署署予也题所予者官号也
　　上勅下曰告告觉也使觉悟知巳意也
　　下言上曰表思之于内表之于外也又曰上示之于上也又曰言言其意也
　　谓语也
　　约约束之也
　　勅饬也使自警勑不敢废慢也
　　周定王东书堂法帖序
　　寳顔堂法帖　双钩大令帖　淳化帖　修内司十七帖　兰亭帖【已上俱见第三集法帖】
　　隶字分韵彚集序【田汝耔】　洪丞相论隶书縁起洪侍讲论隶后八分　洪丞相跋隶书水经　汉隶精华　古文字义【已上俱见第四集书体】
　　集书评
　　李斯小篆入神大篆入妙梁升卿善小篆吕緫云如落玉垂珠皆得其妙唐李阳氷善小篆自谓斯翁之后直至小生
　　崔琼善章草师于杜度而媚輙过之防画精微神变无碍王隐谓之草贤张伯英尤善章草韦仲将谓之草圣张旭章草类伯英时人谓之亚圣
　　汉时八分称宜官为最魏钟繇书最妙者八分有魏受禅碑为最或云隶尤得八分之精防唐韩择木工八分师蔡邕法风流闲媚号伯喈中兴
　　钟防尤工隶书飘然有凌云之志唐太宗工隶书师虞世南尝患难于戈法一日书戬字乃空其戈世南取笔填之帝以示魏郑公曰朕学世南似尽其法郑公曰仰观圣作惟戬字戈法颇逼真上深叹其藻识
　　呉张敬礼善飞白以为飘若浮云激如惊电晋王廙善飞白若雕鸮之翅羽旌旗之卷舒王逸少飞白犹雾縠卷舒烟空云灼长剑耿介而倚天劲矢超忽而无地为飞白之仙萧侍中飞白莹浄可爱取扫帚沾泥汁中以书壁为方丈一字晻暧斐舋极有体势
　　王右军裁成之妙烟霏雾结状若防而还连鳯翥龙蟠势若邪而反正又云羲之尤善草隶论者称其笔法飘若游云矫若惊龙
　　王献之字势踈瘦如隆冬之枯树拘束如严家之饿隶其枯树虽槎枿而无屈伸其饿隶虽饥羸而不放纵又曰王子敬隶行草章草飞白五体俱入神八分入能
　　卫瓘索靖俱善书时谓瓘得伯英之筋靖得伯英之肉苏东坡曰笔成塜墨成池不及羲之即献之笔秃千枝墨磨万挺不作张芝作索靖
　　齐髙帝尝与王僧防赌书毕帝曰谁为第一对曰臣书臣中第一陛下书帝中第一或云帝问我书何如卿答曰臣正书第一草书第二陛下草书第二正书第三臣无第三陛下无第一帝大笑曰卿善为辞
　　陈萧引善书宣帝尝披奏事指引署名曰此字笔势翩翩如鸟之欲飞引谢曰此乃陛下假其羽毛耳
　　唐禇遂良以书自名尝问虞世南曰吾书何如智永答曰吾闻彼一字直五万君岂得比遂良曰孰与询曰吾闻询不择纸笔皆得如意君岂得比遂良曰然则何如曰君若手和墨调足可贵尚遂良大喜
　　柳公权书法结体劲媚自为一家文帝命题殿壁叹曰钟王亦无以加之尝书京师西明寺金刚经有钟王欧虞禇陆诸家法自以为得意
　　懐素草工瘦张长史草工肥瘦硬易作肥劲难工此二人一代草书之冠冕
　　黄山谷云张长史郎官防壁记唐人正书无出其右所以度越诸家无辙迹可寻可谓入笔墨三昧
　　懐素善书自言得草圣三昧
　　东坡曰智永禅师书骨气深隐体兼众妙精能之至反过防淡欧阳率更书妍抜羣尤工小楷禇河南书清逺萧散防杂隶体张长史草书頺然天放略有防画处而意态自足号称神逸今世称草书者或不能真行此大妄也今长安有长史真书郎官石柱记作字简逺如晋宋间人顔鲁公书雄秀独出一变古法如子美诗格尤天纵奄有汉魏晋宋以来风流后之作者殆难复手柳少师书本出于顔而能自出新意一字百金非虚语也
　　东坡又曰欧阳文忠言蔡君谟独步当世此为至言君谟行书第一小楷第二草字第三大字为少防也
　　仇池笔记曰杨凝式笔迹雄强往往与顔行相上下今世多称李建中宋宣献书宋寒而李俗殆是浪得名惟蔡君谟书姿格既髙而学亦至当为本朝第一
　　朱子尝曰字被苏黄胡乱冩壊了近见蔡君谟一帖字字有法度如端士正人又曰山谷不甚理防得字故所论皆虚米老理防得故所论皆实
　　元赵孟頫不惟善画其篆隶小楷行书惟意所欲为皆能伯仲古人妻管氏讳道升字仲姬亦工辞翰善画子雍亦能继其业仁宗尝彚集所书蔵中秘曰使后世知今朝人臣一家书学有如此者
　　梁武帝书评【巳见前】
　　梁庾肩吾书评【见前】
　　唐李嗣真书后品【见前】
　　李嗣真九品书人论【即唐韦续九品书人论此依墨池编作李嗣真详见前】李嗣真续书评【即唐吕緫续书评此云李嗣真误也详见前】唐张懐瓘书防【见前】
　　唐窦良书评【即窦臮述书赋此云窦良书评误详见前】溪续书防【即朱长文续书见前】
　　【以上八种惟粱武帝书评韦续九品书人论吕总续书评三种全録本文余仅列品第名氏评论俱不载】
　　【圻】按工书之士自秦而逮六季梁武帝庾肩吾李嗣真张懐瓘暨溪诸家评之详矣宋若元竟无雌黄之者曼卿子美而下溪亦口及之然亦不过数人岂诚云先辈所云乏魏晋矩度故耶然观宋太宗之淳化阁帖潘师旦之綘帖希白之潭帖蔡京之大观帖刘焘之太清楼续阁帖绍兴之监帖刘次荘之戯鱼堂帖曹之格之寳墨斋帖所载宋元名臣硕士其品格俱足追踪前哲比之窦良所评一百九十四人何遽不如汉唐乎余故掲其姓氏于左以俟月旦者采焉
　　宋帝及后
　　宋太宗【时称真造八法草入三昧行书飞白尤妙】　徽宗　髙宗　孝宗宁宗　理宗　宪圣呉皇后
　　宋臣
　　苏才翁沧浪　司马温公光　冯文简公京　蔡太师京　骠骑孙思皓【孙妃弟学欧书】　韩忠献公琦【善顔书】　蔡忠惠公防　米防阳芾　范文正公仲淹　杨少师凝式【善真行】　王文公安石　苏文忠公轼　黄文节公庭坚钱公穆父　范忠宣公纯仁　贺公方回　林和靖
　　逋　刘公谊【长兴人黄山谷称为羊欣复生】　秦淮海观　王公泽民李公端叔　陈公防斋　宗室赵仲忽【善草书】　薛道
　　祖绍彭　朱文公熹　武胜留后刘瑗【能隶书】　承议郎滕中【能草书】　李冲元元中　释防寥子　宣徳郎鲍慎由【善行书】　宣徳郎赵霆【善篆书】
　　元臣
　　鲜于太常枢　鲜于公必仁　赵文敏公孟頫【孟頫妻管夫人】王叔明　赵仲穆雍　张真人与材　呉宗师全
　　节　胡石塘长孺　邓文肃公文原　危左丞素　虞文靖公集　周左丞相琦【工篆书】　康里文忠公巙　掲文安公傒斯　掲伯防　欧阳文公　周景逵驰袁清容枢　饶介之介　陈敬初基　张贞居雨
　　吾子行衍【长于篆籀图印】　边伯京武【陇西人】
　　已上共六十一人
　　解缙书法【见前】
　　王賔叙字【见前】
　　祝允明书述【见前】
　　丰道生笔诀【见前】
