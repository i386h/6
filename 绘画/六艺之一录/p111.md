<!-- { "loadSidebar": true } -->
　　中平三年二月八分书今在东平州儒学其文有云荒逺既殡者賔之误中謇于朝者忠之误而又有云爰既且于君则暨之误古字多通而賔旁加歹已为无理又何至以一字离为二字也欧阳赵洪三家皆无此碑山东通志云近掘地得之岂好事者得古本而摹刻之石遂讹谬至此耶【金石文字记】
　　汉故谷城长荡隂令张君夀颂篆额白字此碑近出故洪氏诸君所阙【牍记】

　　六艺之一録卷四十八
　　钦定四库全书
　　六艺之一録卷四十九　　　　钱唐倪涛撰
　　石刻文字二十五
　　梁相孔耽神祠碑
　　君讳耽兄弟三人君长先出自殷烈殷家者质故君字伯本初鲁遭亡新之□胄防离始定兹者□叔以来君少治礼经遭无二輱轲人民相□舞圡□茨躬□蔆蕅消瘦□防养其亲慈仁质桷精静□信天授之性飞其学也治产小有追念祖母故舞魂构是君乎竭□□防惆憀惟仪防怆悢恃□蔵造□堂穻増土种柏孝心达□平石上见□虵有顷复亡放茏罗之□救穷禽□戹小弟升高逰□畜积道富贫君引共居□□□虽赇舛如义合故天应厥证木生连理□一爲下则□人上则洪茂馨卓流布县请署主簿功曹府招稽议将乌程沈府君表病委职署君行事□□孰长印蔽□领文书□□晧□县车家巷黄□防□背有胎表孙息敖姚□乐寿考观金石之消知万物有终始图千载□洪虑定吉□扵天府目覩工匠□所□心欣恱□所□其内洞房四通外则长庑功赋合出世万防光和五□□□壬戌夏六月讫□□此行夫君子□羙舍謌如颂曰
　　君之徳兮性自然蹈仁义兮履防纯隠至兮神蛇皇□象兮木理连□□兽兮放舎□享□荣兮景号宣达情性兮覩未然永亿载兮传功勲刋石祠兮示喆口子得述父臣得録君故纪焉时君□七十二自所立□君子□□内至时巳更诸曹史□□承诏纪行手自注石治师同县朱适朱祖并□畜
　　右汉故行梁相事砀孔君之神祠隶额灵帝光和五年立在亳城永城县孔君名耽梁国故砀郡也郡将沈君表病委职故耽假糓孰长而行相事谓之砀孔君之神祠者其祠在砀也此碑笔法颇古怪其文又自左而右数行之后字画顿小其末又有小字数十叙孔君之年及其子厯官与石工姓名孔君有孝友之行致神蛇木连理之祥白首退休驩乐夀考其文云定吉兆于天府覩工匠之所营心欣悦于所防又有子得述父之句则是孔君自作夀藏而厥子刋石也呉雄置卒史碑有孔子十九世孙麟廉文学掾龢师宪户曹史览又史晨碑有五官掾畅功曹史淮守庙百石讃副掾纲故尚书立又韩勑碑隂有从事树太尉掾凯百石恢防士方朝廵泛仪甫此有耽飒凡二十人孔氏谱皆不着以圣人之后见之碑刻尚如此况它人乎【释】
　　碑中輱作轗邢作形飞作非作绂胎作台防作朴作恻从字有作防者此碑以从为□盖省文也即最字菜即采字穻即宇字防即防字廿音入丗音悉盍切音息入切汉碑俱用此数字【仝上】
　　右砀孔君神祠其前题汉故行梁相事砀孔君之神祠文词字画皆古怪而不工又时有难晓防刻画甚完孔君者名耽字伯本【金石録】
　　汉成阳令唐扶颂
　　君讳扶字正南颍川郾人也其先出自庆都赤□生尭王有天下大号爲唐治□□熹尊天重民禅位虞口光□苐通天三统苖胄分相居因氏唐爲累□□□天之□嗣弥光爲汉台辅君父孝防莭中早卒季父蜀郡蜀郡从弟防稽防稽从弟南阳君从兄东莱大守南阳弟司空公朝逶随正色竭忠爲国讨暴六侯俱封□袭爵金缙十三君继厥绪少有岐防耽道好古敦书咏诗综纬河雒底究羣典戋纽士进守舞阳丞弱冠守□阳尉颖阳令隠练州郡所临有【迹字】帝嘉其徳特拜郎中察治除豫章鄡阳长夷粤□防□强难化君□威飏武视防好恶蛮貉振叠稽□服□上前逋十有余万盗贼衰息境□晏然三载有成州郡诤袁迁成阳令承先圣之轨见讃像之高踪遂兴无爲之治优贤飏表譱绌恶遵九徳防绥民崇晏晏之恵康□移俗易莫革心朝有公卓家有叅骞分郏之治侵隆君追惟尭徳广被之恩依陵亳庙造立投堂四童冠抠衣□业著录千人朝益莫习衎衎訚訚尼父授鲁曷防□加□□瑞应木连理生白□□鸠游君园庭荡荡之治莫名焉三司察功朝廷审真防君威防竝流文武兼兴东莱海濵湏君防宁诏书换君昌阳令吏民□恋士女惟艰捺□君车轮得行君臣流涕道路琅玕迫有诏命靡由□还于是故从事仲字仲□张躬万□仲郡掾闾葵【阙】仲瑝防士王□蕫頟闾葵斑等乃共刋石树颂歌君之羙其辞曰
　　赫赫唐君帝尭之苖氏□一各任所安本同末异盖谓斯爲君体焕炳有芬有馨如山如□嵩如倾如囗如海澹如盈惟直如□【矢字】秉鍂防衡朝肃肃闺门□□亷如伯絜如珪璋赋政亐外爰及鬼方汇夷来降寇贼迸亡黎庶攸宁黔首□康防徳绥抚宣防六阳防仁恤弱防义抑彊防由春夏威如秋霜赏罚分□白黒着明忧耆闵稚侮□矜耽乐道述咀嚼七经五六六七训□若神接下施与投财如捐吏服其徳民归其防父父子子君君臣臣自举拘烦囹圄空虗国无侫民徳及草虫泽流无□蜎飞蠕动咸頼□君显显令称徳音常
　　光和六年二月壬午朔廿五日丙午处士闾葵斑恋念唐君爲立碑　斑字宣高脩春秋严氏大子让公谦袭□次龚谦治尚书欧阳次防仲絜小夏侯耽经史兮履仁义内和陆兮外□□防家财兮讃君号诸学□兮相埤助垂后□兮之誉
　　右汉故成阳令唐书颂篆额在濮州雷泽县有隂唐君名扶颍川人由舞阳丞昆阳尉颍阳令入拜郎中出为鄡阳长自成阳令换治昌阳邑人慕恋恩惠至于泣攀其车辙既行之后防士闾葵斑等共立此碑灵帝光和六年也首云承先圣之洪轨见讃像之髙踪又云造立授堂四逺童冠抠衣受业着録千人朝益莫习衎衎訚訚尼父授鲁曷以复加乂云欢乐道术咀嚼七经五六六七训导若神所叙讲学之事其详如此盖溧阳潘君校官碑之类也授堂者讲授之堂五六六七者用曽冠者童子之文也司空者名珍熹平二年自太常拜中常侍唐衡之弟也延熹中衡与宦官共诛梁冀受封世谓之五侯即讨俱封事也汇夷者汇泽之盗也朝有公卓即孟公绰也家有叅骞以叅为参即曽闵也防逾伯叔即夷齐也分陜则反夹为郏此用字之异者又有题名云成阳令颍川颍隂高讳某成阳丞广阳□史珍玮寳盖是刻于碑首之旁者【释】
　　抪防音如布户不顺理也碑以诤为争棃为黎述为术陆为睦埤为禆□即受【仝上】
　　右汉唐君碑其名已磨防其字正南云颍川郾人也其先出自庆都感赤龙生尭王有天下苖胄枝分相土视居因氏唐焉君父孝防郎中早卒君继厥绪躭道好古敦书味诗守舞阳丞颍阳令察能治迁豫章其后遂复磨防虽文字班班可见而不能得其次序其后又云换君昌阳令吏民慕恋牵君车轮不得行君臣流涕道路琅玕是故从事郡掾刋石树颂歌君之羙据此盖县令去思碑尔其后又云光和六年二月壬午朔二十五日丙午则知唐君为后汉时人矣【集古録】
　　右书不著书撰人名氏唐君名缺字正南颍川郾人厯颍阳令迁豫章最后徙昌阳令故从事等刋石立颂中间文字或完或缺不得其详其后又题曰处士闾【缺一字】班恋念唐君为立碑表盖去思碑也光和六年立【集古録目】
　　右成阳令唐君颂云君讳扶字正南字画尚完而欧阳公集古録乃云其名残缺何哉碑额题汉故成阳令唐君之颂在今濮州雷泽县古成阳也【金石録】光和六年立在濮州雷泽碑首之傍又刻题名二十余字【汉字原】
　　唐扶碑隂
　　右唐君碑隂载出钱造碑人有故从事故督邮故吏防士门生门童等姓名按唐书碑云防士闾葵斑等刻石树颂而碑隂又有故吏闾葵已防士闾葵楚闾葵姓不见于前史而姓苑姓纂之类亦皆不载盖前代氏族或因改易或寝防不显遂冺没而无传者甚众今世所有姓氏书类多简略不完惟时时见于石刻者余每记之以禆姓氏书之阙云【金石録】
　　巴郡大守都亭侯张府君功徳叙
　　君讳纳字子郎勃海南皮人也其先□□之胄立姓定氏应天文像炎汉龙兴侯维□枝滋布竝极爵秩君之曽祖暨其先考轨迹相继俱□□□州追侔昔人丞显其光钟美积徳寔乃毓君膺大睢之防姿烝烝之孝友综览责典靡古不通察孝防除郎中尚书侍郎夙宵在公匪亐軄迁甘陵□句令亲病去官念□□复义章海内辟司空司徒府厉□□引股桓弗就复辟大尉举髙第□侍御史廸谟谐宻靖王室扬州冦贼陆梁作难五府表君中丞□□武汾沄所向殪日移晷収功献捷省息钱□还充府帑朝以□□□□骚震剖苻守任绥慰骇□□者征克大勋丙子玺书封都亭侯姃公曲阜尚父营企周啓□□□□□自君到官也勤思干干□□暇□菲身约俭矫时丽清逾公仪絜如素丝甄秀异抽防孤□□□□□以内照外贪饕革悔奸□□遯刑无斧钺之周无拘绁之人朐忍蛮夷滔天蠢动乗□唐突□□□□□忿□斯怒爰整干戈□□耽抟则有获羣丑慴怖絶迹幽□【窜字】镇集乖防宁业宇卹涷馁□□□□□□□□赋出梁益颎年□□杼柚其空□流转漕□恒输沮戊申诏书腾前付兾道逈且艰潮□□□□□□上□如□常章虽得□□家行哨然愍悼民亦劳止□是辞疾阖閤委政中阏慈养之□□□□□□□之怨故太尉掾王□□□府丞李元掾史张勤黎景冯经赵中毋防蒲胜犹潭等庶慕奚斯□□之义共论叙纪着休烈刋□□颂其辞曰
　　□□□□防生我君姿兼申甫懿艳□□帅典稽古正始顺元允恭粛恪唯礼是遵乃训五品教□□□□□□干巛其润如雨其主□□既沮梪导我以文且□暴冦建此□勋四竟谧羣庶艾安□□□□徳慕思昔邵伯也复□□□穆矣卓尔超伦亐胥令问光乎年
　　右巴郡太守都亭侯张府君功徳叙灵帝中平五年立今在巴州张君名纳勃海人碑云立姓定氏应天文像盖谓二十八舍有张宿其不经与栁敏碑同张君为郎中尚书侍郎甘陵寃句令侍御史扬州贼作以中丞督捕封都亭侯碑有残缺不见守巴郡事盖在朐忍蛮夷蠢动之下此碑乃掾属李元等为之碑隂各书曹掾之职而不称故吏则是张君在郡之日所立【释】
　　碑以汾沄为纷纭以为瞻以哨为悄以沮梪为爼豆以为忆责即坟字即懈字即曩字即寂字【仝上】
　　右巴郡太守张君碑其前题巴郡太守都亭侯张府君功徳叙云君讳纳字子郎勃海南皮人也又云炎汉龙兴留侯维干枝裔滋布竝极爵秩又云察孝亷除郎中尚书侍郎迁甘陵寃句令亲病去官辟司空司徒府复辟太尉举髙第拜侍御史扬州冦贼陆梁作难五府表君中丞督捕又云丙子玺书封都亭侯碑无卒葬年月其后颇叙述政绩而系以铭诗盖巴郡太守徳政碑尔按汉史自安顺以来扬州冦贼屡发不知张君为中丞督捕在何年也【金石録】
　　巴郡太守张纳功徳叙中平五年立在重庆府碑云张得姓应天文二十八舍张宿与栁敏碑所云桞宿之精议者以为不典其年月则见于碑隂【汉字原】
　　张纳碑隂
