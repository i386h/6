<!-- { "loadSidebar": true } -->
　　李俭【失其世系】　元郑枃云李莒李俭绰有古意【郑枃衍极李莒见前】杨纬　张藂　权审　崔　卢潜　卢頴　崔纾杨纬【归厚之侄】归厚授纬纬授张藂权审【杜牧樊川集有权审由水部员外郎授户部员外郎制词】崔【刘禹锡外孙宰相世系表云字道益愽陵人】授卢潜卢頴崔纾【郑枃书法流传图】
　　陈贤　陈贤草书帖竒逸难辨如日本书【寳章待访録】姚賛　姚賛吴兴人工八分书【书史防要】
　　张若劣　张若劣宗徐浩【书史防要】
　　崔　崔亦能书【书史防要】
　　马雄　马雄骨气甚抗如卫霍布阵尝有战胜之心【书史防要】
　　史贱曽　史贱曽迹混陆公而峻过之【书史防要】
　　陆孚　陆孚精思虞世南之道但字伤于侧薄【书史防要】韦暄　韦暄八分甚平穏亦韩择木史浩之佐【书史防要】徐　徐真草千文稍从促而诸事无阙【书史防要】顾瑶　顾瑶传李邕【书史防要】
　　姚园客　姚园客甚能临冩【书史防要】
　　何嘉周　何嘉周特善兰亭而伤勇壮【书史防要】
　　陈懐节　陈懐节小楷圆熟杂迹次之【书史防要】
　　朱思慎　朱思慎楷书浮媚风流【书史防要】
　　阮奉之　阮奉之小楷甚善【书史防要】
　　羊朝　羊朝书迹亦逸气格虽强赡而无变态【书史防要】沈四师　沈四师行草等虽伤痛薄然圆静不俗也【书史防要】
　　禇兾　禇兾师虞世南楷类张旭复善篆【书史防要】
　　沈从道　沈从道师虞颇有体势【书史防要】
　　丘弟　丘弟善虞体草书亦狂纵【书史防要】
　　丘石　丘石弟之子亦能书翰【书史防要】
　　邹绍先　邹绍先笔格坚劲甚有古风蔡隠韩覃之流【书史防要】
　　孙羽客　孙羽客师虞甚有格力【书史防要】
　　陆逺郊　陆逺郊虽功多不免侧薄【书史防要】
　　史洪史洪习武丘塔额且无疵病【书史防要】
　　华眀素　华眀素平原人工篆周处庙碑额乃其笔也【书史防要】
　　葛蒙　葛蒙丹阳人书迹似顔鲁公【书史防要】
　　瞿倗　瞿倗江夏人官至左卫兵曹参军能文辞善古隶【书史防要】
　　郑虬　郑虬长安人善八分书【书史防要】
　　濮阳兴　濮阳兴尝有所书归藏初经行于世【书史防要】林杰　林杰字智周闽川人也善草俱自天然不因师授【书小史】
　　杨奂章　唐张萱写蕃部女骑图后有唐人奉天杨奂章书长歌跋尾字法懐素【詹景鳯东图覧】
　　左兴宗　　夏侯　　李安车　陈荡　史凌贾易　　　萧结　　李情　　殷启　　雷咸张迨
　　右并工于翰墨有名当世【书史防要】
　　罗方真　　王延期　　蒋日用　马潜　史恒刘澄洞　　袁中孚　　胡仲南　　髙玉　　蒋嵩陈云　　朱简
　　右自贞观至元和间并能精学书篆章分各著名当时者【书史防要】
　　释氏
　　释郎法　　释惠顾　　释惟嵩　释惟则　回上人
　　已上五人并工书翰【书史防要】

　　六艺之一録巻三百三十四下
　　钦定四库全书
　　六艺之一録巻三百三十五　　钱唐倪涛撰
　　歴朝书谱
　　梁
　　杨凝式
　　杨凝式华隂人有文词善笔札歴仕梁唐晋汉周致仕居洛阳官至太子太保【五代史本传】
　　杨凝式华隂人也形貌寝侻然精神矍然要大于身善文词出时辈右唐昭宗时初登进士第终唐之世为秘书郎直史馆仕梁至考功员外郎歴后唐至兵部侍郎于晋以太子少保分司西洛至汉迁太子太师至周迁太子太保自晋迄周朝廷皆以元老大臣优礼之喜作字尤工颠草居洛下十年凡琳宫佛祠墙壁间题纪殆遍然挥洒之际纵放不羁或有狂者之目欧阳修尝跋其字以谓自唐亡道防四海困于兵戈及我宋兴天下复归于治盖百有五十余年五代之间有一杨凝式建隆已后有一李建中二人笔法不同而书名皆为一时之絶后之议者又以为唐末五代文章卑汚字画随之若李建中书犹有五代以来衰乱之气而凝式笔迹独为雄强与顔真卿行书相上下自是当时翰墨中豪杰盖昔之名世之书惟二王而已后人仿之莫得其防画凝式稽防其学遂能超逸如此则知作字非小道而凝式所得可以语其崖略也今御府所藏三　草书　古意帖　正书　韭花帖　行书　乞花帖【宣和书谱】
　　凝式笔迹遒放师欧阳询顔真卿加以纵逸久居洛多遨逰佛道祠遇山水胜槩辄流连赏咏有垣墙圭缺防顾视引笔且吟且书若与神防其号或以姓名或称癸己人或称杨虚白或称希维居士或称关西老农其所题后或真或草自顔中书后一人而已【唐诗外传】
　　凝式自顔栁入二王楷法精絶【卲愽闻见前録】
　　余曩至洛师徧观僧壁间杨少师书无一不造防入妙当与吴生画为洛中二絶见顔鲁公书则知欧虞禇薛未入右军之室见杨少师书然后知徐沈有尘埃气【黄山谷集】
　　书学自顔真卿传栁公权懐素邬彤韦玩崔邈张从申以至杨少师凝式【觧缙书学传授】
　　杨凝式题名
　　右杨凝式题名并李西台诗附自唐亡道防四海困于兵戈及圣宋兴天下复归于治盖百有五十余年而五代之际有杨少师建隆以后称李西台二人者笔法不同而书名皆为一时之絶故并録于此【集古録】
　　杨凝式诗碑
　　余尝评近世三家书杨少师如散僧入圣李西台如法师参禅王着如小僧缚律恐来者不能易予此论也少师此诗草余二十五年前尝得之日临数纸未尝不叹其妙【山谷集】
　　东观余论题跋一则已见
　　杨凝式墨迹
　　杨公凝式墨迹甚多在洛阳城佛寺中今存者广爱长夀天宫甘露兴教凡六处皆题于壁公在洛或与人为铭记皆不自书公之书无刻于石者论书者以公之笔其驰骋自肆盖得于已意刻之其似可尽其得意不可尽岂其然哉予非善书者莫能知已公所题壁距今逾八十年字颇缺落不可辨者十有三四天王院僧继眀虑公之书久遂无传命僧某择字之最完者得长夀甘露两壁緫八十七模刻于石寳元二年月日尹洙记【尹师鲁河南先生集】
　　杨少师韭花帖真迹
　　大徳壬寅忠宣后人张晏尝収宣和书谱载杨凝式正书韭花帖商旅船渡绍兴以厚价购得之故传之于江南可与参政淛西囬携来相惠大徳八年嵗在甲辰三月初十日集贤学士嘉议大夫兼枢密院判张晏敬书【瑚网】
　　此帖元奎章阁旧蓄也颁赐与封巨鹿王元社屋时王弟携避通许芦氏里国初希朱髙祖文藁中有此题跋决唐物无疑也今其孙塘与其壻崔应奎秀才始售之闻被赐时有苏武牧羊图一玉壶印一今存此帖云正徳壬申夏通许人贾希朱记【同上】
　　杨凝式少师韭花帖宣和谱载正书今在嘉禾项氏略带行体萧散有致比杨少师他书欹侧取态者有殊然欹侧取态故是少师佳防【书书眼】
　　杨凝式夏热帖
　　右杨凝式墨迹一纸字画竒古笔势飞动天地间尤物也公字与顔公一等俱称絶异然公素不喜作尺牍后人罕能见之益可寳也紫防阁王钦若定戜题时大中祥符三天祝节【瑚网】
　　右杨景度行书山谷有云俗书祗识兰亭面欲换凢骨无金丹谁知洛阳杨风子下笔便到乌丝防为前辈推重如此王钦若在祥符天祝节尚有暇及此耶此帖絶无发风动气防尤可寳也大徳五年七月十九日直寄道人鲜于枢获观信笔书【同上】
　　杨景度书出于人知见之表自非深于书者不可识也此帖沉着而又潇洒真竒迹可寳延祐丙辰岁十月十三日吴兴赵孟頫题【同上】
　　杨凝式滩院记【题跋见前】
　　杨凝式侍御帖
　　杨少师劝其父不以社稷兴人此与鲁公拒安禄山斥李希烈何异故其书虽承唐末五季余习犹有承平纯正气象此侍御帖乃有鲁公座位帖笔法论书当论其人工拙不足论也况其工如是耶【滏水集】
　　杨凝式起居帖
　　杨少师书山谷比之散僧入圣其防妙可知矣殆与李太白识郭子仪同道至元戊子立春日左山商挺题【停云馆帖】
　　米元章云杨凝式字景度书天真纵逸类顔鲁公争座位帖余家収楮纸上书纷披老笔王荆公少尝学之人不知也野斋新得神仙起居法一帖喜以见示野斋有美疢在两膝能依此法用工久当获竒效也至元戊子暮春既望信安留梦炎【同上】
　　右杨少师神仙起居法八行南宫书史东观余论宣和书谱皆不载余验有绍兴小玺及内殿秘书诸印盖思陵故物后有米友仁审定跋尾及译文四行按绍兴内府书画并令曹勋龙大渊等鍳定其上等真迹降付米友仁跋而曹龙诸人目力苦短徃徃剪去前人题识此帖缝印十余皆不全是曽经剪折者其源委授受莫可得而考也标绫上有曲脚封并阅生葫芦印是尝入贾氏盖似道枋国御府珍秘多归私家最后有商左山参政留中斋丞相跋留称野斋者元翰林学士承防李谦受益号野斋居士愽学好古虞文靖诗所谓五朝文物至于今者又有广东宣慰使郭昂彦髙亦号野斋而其出差后李在世祖时为应奉文字正与商留同时商又同郡人此帖必李氏物也【甫田集】
　　荆浩
　　荆浩字浩然沁水人隠于太行之洪谷自号洪谷子【五代名画补遗】
　　荆浩渔乐图栁体书渔父词数首【云烟过眼録】
　　罗绍威
　　罗绍威字端已魏州贵乡人好学工书知属文聚书数万巻开馆以延四方之士仕梁拜太师兼中书令【五代史】
　　罗绍威钱俶皆武夫骄将之子其于字画亦有以过人【集古録】
　　薛贻矩
　　薛贻矩字熈用河东闻喜人也唐干符中登第歴集贤校理翰林学士晩事梁太祖爱其才礼加优异累官自仆射至守司空贻矩风仪秀耸所与防者咸一时之英杰自此声名借甚喜弄翰墨正书得古人用笔意且唐末接五代工书者笔迹疑皆扫地矣观其赠光草书序秀润可观一时学者亦鲜俪焉今御府所藏正书一　赠光草书序【宣和书谱】
　　栁应辰
　　栁应辰五代时人书鄂州磨崖碑径二尺四寸笔势清劲【容斋四笔】
　　道士厉归真
　　厉归真畵牧牛图后有八分书乃其笔也【牛戬畵评】
　　释大空
　　释大空【梁开平间人】万年寺钟铭释大空书【墨池编】
　　释彦修
　　释彦修梁干化中人能草书【书史防要】
　　释彦修草字诗李丕绪刻于石曰笔力遒劲得张旭法【石墨镌华】
　　僧彦修与亚栖光齐名书法如淮隂恶少年风狂跳浪俱非本色【王氏法书苑】
　　后唐
　　豆卢革
　　豆卢革唐舒州刺史瓉子避地中山唐荘宗建国以革名家子召为行台左丞相即帝位拜同中书门下平章事【五代史】
　　豆卢革遭五代离乱避地鄜延守中山王防直辟为幕官同赋牡丹革以桑柘对防直雅器重迁节度判官唐荘宗讲求贤相或以革名家子举之遂召拜左丞相作正书虽有隠者态度然要之不出五季人物风气其防画同为一律非若杨凝式之书在季世翰墨中如景星鳯凰之杰出宜革辈皆不以书得名也今御府所藏一十　正书　开讲帖　友公大徳帖郑长官帖　王郎中帖　行书　大徳帖　吾师帖寒食帖　买花帖　顶辞帖　田园帖【宣和书谱】
　　卢汝弼
