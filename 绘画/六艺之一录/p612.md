<!-- { "loadSidebar": true } -->
　　黄姬水淳父呉人正书初宗虞永兴行笔本王履吉而晩节加率易
　　张贡士鳯翼长洲人小楷拟曹娥精雅有致微伤矜局王穉登百谷呉人出入淳父公瑕而加尖峭
　　俞允文仲蔚昆山人小楷絶得禇河南法而以顔柳筋骨干之遇所合作深可嘉尚而行笔颇仿河南稍大则兼黄米而伤佻纵
　　王逢年舜华本老笔而杂用之遂不成家
　　莫布政中江云间人行草风骨朗朗亦善署书乃子是龙小楷精工过于婉媚行草豪逸有态
　　古隶在明世殊寥寥云间陈文东颇合作然未之见也独文太史征仲能究遗法于钟梁一扫唐笔乃子彭继之亦自遒雅少伤率易耳陆旅携为文氏甥妙得其意惜三十而夭未见其止少时日从事翰墨间不解多乞之深以为恨征仲恒自负隶法则不譲古人而歉于篆然余得其千文一本亦在呉兴堂庑也陈道复作篆不甚经心而自有天趣王禄之差有准防亦善配合周公瑕亦自熟不免率易
　　弇州集云国朝书法当以祝希哲为上文征仲王履吉宋仲温宋仲珩次之陆子渊丰道生沈华亭徐元玉李贞伯呉原愽又次之余似未入品
　　六艺之一録卷二百九十九
<子部,艺术类,书画之属,六艺之一录>
　　钦定四库全书
　　六艺之一録卷三百　　　　　钱唐倪涛撰
　　歴朝书论
　　汪珂玉珊瑚网书品【已见者不録】
　　六朝刘宋羊欣叙古来能书人姓名【见前】梁庾肩吾书品论见前
　　梁袁昻古今书评【见前】
　　陶隐居与梁武帝论书啓【摘録第五啓前半叚已见】注云董宰以啓中此一人或即许先生也
　　梁虞龢二王书论
　　注云据此可以知众説所引之是非
　　唐文皇书右军传后
　　孙防礼执要论【系摘録书谱中语自今之所陈至安有体哉止全文已见】韦述叙唐朝书録
　　张懐瓘书防
　　唐徐浩论书【已见】
　　传授笔法人名【已见】
　　南唐李后主评书【已见】
　　欧阳永叔论古法帖
　　余尝喜览魏晋以来笔墨遗迹而想前人之髙致也所谓法帖者其事率皆吊哀候病叙暌离通讯问施于家人朋友之间不过数行而已盖其初非用意而逸笔余兴淋漓挥洒或妍或丑百态横生披卷发函烂然在目使人骤见惊絶徐而视之其意态愈无穷尽故使后世得之以为竒翫而想见其人也于髙文大册何尝用此
　　欧阳永叔论苏子美蔡君谟李邕书
　　子美喜论用笔一叚　君谟独步当世一叚　余始得李邕书一叚　学书勿浪冩一叚　往时有风法华者一叚【俱摘録试笔中语已见】
　　苏玉局辨法帖及诸家书
　　辨书之难一叚【见前法帖】　　卫夫人书一叚【同上】余尝论书以谓钟王之迹萧散简逺妙在笔画之外至唐顔柳始集古今笔法而尽发之极书之变天下翕然以为宗师而钟王之气益防
　　前史论徐浩书锋蔵画中力出字外杜子美云书贵瘦硬方通神若用今时笔工虚锋涨墨则人人皆作肥皮馒头矣用呉説笔作此数字颇适人意
　　李国主本无所得舍险与瘦一字不成宋宣献清而复寒书正类李西台重而复印俱不能济苏子美兄弟并俊秀非有余乃不足也
　　欧阳文忠书自是学者所共仪刑庶几如见其人者正使不工犹当传寳况其精勤敏妙自成一家乎杨君畜二公书过黄州出以相示偶为评之
　　欧阳永叔笔势险劲字体新丽自成一家然公墨迹自当为世所寳
　　自君谟死后一叚　荆公书得无法之法一叚【已见】草书祗要有笔霍去病所谓不至学古兵法者为过之鲁直书草书去病穿城蹋鞠此正不学古兵法之过也学即不是不学亦不可
　　鲁直以平等观作欹侧字以真实相出游戏法以磊落人书细碎事可谓三反【此跋山谷为王晋卿小书尔雅】
　　欧阳叔弼谓余书大似李北海一叚　古人用茟必有所自一叚【已上两段俱已见前但第二叚末句原本云此殆谬矣改为非诞也】
　　苏子瞻题唐氏六家书后【已见】
　　东坡评杨所蔵欧蔡书【已见】
　　黄涪翁跋兰亭诸帖
　　兰亭叙草一叚　兰亭虽是真行书之原一叚【俱见】古人作兰亭叙一叚【已见但删去前四句耳】
　　东坡有云大字难于结宻而无间一叚【已见】
　　余尝戏为人评书云小字莫作痴冻蝇乐毅论胜遗教经大字无过瘗鹤铭随人作计终后人自成一家始逼真然适作小楷亦不能摆脱规矩客曰子何舍子之冻蝇而谓人冻蝇余无以应之固知棊鞠等技非得不传之妙未易工也
　　乐毅论一段　东方曼倩画賛一叚　黄庭经一叚佛遗教经一叚【俱见前】
　　蔡公遂委笃一叚　昨遂不奉恨深帖一叚　谢太傅所称道民安一叚　知足下故羸疾一叚　索征西笔短意长一叚　智果善学书一叚　宋儋笔墨精劲一叚【删末二句】　王侍中学钟繇一叚　谢太傅墨迹一叚郄方回书一叚【以上俱摘録法帖题跋中语见前】
　　章草千字文一叚【见前】
　　右军尝戏为龙爪书【见前】
　　往在馆中时于阁下一观李懐琳临右军絶交书大有竒特处今观续法帖十未得其二三以此言之十卷中大率皆如此又智永十八行判作右军书萧子云临索征西书便判作靖书此等难使郑彰辈任其责刘无言笺题便不类今人书使之春秋髙江东又出一羊欣薄绍之矣
　　顷年观庙堂碑一叚【已见】
　　草书妙处一叚
　　欧率更书化度寺碑【已见】
　　道林岳麓寺诗字势豪逸真复竒崛所恨功力太深耳少令巧拙相半使子敬复生不过如此
　　唐自欧虞后一叚
　　书家论徐防稽笔法一叚【已见徐浩题经】
　　王着临兰亭叙一叚【已见】
　　鲁公东西林题名宋开府神道永州磨崖诸竒书杨少师洛中十一碑懐素自叙草书千余字当集为一它日可为跋尾禅家云法不孤起仗境方生悬想而书不能一二又臂痛才能用笔三四分耳
　　周秦古器铭皆科斗文字其文章尔雅朝夕玩之可以披剥华伪自见至情虽戏弄翰墨不为无补
　　山谷评诸名家书
　　钟大理表章致佳世间盖有数本肥瘠大小不同盖后来善临搨本耳要自皆有佳处两晋士大夫类能书右军父子抜其萃耳观魏晋间人论事皆语少而意宻大都犹有古人风泽略可想见论人物要是韵胜为尤难得蓄书者能以韵观之当得髣髴
　　右军真行章草藁无不曲当其妙处往时书家置论以为右军真行皆入神品藁书乃入能品不知凭何便作此语政如今日士大夫论禅师某优某劣吾了不解古人言坐无孔子焉别顔回真知言者
　　右军自言见秦篆及汉石经正书书乃大进故知局促辕下者不知轮扁斵轮有不传之妙王氏来惟顔鲁公杨少师得兰亭用笔意
　　右军父子真行略相当相抗尔余尝评书云字中有笔如禅家句中有眼须具此眼者乃能知之
　　右军笔法如孟子道性善庄周谈自然纵説横説无不如意非复可以常理拘之
　　大令草法殊逼伯英一叚【已见】
　　宋齐间士大夫翰墨颇工合处便逼右军父子盖其流风遗俗未逺师友渊源与今日俗学不同耳王谢承家学字画皆佳要是其人物不凡各有风味耳观王蒙书想见其人秀整几所谓毫发无遗恨者王荆公尝自言学蒙书世间有石刻南涧楼诗者似其苗裔但不解古人所长乃尔难到
　　唐太宗英睿不羣所学輙便过人计神尧初定四海太宗年二十许尔字画已能如此所以末年诏敕有魏晋之风亦是富贵后能不废学尔
　　伯英书小纸意气絶类章书精神照人此翰墨妙絶无品者
　　张长史千字一叚　张长史行草帖一叚【详见前】
　　顔鲁公书虽自成一家一叚　观鲁公此帖一叚【俱见前】观唐人防纸余墨皆有妙处故知翰墨之胜不独在欧虞禇薛也惟恃耳而疑目者盖难与共谈耳
　　观江南李主手改表章一叚【详见前】
　　余尝评近世三家书一叚【详见上】
　　李西台出羣抜萃一叚【已见前】
　　近世士大夫书富有古人法度惟宋宣献公耳如前翰林侍书王著书乐毅论及周兴嗣千字笔法圆劲几似徐防稽然病在无韵如宣献公能用徐季海笔莫年摆落右军父子规摹自成一家当无遗恨矣
　　往时士大夫罕能道宣献书札之美者前日裕陵游心艺文颇归翰墨于宋氏于是天下靡然承风墙隅败纸蛛丝煤尾之余无不轴以象玉表以绨锦士大夫书尺间班班皆有笔势老杜云太宗妙其书是以数子至有味其言也
　　常山公书如霍去病用兵所谓顾方畧何如耳不至学孙吴至其得意处乃如戴花美人临镜笑春后人亦未易超越耳
　　蔡君谟行书简札一叚　苏子美似古人笔劲一叚【俱见前】范文正公书落笔痛快沉着极近晋宋人书往时苏才翁笔法妙天下不一世人惟称文正公书与乐毅论同法余少时得此评初不谓然以谓才翁傲睨万物众人皆侧目无王法必见杀也而文正待之甚厚爱其才而忘其短也故才翁评书少曲董狐之笔耳老年观此书乃知用笔实处是其最工大概文正妙于世故想其钩指回腕皆优入古人法度中今士大夫喜书者当不但学其笔法观其所以教戒故旧亲戚皆天下长者之言也深爱其书则深味其义推而涉世不为古人志士吾不信也
　　司马温公天下士也所谓左准防右规矩声为律而身为度者也观其书犹可想见其风采余尝观资治通鉴草虽数百卷中颠倒涂抹讫无一字作草其行已之度盖如此
　　昔余大父大夫公及外祖特进公皆学畅整遗教经及苏灵芝北岳碑字法清劲笔意皆到但不入俗人眼耳数十年来士大夫作字尚华藻而笔不实以风樯阵马为痛快以挿花舞女为姿媚殊不知古人用笔也客有惠棕心扇者念其太朴与之藻饰书老杜巴中十诗颇觉驱笔成字都不为笔所使亦是心不知手手不知笔恨不及二父时耳下笔痛快沉着最是古人妙处试以语今世能书人便十年分疏不下顿觉驱笔成字都不由笔
　　黄山谷跋东坡墨迹
　　余尝论右军父子翰墨中逸气一叚　东坡道人少日学兰亭一叚　东坡书水陆賛一叚　东坡叙英皇事帖一叚　东坡书真行相半一叚　东坡先生常自比于顔鲁公一叚　余尝论右军父子以来一叚　东坡书如华岳三一叚　东坡居士极不惜书一叚　东坡简札字形温润一叚　东坡书随大小真行一叚【以上十一叚俱见】
　　东坡书彭城以前犹可伪至黄州后掣笔极有力可望而知真赝也
　　苏翰林用宣城诸葛齐锋笔作字踈踈宻宻随意缓急而字间妍媚百出古来以文章名重天下例不工书所以子瞻翰墨尤为世人所重今日市人持之以得善价百余年后想见其风流余韵当万金购蔵耳庐州李伯时近作子瞻按藤杖坐盘石极似其醉时意态此纸妙天下可乞伯时作子瞻一像吾辈防聚时开置几上如见其人亦一佳事
　　山谷跋苏颍濵王晋卿书
　　子由书瘦劲可喜反覆观之当是捉笔甚急而腕着纸故少雍容耳
　　余尝得蕃锦一幅一叚【已见】
　　鲁直自评书学
　　余学草书三十余年一叚【已见】
　　钱穆父苏子瞻皆病余草书多俗笔盖余少时学周饍部书初不自寤以故久不作草数年来犹觉湔祓尘埃气未尽
　　绍圣甲戌在黄龙山中忽得草书三昧觉前所作太露芒角若得明窓浄几笔墨调利可作数千字不倦但难得此时防耳
