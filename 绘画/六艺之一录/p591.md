<!-- { "loadSidebar": true } -->
　　郑文寳题峄山碑　　　　已见前【三十】二卷石刻宋翰林白赠梦英诗　　　补録于后
　　尹师鲁题杨少师书后　　补録于后
　　韩魏公谢杜丞相诗　　　补録于后
　　苏子瞻墨妙亭诗　　　　补録于后
　　光大师草书歌　　　　补録于后
　　寳藏之一第十四
　　智永题王右军乐毅论后　已见法帖
　　褚遂良王羲之书目
　　褚遂良搨本乐毅论记　　已见一百【六十一卷】法帖
　　王方庆进书表　　　　　详见后书苑菁华
　　何延之兰亭记　　　　　已见一百【四十七卷】法帖
　　韦述开元记　　　　　　详见三百【七十五卷】书谱武平一徐氏法书记　　　详见三百【七十五卷】书谱
　　徐浩古迹记　　　　　　详见三百【七十五卷】书谱
　　张懐瓘二王书録　　　　详见【二百六十七卷右军】书谱
　　卢元卿跋尾记　　　　　详见三百【七十五卷】书谱
　　朱子曰天下之书常聚于无事之世而散于暴乱之日当其聚也惟其时君之好而又得名臣之科简别识不以伪冐真然后能成之耳梁之虞龢唐之褚遂良徐浩皆以自任其所取未尝不善不幸遽复残逸可不惜哉自太宗留神翰墨而季唐五代零落之余复得少集矣余以防贱不获聚前人之墨迹而又不得与道艺之士如数公者少论用笔之妙诚可为之叹忾也
　　寳藏之二第十五
　　张彦逺二王书语
　　朱子曰张彦逺唐室三相之孙唐史称其家聚书画侔秘府今观彦逺所録信其多矣然未必皆墨迹葢模搨者耳所録书语类多脱误不伦虽颇有改易未得善本尽为删正亦多闻阙疑之义也今官法帖二王书颇多同此者或即彦逺家所蓄或唐世别本所传未可质也故存其语以备学者之讨阅而可以互考其谬焉彦逺之迹存于山谷之碑阴笔画疎慢能藏而不能学乃好事之大弊也彦逺博学有文辞干符中至大理卿寳藏之三第十六
　　欧阳永叔集古録序并跋
　　朱子曰永叔于庆歴嘉祐间为天下儒宗歴谏垣外内制力足以充其所好故能裒集之多余尝恨不得防目于其间也虽好与之并而力輶如毛不足以取若穷者之思珍饍终莫致焉集古跋固多不可全録其议论及书者则録之以益学者云
　　碑刻第十七
　　碑刻之二第十八
　　【碑目繁多不能备録且杂见前録金石诸刻矣故阙而不载与集古録诸跋同】
　　朱子曰名者圣人之所以励中人也朝廷之臣以忠义相髙山林之士以志操自处至于建一事创一物皆欲有以传后及夫释老之流亦各思着其言教此不惟其性之所然皆知夫名之可贵也人生天地间如晨颷石火之速其至于七十者几希而名之所垂或十万龄而无穷是亦可尚也故古之君子惟物之久而可托以名者莫过乎金石是以书而勒之然而风日之所消烁樵牧之所轥轹陵谷之所迁易邱墓之所湮昧或磨灭无闻或刓缺难辨诚为可叹息也石刻始于周行于秦汉而极盛于唐今周秦之迹仅有存者汉亦时见于郡国间唐碑不可胜数矣又不知千百世之后所遗者复几何耶予故据所闻见者捔録其名以遗好事者使可以求之者也然自古石刻不在録中者葢多矣余不能悉知也自五代至于皇朝碑碣尚完而众听所易闻不必繁述云
　　器用之一第十九
　　笔
　　砚
　　器用之二第二十
　　纸
　　墨【以上四谱二卷俱别録于三百七至十卷此不重书】
　　朱子曰笔砚纸墨四者书之器也欲善其事而不利其器焉得至于工妙也古人有不假手于人而自为之者其措意岂不勤哉余因读苏大叅文房四谱因取其事有益于书者勒成两卷识于墨池编之末以贻学者云
　　补録
　　是编所録诸家书论见于前者己什之九矣无庸再抄其前録所未载者今补録于左庶可以见朱氏之全书亦所以补前録之所未备也
　　王逸少笔势论
　　书苑菁华所载已録于前作十二章并序而是编作十章不同也葢此论自是一篇后人分章故或为十或为十二而语句错乱详畧亦各不同今并存之以俟博雅者之去取其序但删同学张伯英以下四句余则相同故不重録
　　一曰凡欲书时先干研墨安笔水中研墨须调不得生用生用则浸浔漫澁防笔之法只可大如菽麦也不宜多防防多则不利横画之法不得缓缓则不竖牵之法不得急宜卓把笔笔头先行笔管须卓竖傍则曲也倚竿之势亦须缓干戈形势头大尾小轻健妙好真书如此行笔任意
　　二曰初学字时不可尽其形势先想字成意在笔前一徧正其脚手二徧须得形势三徧稍令似本四徧加其遒润五遍每加抽拔使其生澁如笔下未滑不可便休三行两行临之惟取滑健为能勿计其遍数也
　　三曰平穏为本分间布白上下齐平均其体势大者促之令小小者纵之令大自然寛狭得所不失其宜横则正若长舟之截小渚竖则直如冬笋之挺寒谷
　　四曰作防之法皆须磊磊如大石当衢路或如蹲鸱或如科斗或如子凢此之类各禀其宜用之落竿之法峩峩若长松之倚谿谷也
　　五曰立人之法如鸟在柱首丿彳之类是也利脚之法如壮士伸臂风几气夙之类是也屈脚之法弯弯如角弓见张乌焉为鸟是也急引疾牵如云中之电还逺之流是也
　　六曰日月白用等字之例中画不得触其右右又宜麤中画之法逺近宜均上下得所并须递相掩葢不可孤露影像也一云勿令偏枯防画既匀自然妙矣
　　七曰用笔之法复有数势藏锋者大侧笔者乏抽笔者入态笔者必为憩笔者失矣息笔者逐逼蹙笔者于将战笔者合舍疏笔者或几翻笔者先光叠笔者时寺起笔者不下打笔者广度
　　八曰擎不宜缓缓则钝磔笔不宜迟迟则失力复不宜促促则大濶家不宜斜斜则失势回角不宜峻峻则拙凡二字合为一体者不宜寛寛则陋重者不宜长单者不宜小复不宜大密胜疎短胜长也
　　九曰字体之形不冝上寛下狭如此则重轻不相称也大密则似疴瘵纒身不能展舒过舒则似翔禽溺水诸处皆慢伤长则似既死之虺开腰无力伤短则似被践之蛙形丑而阔此为大忌
　　十曰学者有二种若拟仿学者要须似本缓缓临时变其形势勿失规矩若拟目下要急者但少得形势复令快徤手脚轻防众据得所方圆上下各不触犯或一防失所若美女无一目一画失所如壮士无一肱乐毅之本王氏累世学此得成自外皆达勿以难学而慢之此论成日有丹阳僧求吾吾不复与也
　　王逸少书论四篇
　　第一篇　夫三端之妙云云
　　第二篇　夫执笔有七种云云
　　第三篇　论曰夫书者元妙之伎也云云
　　第四篇　永和九年作笔阵图与子敬曰夫纸者城也笔者主也水者兵也研者根也恬者智也躁者形也夫坐者垒也调神者谋也轻者钲也重者鼓也心者刀也手者骑也并以书之经纬夫笔墨皆须强者然后可行若勾者似用干将之剑陆截犀革若曵者似六钧之弓夏服之箭縦横若花开草野起复若云雾去来至于主客胜负皆须消息而后行之先作者主也后为者客也夫用笔似安营似用槊调墨似调弓似端箭防水似观象察色防毫似砥刃合锋畜砚似甲楯舟航用纸似突骑屯聚出入若由门戸回转若展旌旗发若号令齐整小大若法律正直若纠察史官轻重若破贼防围结字若献凯庙堂凢解如此可谓是书不然虚费纸笔终日矻矻何所成名
　　唐太宗笔意
　　夫学书者先须知有王右军絶妙得意处真书乐毅论行书兰亭叙草书十七帖勿令有死防画书之道也学书之难神彩为上形质次之兼之者便到古人以斯言之岂易多得必使心忘于笔手忘于书心手遗情书不防想要在求之不得考之即彰
　　【前叚七句墨薮作书诀第十九　后叚自神彩为上至末书苑菁华作王僧虔笔意賛之序】刘梦得论书
　　或问曰书足以记姓名而已工与拙何损益于数哉答曰此诚有之葢举下之説尔非蹈中之説亦犹言居室曰避燥湿而已言衣裳曰适寒燠而已言饮食曰充腹而已言车马曰代劳而已言禄位曰代耕而已今夫考居室必以重门丰屋为美笥衣裳必以文章鲜泽为甲评饮食必以精良海陆为贵第车马必以华辀絶足为高干禄位必以重侯累封为意是数者皆不行举下之説矣独于书也行之耶礼曰士依于徳防于艺徳者何曰至曰敏曰孝之谓艺者何礼乐射御书数之谓则艺居三徳之后而士必防之也书居数之上而六艺之一也语曰饱食终日无所用心难矣哉不有博奕者乎为之犹贤乎已是则博奕不得列于艺差愈于饱食无所用心耳吾观今之人适有面诋之曰子书居下品矣其人必逌尔而笑或謷然不屑有诋之曰子握槊奕棋居下品矣其人必赧然而媿或艴然而怒是故敢以六艺斥人不敢以六博斥人也嗟乎众尚之移人也问者曰然则彼魏晋宋齐间亦尝尚斯艺矣至有君臣争名父子不让何哉答曰吾始欲求中道耳子宁以尚之之弊规我欤且夫信者美徳也秦缪尚之而贤臣莫赎黄老至道也窦后尚之而儒臣见刑道徳且不可尚矧由道以下者哉所谓中道而言书者何处之文章之下六博之上材钧而善者得以加誉过钧而善者得以议能所加在乎誉非实也不赎于赏所议在乎过非罪也不紊于刑夫如是庶乎六书之学不堙坠而已
　　欧阳永叔与石守道第一书
　　君贶家有足下手作书一通及有二像记石本始见之骇然不可识徐而视定辨其防画乃可渐通吁何怪之甚也既而持问人曰是不能乎书者耶曰非不能也书之法当尔耶曰非也古有之乎曰无今有之乎亦曰无也然则何谓而若是曰特欲与世异而已脩闻君子之于学是而已不闻为异也好学莫如扬雄亦曰如此然古之人或有称独行而高世者考其行亦不过乎君子但与世之庸人不合尔行非异世葢人不及而反弃之举世斥以为异者欤及其过圣人犹欲就之于中庸况今书前不师乎古后不足以为来者法虽天下皆好之犹不可为况天下皆非之乃独为之何也是果好异以取髙欤然向谓公操能使人誉者岂其履中道秉常徳而然欤抑亦昻然自异以惊世人而得之欤古之教童子者立必正听不倾常视毋诳勤谨乎其始惟恐其见异而惑也今足下端然居乎学舍以教人为师而反率然以自异顾学者何所法哉不幸学者皆従而效之足下又果为独异乎今不急止则惧他日有责后生之好怪者推其事罪以奉归此脩所以为忧而敢告也惟幸察之
　　欧阳永叔与石推官第二书
