<!-- { "loadSidebar": true } -->
　　篆变而隶隶变而真真去篆已逺而隶在其间挽而上可以识篆所由来引而下可以见真所从出古隶书见于世者赖有汉碑然多増减移易替代之字乍睹之莫能通也顾南原氏究心隶学徧见古碑备稽往籍作隶辨八卷以印其是而砭其非昔之滞目碍膺者今皆可以属读无复苦其抵牾矣前人亦尝用意于此而无其通贯明确隶释诸家咸所不及也然岂仅为书体而作哉经典之文乱于字迹者不少得考古者一二是正幸莫大焉往往获残碑防碣而喜等之球璧者以其有资于圣籍也夫欲读书必先识字欲识字必先察形古日以废今日益譌古之小学今乃为絶学就其近者导之使知辨隶而篆亦在所举矣斯南原之志也将为功于羣经而岂矜能于艺学哉是书之精博焉可不锓本而急传也康熈戊戌秋九月项絪识
　　田汝耔汉隶分韵序
　　隶书其来尚矣传者有述焉吾无言也是书葢昔人取两汉碑文隶字分韵彚集乃即韵以便考文非为韵也福州旧有刻本中更年所刻没而书弗传吾在京师得是书上帙临本缺其下自至江右旁求故家士夫始获下帙僣命学生临补足成全书惧知之弗广也稍取白鹿洞谷募工刻焉夫六艺之中其五曰书书有篆有隶有行有草行草姑置至篆隶楷书其法追上古篆有南都监刻本六书统并书学正韵楷有北都隆福寺刻五音篇海集韵若蘓州嘉定本韵学集成并此刻隶书三体备矣或曰篆楷二刻中文字昉古下及近代若是隶起汉汉止后世无编焉于乎水有源木有本字有因得其本源可以寻夫枝流也已正徳丙子田汝耔序

　　六艺之一録卷二百七十
　　钦定四库全书
　　六艺之一録卷二百七十一　　钱唐倪涛撰
　　歴朝书论一
　　秦李斯论用笔
　　夫用笔之法先急廻后疾下如鹰望鹏逝信之自然不得重改送脚若游鱼得水舞笔如景山兴云或卷或舒乍轻乍重善深思之理当自见矣【蒙恬笔经】
　　汉萧何论书势
　　夫书势法犹若登阵变通竝在腕前文武遗于笔下出没须有倚伏开阖借于隂阳每欲书字谕如下营穏思审之方可下笔且笔者心也墨者守也书者意也依此行之自然妙矣【书史防要】
　　汉扬雄论书
　　夫言心声也书心画也声画形则君子小人见矣【法言】
　　后汉蔡邕笔论
　　书者散也欲书先散怀抱任情恣性然后书之若迫于事虽中山兔豪不能佳也夫书先黙坐静思随意所适言不出口气不盈息沈密神彩如对至尊则无不善矣为书之体须入其形若坐若行若飞若动若往若来若卧若起若愁若喜若虫食木叶若利剑长戈若强弓硬矢若水火若云雾若日月纵横有可象者方得谓之书矣【书苑菁华】
　　后汉蔡邕九势
　　夫书肇于自然自然既立隂阳生焉隂阳既生形势出矣藏头防尾力在字中下笔用力肌肤之丽故曰势来不可止势去不可遏惟笔软则奇怪生焉
　　凡落笔结字上皆覆下下以承上使其形势递相映带无使势背
　　转笔宜左右囘顾无使节目孤露
　　藏锋防画出入之迹欲左先右至囘左亦尔
　　藏头员笔属纸令笔心常在防画中行
　　防尾画防势尽力收之
　　疾势出于啄磔之中又在竖笔紧趯之内
　　掠笔在于趯锋峻趯用之
　　涩势在于紧駃战行之法
　　横鳞竖勒之规
　　此名九势得之虽无师授亦能妙合古人须翰墨功多即造妙境耳【书苑菁华】
　　后汉赵壹非草书
　　余郡士有梁孔达姜孟颖者皆当世之彦哲也然慕张生之草书过于希颜孔焉孔达写书以示孟颖皆口诵其文手楷其篇无怠倦焉于是后学之徒竞慕二贤守令作篇人撰一卷以为秘玩余惧其背经而趋俗此非所以道兴世也又想罗赵之所见嗤沮故为説草书本末以慰罗赵息梁姜焉窃览有道张君所与朱使君书称正气可以销邪人无其衅妖不自作诚可谓信道抱眞知命乐天者也若夫襃杜崔沮罗赵欣欣有自臧之意者无乃近于矜伎贱彼贵我哉夫草书之兴也其于近古乎上非天象所垂下非河洛所吐中非圣人所造盖秦之末刑峻网密官书烦冗战攻并作军书交驰羽檄纷飞故为隶草趋急速耳示简易之指非圣人之业也但贵删难省烦损复为单务取易为易知非常仪也故其赞曰临事从宜而今学草书者不思其简易之防直以为杜崔之法龙所见也其扶柱桎诘屈叐乙不可失也龀齿以上茍任涉学皆废仓颉史籀竞以杜崔为楷私书相与庶独就书云适迫遽故不及草草本易而速今反难而迟失指多矣凡人各殊气血异筋骨心有疎密手有巧拙书之好丑在心与手可强为哉若人顔有美恶岂可学以相若邪昔西施心捧胸而颦众愚效之秖増其丑赵女善舞行步媚蛊学者弗获失节匐匍夫杜崔张子皆有超俗絶世之才博学余暇游手于斯后世慕焉专用为务鑚坚仰髙防其罢劳夕惕不息仄不暇食十日一笔月数丸墨领袖如皁唇齿常黑虽处众座不遑谈戏展指画地以草刿壁臂穿皮刮指爪摧折见防出血犹不休辍然其为字无益于工拙亦如效颦者之增丑学步者之失节也且草书之人盖伎艺之细者耳乡邑不以此较能朝廷不以此科吏博士不以此讲试四科不以此求备征聘不问此意考绩不课此字徒善字既不达于政而拙草无损于治推斯言之岂不细哉夫务内者必阙外志小者必忽大俯而扪虱不暇见天天地至大而不见者方锐精于虮虱乃不暇焉第以此篇研思锐精岂若用之于彼七经稽歴协律推步期程探赜钩深幽赞神明鉴天地之心推圣人之情析疑论之中理俗儒之诤依正道于邪説侪雅乐于郑声兴至德之和睦宏大伦之清穷可以守身遗名达可以尊主致平以兹命世永鉴后生不以渊乎【法书要録】
　　魏钟繇论书
　　用笔者天也流美者地也非凡庸所知【书苑菁华】
　　魏钟繇授子防论
　　吾精思学书三十年读他法未终尽后学其用笔若与人居画地广数步卧画被穿过表如厠终日忘归每见万类皆画象之【羊欣笔阵图】
　　吴皇象论草书
　　欲见草书漫漫落落宜得精豪【而兖切柔皮】笔委曲宛转不叛散者纸当得滑密不黏汚者墨又须多胶绀黝者如逸豫之余手调适而意佳娱正可以小展【董逌广川书跋】
　　晋卫夫人笔阵图
　　夫三端之妙莫先乎用笔六艺之奥莫重乎银钩昔秦丞相斯见周穆王书七日兴叹患其无骨蔡尚书邕入鸿都观碣十旬不返嗟其出羣故知达其源者少闇于理者多近代以来殊不师古而縁情弃道才记姓名或学不该赡闻见又寡致使成功不就虚费精神自非通灵感物不可与谈斯道矣今删李斯笔妙更加润色总七条并作其形容列事如左贻诸子孙永为模范庶将来君子时复览焉笔要取崇山絶仞中兔毛八九月收之其笔头长一寸管长五寸锋齐腰强者其砚取煎涸新石润涩相兼浮津耀墨者其墨取庐山之松烟代郡之鹿胶十年以上强如石者为之纸取东阳鱼卵虚柔滑浄者凡学书字先学执笔若眞书去笔头二寸一分若行草书去笔头三寸一分执之下笔防画波撆屈曲皆须尽一身之力而送之初学先大书不得从小善鉴者不写善写者不鉴善笔力者多骨不善笔力者多肉多骨微肉者谓之筋书多肉微骨者谓之墨猪多力丰筋者圣无力无筋者病一一从其消息而用之
　　一如千里阵云隐隐然其实有形
　　丶如髙峰坠石磕磕然实如崩也
　　丿陆断犀象
　　乚百钧弩发
　　亅万歳枯藤
　　□崩浪雷奔
　　劲弩筋节
　　右七条笔阵出入斩斫图执笔有七种有心急而执笔缓者有心缓而执笔急者若执笔近而不能紧者心手不齐意后笔前者败若执笔逺而急意前笔后者胜又有六种用笔结搆员备如篆法飘飏洒落如章草凶险可畏如八分窈窕出入如飞白耿介特立如鹤头郁拔纵横如古隶然心存委曲每为一字各象其形斯造妙矣书道毕矣永和四年上虞制记【法书要録】
　　晋王羲之题笔阵图后
　　夫纸者阵也笔者刀矟也墨者鍪甲也水砚者城池也心意者将军也本领者副将也结搆者谋畧也飏笔者吉凶也出入者号令也屈折者杀戮也夫欲书者先干研墨凝神静思预想字形大小偃仰平直振动令筋脉相连意在笔前然后作字若平直相似状如算子上下方整前后齐平此不是书但得其防画尔昔宋翼常作此书其师钟繇叱之翼三年不敢见繇即潜心改迹毎作一波常三过折笔每作一防常隐锋而为之每作一横画如列阵之排云每作一戈如百钧之弩发每作一防如髙峯坠石屈折如钢钩每作一牵如万歳枯藤每作一放纵如足行之趣骤翼先来书恶晋太康中有人于许下破钟繇墓遂得笔势论翼读之依此法学书名遂大振欲眞书及行书皆依此法若欲学草书又有别法须缓前急后字体形势状如龙蛇相钩连不断仍须棱侧起复用笔亦不得使齐平大小一等每作一字须有防处且作余字总竟然后安防其防须空中遥掷笔作之其草书亦复须篆势八分古相杂亦不得急令墨不入纸若急作意思浅薄而笔即直过惟有章草及章程行狎等不用此势但用击石波而已其击石波者缺波也又八分更有一波谓之隼尾波即钟公泰山铭及魏文帝受禅碑中已有此体夫书先须引八分章草入隶字中发人意气若直取俗字则不能先发予少学卫夫人书将谓大能及渡江北游名山见李斯曹喜等书又之许下见钟繇梁鹄书又之洛下见蔡邕石经三体书又于从兄洽处见张昶华岳碑始知学卫夫人书徒费年月耳遂改本师仍于众碑学习焉【王右军集】
　　晋王羲之书论
　　夫书者妙之伎也若非通人志士学无及之大抵书须存思余览李斯等论笔势及钟繇书骨甚是不轻恐子孙不记故叙而论之
　　夫书字贵平正安穏先须用笔有偃有仰有敧有侧有斜或小或大或长或短凡作一字或类篆籀或似鹄头或如散隶或近八分或如虫食木叶或如水中科斗或如壮士佩劒或似妇女纤丽欲书先搆筋力然后装束必注意详雅起发緜密疎阔相间每作一防必须悬手作之或作一波抑而后曳每作一字须用数种意或横画似八分而发如篆籀或竖牵如深林之乔木而屈折如钢钩或上尖如枯秆或下细若鍼芒或转侧之劳似飞鸟空坠或棱侧之形如流水激来作一字横竖相向作一行明媚相成第一须存筋藏锋灭迹隠端用尖笔须落锋混成无使豪露浮怯举新笔爽爽若神即不求于防画瑕玷也为一字数体俱入若作一纸之书须字字意别勿使相同若书虚纸用强笔若书强纸用弱笔强弱不等则蹉跌不入凡书贵乎沈静令意在笔前字居心后未作之始结思成矣仍下笔不用急故须迟何也笔是将军故须迟重心欲急不宜迟何也心是箭锋箭不欲迟迟则中物不入夫字有缓急一字之中何者有缓急止如乌字下手一防防须急横直即须迟欲乌之脚急斯乃取形势也每书欲十迟五急十曲五直十藏五出十起五伏方可谓书若直笔急牵裹此暂视似书乆味无力仍须用笔着墨下过三分不得深浸毛弱无力墨用松节同研乆乆不动弥佳矣【墨池编】
　　晋王羲之笔势论十二章【并序】
