<!-- { "loadSidebar": true } -->
　　秦刻石　剑南诗藁登鹅鼻山至絶顶访秦刻石有诗沃州山禅院记　晋宋以来有罗汉僧西天竺人帛道猷居焉次有髙僧竺法支道林居焉又有干兴渊支遁开成蕴崇实光识裴藏济度逞印凡一十八僧居焉髙士名人有戴逵王洽刘恢许元度殷融郗超孙绰栢彦表王敬仁何次道王文度谢长霞袁彦伯王蒙卫玠谢万石蔡叔子王羲之凡十八人或游焉或止焉

　　六艺之一录卷一百一
　　钦定四库全书
　　六艺之一录卷一百二　　　　钱唐倪涛撰
　　石刻文字七十八
　　宋王象之舆地碑目
　　庆元府碑记
　　董孝子庙记　唐崔殷作董孝子庙记云后汉人孝行着于乡邑孝和召拜郎中不起厥后世为名族故以董孝子名乡
　　栖霞观碑　在象山县有唐大中元年碑孙谏卿撰等慈院释迦殿记　在象山县宋元嘉二年置有释迦殿记方豫撰
　　龙夀院记　在象山今名延夀院汉干祐二年置有记洋山庙记　在定海县东北五里唐大中间黄洽记唐心镜大师舍利塔铭　在鄞县之崇夀寺刺史崔琪状其事
　　崇夀寺额　在鄞县唐相裴休书
　　明州额　旧钱氏书
　　奉国军额　太守潘良贵书
　　文宣王庙碑　在州学火损其半
　　裴公德政碑　李阳冰撰在衙门内
　　唐刺史王宻德政碑　李舟文李阳冰玉筋篆今在郡楼下
　　栁公权书金刚经　在州治之进思堂
　　应天德润寺碑　在慈溪县唐干符中僧文义大师清晏撰
　　唐李华撰左谿大师塔铭　在慈谿县之普济院云汉广福教院记　在慈溪县唐光化二年杨适撰开元寺碑　在鄞县南二里寺有二碑其一李频文其一陶详校文韩择木书
　　小字道经小字德经　集古录唐明皇注八分书不著名氏开元十七年立
　　台州碑记
　　天台观葛仙翁篆　晏公类要云吴赤乌元年为葛仙翁所建其额即仙翁亲篆
　　齐桐柏山金庭馆记　集古录云南齐沈约造儿珪之书永泰中因地名建馆曰金庭宫置道士十人盖道士自叙之言非约所撰其谓之造者疑如后世立碑之类耳碑以永元三年立
　　桐柏观勅　唐景云二年
　　桐柏颂　集古录唐崔尚权文韩择木八分书碑天宝元年立
　　修桐柏宫碑　集古录唐元稹撰顔颗书景云中道士徐云府等重葺碑以太和四年立
　　国清寺记　唐栁公权书额
　　老君真容碑　唐开元二十九年在州天庆观内佛窟禅师碑　唐太和六年在天台县
　　道元院碑　在天台唐干符二年
　　天台禅林寺碑　唐元和六年在大慈寺
　　智者大师修禅林道塲碑　唐元和二年在大慈寺禅林寺智者大师画讃　在天台县唐大厯中顔真卿文
　　隋陈司徒庙碑　唐干符二年在本州庙中
　　台州刺史杜雄庙碑　唐文德元年碑隂有蔡大王庙记今在临海蔡王庙中
　　台州司马韩光乗真讃　唐先天元年在崇道馆杜夫人墓铭　唐光化二年在临海县
　　金像寺幢　在仙居县西三十五里嵗久无碑识惟石幢岿然唐垂拱三年立
　　吴越王题梁　州城之兠率寺有广顺年间吴越王题梁
　　上清阁唐人题梁　在崇道院
　　吴越钱氏用契丹会同年号　临海庆恩院及定光院皆书曰石晋会同元年建临海明智院及明恩院皆书曰石晋会同中建而通鉴石晋无会同年号及婺州图经义乌真如院亦云吴越钱氏会同十年建而吴越止有宝大天宝保正之三号亦无会同象之谨按东都事畧载辽主德光以天福三年改元会同至开运四年南牧歴年图载天福三年嵗在戊戌而会同十年嵗在丁未是嵗正德光南牧之时去天福三年整整十载意者钱氏奉德光之正朔则丁未之嵗乃契丹会同十年然婺州真如院书会同十年建尚是契丹入汴之时恐吴越奉其正朔若赤城志所书会同元年则正是石晋天福三年晋髙祖尚都汴为中国主不应钱氏乃越石晋而奉契丹正朔也北之婺州真如院所书年月无据当考
　　天台集　李兼序　　　续集　李子长编李兼序旧图经　教授余嚞编　赤城志　陈耆卿编
　　温州碑记
　　僧元觉神道碑　在永嘉县之浄光先天寺元觉葬于是山有括州刺史李邕所作神道碑
　　浄居尼元机圆明塔碑　在永嘉县之浄居尼禅寺其碑先天中立
　　石室碑　在永嘉县应符乡大罗山之石室上有石夫人及古石碑在天柱寺后
　　仙岩寺碑铭　司空表圣文
　　海涛志　集古录云海涛志涛厯日时涛期朔望体象春秋仲月涨涛解凡六篇唐窦叔撰其说以月朓朒涛汐之进退并窦氏涛日时疏一篇孟简撰皆陶怂书朱巨川题额不着刻石年月在温州
　　游仙记　唐著作顾况游仙记曰温州人李庭等大厯六年入山斫树迷不知路逢见漈水漈水者东越方言以挂泉为漈中有人烟鸡犬之寻声渡水忽到一处约在瓯闽之间云古葬然之虚者好田泉竺果药连栋驾险三百余家四面髙山回环深映有象耕鴈耘人甚知礼野鸟名鸲飞行似鹤入人舍中惟祭得杀无故不得杀杀令地震有一老人为众所伏容貌甚和嵗出数百疋布以备寒者乍见外人亦甚惊异问所从来袁绍贼平未时政何若具以实告因曰愿来就居得否云此间地窄不足以容为致饮食申以主敬旣而辞行斫树记道还家及复前踪羣山万叠不可寻矣
　　永宁编　陈谦所述留元刚序云是编非取夫搜摭新故夸诩形胜而已事变之会风俗之趋盖将有考焉观叙州自晋以来守凡几人孰贤孰否观叙人自国初以来作者几人孰先孰后熈宁而后所易兵制善于古否建炎而后所増税赋安于民否水利何为而便役法何为而病是非得失之迹废兴沿革之由安危理乱于是乎在一言去取万世取信
　　鴈荡序述　鴈荡山序云乐清县鴈荡诸山在焉难以殚载校书郎张望之有记郡丞谢升俊有图乐清县丞洪藏有赋纪述摹冩皆极形容之精然犹有未尽薛寺丞季宣复为赋以备足之
　　婺州碑记
　　八咏碑　沈约文旧本在仁风堂新本在八咏楼陋室铭　不知在何所政和中郡民至龟头土城上茅棘中见一頽石其色如铁面平可坐因刮拭之髣髴有字题曰陋室铭唐刘禹锡文其词曰山不在髙有仙则名水不在深有龙则灵斯是陋室惟吾德馨苔痕上堦绿草色入帘青谈笑有鸿儒往来无白丁可以调素琴阅金经无丝竹之乱耳无案牍之劳形南阳诸葛庐西蜀子云亭孔子云何陋之有今其碑在明月楼下
　　通判防兰亭记　其碑甚古
　　大防再建记　唐广明二年
　　赤松岩寺碑　唐垂拱四年
　　卢府君碑　唐大中十一年
　　俱胝石幢记　唐咸通十年
　　武威侯庙记　唐广明元年已上并在金华县境杜叔伦去思碑　晏公类要云在东阳县前达州刺史陆长源文
　　涵碧亭记　在东阳县唐宝厯二年
　　法华寺碑　唐会昌三年在东阳县
　　智者法师碑　及本生寺碑在义乌县界梁太子纲文善慧大师碑　陈大建五年
　　善知阇黎碑　陈大建五年
　　惠集法师碑陈大建六年
　　还珠碑记　唐元稹文
　　转轮经藏碑　唐咸通八年
　　重云大师真身碑　唐干符三年
　　普济院碑　周显德三年　已上并在义乌县
　　圣夀寺碑　唐綦毋文
　　和安寺碑　唐邵朗文
　　东峯亭记　唐冯宿文在兰溪团寺
　　万安县碑　晋天福八年
　　永宁院碑　周显德四年　已上并在兰溪县
　　千嵗和尚碑　开元二年在浦江宝严寺
　　左溪大师碑铭　唐李华文在浦江县
　　明昭院夀塔碑　周广顺二年在武义县
　　鹤岩院碑　清泰【阙】年
　　义乌真如寺耶律年号　寺在义乌县西南一百八十步东阳志云吴越钱氏会同十年建洪迈随笔载钱氏有年号三曰宝大天宝保正而无所谓会同象之谨按会同乃契丹年号东都事畧契丹传载辽主德光以天福三年改元会同至开运四年南牧歴年图载天福二年嵗在戊戌而会同十年嵗在丁未自戊戌至丁未整整十年意者钱氏奉德光之正朔则丁未之嵗乃契丹会同十年故用其纪元耳十国纪年吴越王钱佐传云开运四年正月辽陷京师称会同十年而马殷传止书云开运四年契丹犯阙中国兵乱贡赋不通而不书会同年号是湖南诸国不用会同年号而吴越独用会同年号故也
　　吴越宝大年号　东阳志云观音寺大殿有梁吴越宝大二年立象之谨按通鉴后唐明帝天成二年吴越王钱镠以中国丧乱朝会不通改元宝正其后复中国乃讳而不称今观音寺之题梁皆已削去年月寺僧去吴越改元后用中国正朔故讳其事而削去与通鉴所书相应寺却有铜钟题曰宝大二年嵗在乙酉置
　　张巡许逺双庙碑　嘉泰甲子余谒郡侯南康李公景和见其追逮土偶械系于庭问其罪则曰李侯家眷为祟所扰故加之罪杖之溪浒投土偶于深渊絶其庙食未尝不重李侯之果决也及予之郊外听舆人之诵曰此庙非他即唐张许之祠也郡侯意其烹爱妾而无所归旋扰其室旣伏其罪而怪亦絶余独念张许置庙始末郡志无所经见志乃洪公迈铨次必不逸书予固未能释然后予繙阅故书见唐张巡传载许逺子玫为婺州司马栁子厚南公庙碑载南霁云子承嗣为婺州别驾今婺之双庙与倅廨隣意者南许二子之所立乎予旣防祈公之史考栁子之记又不能不讥李侯之太果而诮洪公之畧也反覆张许之事以叹其捐躯以蔽江淮而当时议者反以睢阳食人为二子罪巡烹爱妾以激士众而后世乃以其鳏居而为庙食之累甚矣忠臣之不遇世自李翰作传以表其事而当时之异论始息予不量其谫薄欲强引史传以证其庙食之始末视李翰为难矣昔韩文公谓张许子弟材不足不能通其父志由今日观之庙存而无所记岂特不能通其父志于当时而已哉昔我朝章圣皇帝东巡过双庙留驾徘徊着金刻石賛明厥忠而司马公光叹顔杲卿张巡之徒世治则摈斥外方抑沈下僚世乱则委弃孤城虀粉冦手何为善之不幸而朝廷待忠义之薄耶我圣朝君臣待忠义之意如此惜不及见洪公李侯而一洗之也
　　处州碑记
　　追魂碑　在松阳永宁观唐故有道先生叶公碑李邕撰并书法善之祖也世传法善求邕书不可得夜追其魂书之俗谓之追魂碑恐未必然人爱其字汉打不已黄防潜毁之有铜钟宣和间遭防焚爇烈焰中竟不销烁声亦不减若有神防然
　　唐李繁孔子庙记　唐元和中刺史李繁建孔子庙韩愈为之碑杜牧书其碑隂遭乱不存宣和中知州黄葆光模刻于学而碑隂犹阙
　　有唐赠歙州刺史叶公神道碑　李邕撰韩择木八分书其石运自霅川击之铿然有声今在丽水县北一百二十里冲真观中
　　李邕书大唐开悟之寺　在龙泉之荐福院
　　黄帝祠宇篆额　唐李阳冰篆在仙都山
　　缙云县城隍庙记　集古录云唐李阳冰撰并篆阳冰祷雨因移建于山上碑以上元二年立
　　刺史李铝送行记　贞元中李为刺史朝士之赠行者二十三人石刻今存
　　唐青田县尉杨光于作隠难记　在丽水县北六十里之东岩大畧言袁晁黄巢之乱民避难于此获免者甚众
　　好道庙碑　在丽水县东十里唐大中十年刺史段成式作庙记今存
　　陈松司马墓碑　在丽水县西四十里郎其山下干符二年卒葬于此碑及铭记并任省公文
