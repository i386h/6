<!-- { "loadSidebar": true } -->
　　陆羽字鸿渐复州竟陵人或言有僧得水濵畜之既长其师教以旁行书答曰终鲜兄弟而絶后嗣得为孝乎师怒使牧牛羽以竹画牛背为字上元初更隐苕溪自称桑苎翁诏就拜太子文学徙太祝不就职【唐书本传】
　　唐永定寺陆鸿渐书额【吴地记】
　　唐王维画孟浩然像有陆文学题记词翰竒絶【宋张洎集】
　　李华
　　李华字遐叔赵州賛皇人累中进士宏辞科上元中擢吏部贠外郎去官客隐山阳天下士大夫家传墓版及州县碑颂时时赍金帛往请【唐书本传】　李华有截拽二字诀【书苑菁华】
　　姚南仲
　　姚南仲华州下邽人擢制科代宗时歴拜义成节度使尚书右仆射谥曰贞【唐书本传】　鲁仲瑜墓志姚南仲行书
　　张参
　　张参为国子司业始详定五经书于论堂东西厢之壁【刘賔客集】
　　张参年老尝手冩九经以为读书不如冩书【李肇国史补】张参五经文字详见前
　　李舟
　　李舟陇西人有文学俊辨髙志气以尚书郎出为刺史【桞宗元河东集】　题朝阳巗诗李舟撰并书
　　叚季展
　　段季展代宗时人刘晏所与多天下名士季展葢其徒也禹庙碑为时人所珍其运笔流美亦足贵尚云【墨池编】李元賔墓铭段季展书
　　乔年
　　乔年善小篆养母至孝大歴中为人作大字获钱以供甘防【书小史】
　　张璪
　　张璪字文通吴郡人相国王缙奏检校祠部员外郎盐铁判官终忠州司马【歴代名画记】　臧希譲碑复鄠县记并张璪八分书
　　韩滉
　　韩滉字太冲京兆长安人太子少师休之子贞元元年歴检校左仆射同中书门下平章事封晋国公赠太傅谥曰忠肃滉书得张旭笔法尝自言不能定笔不可论书画以非急务故自晦不传于人【唐书本传】滉工书章草【书史会要】
　　壁书萧字者梁侍中萧子云之所飞白也韩晋公领浙西之嵗得于建邺佛寺置之南徐官舎晋公翰墨代无等俦自获壁书施榻于下耽玩研味略无已时【崔备壁书飞白萧字记】
　　陆贽
　　陆贽字敬舆苏州嘉兴人十八第进士中愽学宏辞徳宗立为翰林学士贞元中歴拜中书侍郎同中书门下平章事谥曰宣【唐书本传】　贺兰夫人墓志陆贽撰并书
　　陆宣公书陆士衡文赋小字章草【瑚网】
　　袁滋
　　袁滋字徳深陈郡汝南人弱嵗强学以外兄道州刺史元结有重名往来依焉以处士荐授试校书郎贞元中拜中书侍郎平章事会刘辟拥兵擅命为劒南西川节度使连为荆防二帅赠太子少保滋工篆籀书雅有古法【旧唐书本传】　尚书省新修记袁滋篆额轩辕铸鼎原铭袁滋籀书
　　贾耽
　　贾耽字敦诗沧州南皮人天寳中举明经贞元中歴尚书右仆射同中书门下平章事封魏国公顺宗立进检校司空左仆射谥曰元靖【唐书本传】
　　贾耽正书宗虞世南【书史会要】
　　归登
　　归登字冲之吴人大歴七年举孝亷髙第贞元初复登贤良科歴迁工部尚书赠太子少保登有文学工草【旧唐书】
　　归登书径山禅师碑乃登骑省时书也字皆真行纵横变动笔意尤精【墨池编】　百岩大师懐晖碑归登篆额　宰相张延赏碑归登八分书
　　郑余庆
　　郑余庆字居业郑州荥阳人少善属文擢进士第贞元中拜中书侍郎同中书门下平章事为鳯翔节度封荥阳郡公諡曰贞【唐书本传】　赠吏部尚书武就碑郑余庆正书
　　余庆书遒熟可喜【墨池编】
　　郑絪
　　郑絪字文明余庆从父行也防有竒志善属文所交皆天下名士擢进士宏辞髙第宪宗初歴拜中书侍郎同中书门下平章事谥曰宣【唐书本传】　赠吏部尚书崔忠公碑百岩禅师塔铭并郑絪书
　　于頔
　　于頔字允元防补千牛贞元中封燕国公歴拜司空同中书门下平章事谥曰厉【唐书本传】　秀州寳华寺碑于頔书
　　齐抗
　　齐抗字遐举义兴人抗有文雅张镒以宰相领凤翔奏署监察御史徳宗时歴中书侍郎同中书门下平章事谥曰成【唐书本传】　缑氏赵道光碑齐抗书
　　裴佶
　　裴佶字正耀卿子防能文第进士补校书郎徳宗时歴吏部侍郎工部尚书谥曰贞【唐书本传】　佶工于翰墨有名当世【书史会要】
　　张延赏
　　张延赏嘉贞子愽渉经史通吏治肃宗在凤翔擢监察御史累拜荆南劒南西川节度使徳宗在奉天拜中书侍郎同中书门下平章事赠太保谥曰成肃【唐书本传】
　　张彦逺云曽祖魏国公少禀师训妙合钟张尺牍尤为合作【法书要録序】
　　班宏
　　班宏卫州汲人天寳中擢进士第徳宗时歴戸部尚书封萧国公【唐书本传】　泽潞李抱真徳政碑班宏书
　　伊慎
　　伊慎字寡悔兖州人通春秋战国防天官五行书用善射补折冲都尉嗣曹王臯防为大将封南兖郡王贞元末为奉义节度使拜检校右仆射兼右卫上将军谥曰壮缪【唐书】
　　公以武艺通文理砚席楷师心自得【权徳舆伊公神道碑】
　　胡证
　　胡证字启中河中河东人举进士第浑瑊美其才奏寘幕下更从防阳于頔署掌书记寳歴初歴拜岭南节度使【唐书】
　　魏侍中王粲石井防记胡证书田正家庙胡证八分书并篆
　　韦臯
　　韦臯字城武京兆万年人始仕为建陵挽郎贞元初歴劒南西川节度使谥曰忠武【唐书本传】
　　韦臯以文翰之美冠于一时南诏得其手笔刻石以荣其国【云笈七籖】　金铜普贤菩萨像记韦臯撰并行书
　　郑云逵
　　郑云逵荥阳人登进士第徳宗时累擢諌议大夫元和初为京兆尹【唐书本传】　澄城令郑君徳政碑郑云逵行书
　　于卲
　　于卲字相门京兆万年人也天寳末第进士以书判超絶补崇文校书郎徳宗时歴迁諌议大夫知制诰进礼部侍郎朝有大典必出其手终江州别驾【唐书本传】马燧新庙碑于邵书
　　吴通
　　吴通海州人愽学善文章举神童补秘书正字徳宗立为翰林学士知制诰凡帝有譔述非通笔未尝慊陆防欲斥逺之建言承平时工艺书画之冗皆待诏翰林而无学士至徳以来命集贤学士入禁中草书诏因以名官今制书职分宜归中书舍人请罢学士帝不许贞元七年拜諌议大夫贬泉州司马【唐书本传】
　　吴通海州人官至起居舍人与弟通防皆以愽学文章称于时善画及书于行草尤长通举神童补秘书正字复擢文辞清丽科调同州司户叅军徳宗立与通防相继召为翰林学士顷之迁中书舍人知制诰通不独以词章照映士林而字画固自不凡至徳宗毎有譔述非得通笔卒不满意其词翰之妙为时器重如此故当时名臣碑刻往往得其书则夸以为荣至于文藁断幅残纸人争传之今御府所藏行书三　鱼朝恩神道碑藁上下　度人经【宣和书谱】
　　吴通防
　　吴通防建中中歴充翰林学士知制诰与弟通同职禁署人士荣之终中书舍人【旧唐书本传】
　　贞元中翰林学士吴通防尝工行草然体近故院中胥徒尤仿其书大行于世【张洎贾氏谈録】
　　殷亮
　　殷亮陈郡人给事中杭州刺史【唐书本传】　于潜令丁明府徳政碑殷亮书
　　薛邕
　　文苑英华常衮有薛邕由礼部侍郎集贤殿学士授吏部侍郎制　钜鹿郡夫人魏氏墓志薛邕八分书
　　齐皎
　　齐皎髙阳人善小楷古篆建中四年官至泽州刺史【歴代名画记】
　　陆长源
　　陆长源字泳吴人赡于学始辟薛暠幕府歴建信二州刺史韩滉辟署兼御史中丞终宣武司马【唐书本传】长源善书【书史防要】
　　贞元中陆长源为汝州刺史以殷仲容书流杯亭侍宴诗絶代之寳乃为之造亭立碑自记其事于碑隂【欧阳文忠公集】
　　戴叔伦
　　戴叔伦字幼公润州金坛人嗣曹王臯领湖南江西表佐幕府徳宗时终容管经略使【唐书本传】
　　戴容州临川六咏笔画踈瘦婉丽劲疾不在唐诸子下然世不以能书名也【广川书跋】
　　韦渠牟
　　韦渠牟京兆万年人少警悟工为诗李白异之浙西韩滉表试校书郎贞元中累擢太常卿谥曰忠【唐书本传】渠牟工书【书史会要】　韦渠牟歩虚词正书
　　沈千运
　　沈千运吴兴人所为文皆与时异故朋友后生稍见师效【元结箧中集序】　千运善八分【书史防要】
　　顾况
　　顾况字逋翁苏州人能为歌诗性诙谐人多狎之桞浑辅政以秘书郎徴李泌继入相自谓当得逹官乆之方迁著作郎况心不乐求归于吴及泌卒有调笑言为宪司所劾贬饶州司戸【旧唐书本传】
　　吴邑顾况人品清逸能诗画工真行书唐僧清昼送顾防士诗云醉书在箧称絶伦神画开厨怕飞出【清河书画舫】
　　萧郸
　　顾况萧郸草书歌云萧子草书人不及洞庭叶落秋风急上林花开春露湿花枝蒙蒙向水垂见君数行之洒落石上之松松下鹤若把君书比仲将不知谁在云阁【顾况逋翁诗集】
　　萧郸工草书【书史会要】
　　戎昱
　　戎昱不知何许人也建中间为防州刺史作字有楷法其用笔类叚季展然筋骨太刚而殊乏婉媚故雅徳者避之尝书其自作早梅诗云应縁近水花先发疑是经春雪未消岂有得于此者宜其字特竒崛葢是挟胜气以作之耳且古人作字或出于一手而优劣相望者偶在一时之得意与否耳昱自冩其诗是亦其得意防故其笔力不得不如是之健然求其左规右矩则一出焉一入焉而不见其至者也今御府所藏正书一早梅诗【宣和书谱】
　　徐凝
　　徐凝进士也亡其系喜作诗当时赋庐山瀑布泉者无虑千百辈而凝为诗韵颇为时辈所推许其卒章云今古长如白练飞一条界破青山色白居易以元老词客为时领防亦作诗美之以为不可跂及自尔凝声名借甚而后世想见其风采者独得此一诗也葢其宗居易者其论如此而或者有恶诗之目以此方之李杜之域则特为凢陋耳凝之字画有行法固当因时而见况其笔意自具儒家风范非规规于学字者存而论之亦一种人物也今御府所藏行书二黄鹤楼诗　荆巫梦思等诗【宣和书谱】
　　韩方明
　　韩方明着授笔要説云昔嵗学书专求笔法贞元十五年授法于东海徐公璹十七年授法于清河崔公邈【书苑菁华】
　　崔邈传储长文韩方明【临池妙诀】　新开隐山记韩方明八分书
　　林藻
　　贞元中杜黄裳知贡举试珠还合浦赋进士林藻赋成凭几假寐梦人谓之曰君赋佳但未叙珠之去来藻寤而足成之擢第谢恩杜公曰赋中四句叙珠去来若有神助【闽中名士传】
　　林藻不知何许人也传记莫详行实作行书婉约丰妍防得智永笔法为多有唐三百年书者特盛虽至经生辈其落笔亦自可观葢唐人学书自太宗建文舘为教飬之地一时习尚为盛至后之学者随其所得而各有成就如藻之于智永是也初永刻意学书于王羲之而颇得其妙而所乏者风神议者谓其章草入妙书入能于是一字之出可直五万其为当时所慕如此藻之歩骤葢出入智永之域者惜乎不能防永之学亦交一臂而失之也今御府所藏行书一深慰帖【宣和书谱】
　　林藻深慰帖
　　唐林藻书世不多见今观此帖意韵近古字字圆熟甚可崇尚当寳之惜之勿忽延祐丁巳正月八日员峤真逸河东李倜敬书【书画题跋记】
