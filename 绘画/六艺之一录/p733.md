<!-- { "loadSidebar": true } -->
　　苏伯达台眷帖　　　　　蘓叔党试后四诗帖唐弼杜氏自其曽大父四世与眉山三苏游书帖具存绍兴癸丑中秋安中过恵州登白鹤峯拜东坡象观壁间所刻诗文则皆后人追书求公翰墨已不可得后十二日邂逅唐弼于潮阳出此卷相示一翁两孺千载不没之气凛凛在目犹恨独无叔党字画方求类于旧门頋小坡之不在龙驹已逝骏骨万金亦可为叹息也中山王安中题杜唐弼出眉山苏公父子与其先书十一帖以示予君懿于唐弼曽大父也明允友君懿而兄事之道源以父任薄其官有子孟坚践世科道源优游侍旁时过子舎孟坚官于黄子瞻适谪居道源过之游相好也孟坚金陵丁外艰子瞻赴英州阻风石头唐弼方少往见从容累日所为求哀挽者子瞻接杜氏四世观其书可以识其年晩与孟坚江上帖笔势欹倾而神气横溢葢似其莫嵗之文然不数月而病且死矣唐弼材而贤是能世其家者建炎己酉闰月庚辰魏郡吴幵跋
　　老苏先生书世罕见之今始获观笔法欧阳公云苏氏文章遂擅天下夫岂特其文哉翰墨为近世第一矣杜君唐弼出以相示且请题其后己酉闰八月三日长沙何行中东都赵子崧同阅于凌江物不迁斋
　　右苏氏一门真迹东杜氏子孙四世者意笔高古而老泉尤胜然皆骎骎乎登晋唐之席矣尾有王安中吴幵赵子崧三跋余购之吴门旧家子但原本十版止老泉东坡颍滨三人而无叔党故王左丞履道有龙驹已逝骏骨万金之叹兹余既得叔党诗牋且得伯达手简亟命重装合成一册夫以三世之遗墨越数百年之久而珠聮璧合于一旦岂非造物者为眉山巧作因縁也髪僧上振跋
　　苏轼【已见】
　　书帖四十九卷俱见前
　　苏辙【已见】
　　苏子由车马帖行书　　　苏颍滨喜雪诗帖苏黄门再赋喜雪诗帖
　　二苏诸帖
　　苏东坡质翁帖　　　　　苏子瞻南至帖
　　东坡寄米帖
　　苏长公书陶靖节清晨叩门诗一首
　　苏颍滨诗帖
　　两苏公帖平生多见之葢真赝相半也从季所藏如渊明诗一纸虽掷弃瓦砾当自有神光发见干道七年十一月廿九日洪迈书
　　二苏兄弟行如氷雪足以下照百世望如九鼎足以坐销羣奸学士大夫得其片文只字辄藏弆以为荣葢非特取其华藻也质翁帖是中年书南至帖疑叔党辈代作寄米帖渊明诗遒媚秀杰晩年精妙葢如此黄门尝賛其兄云人言吾兄我曰吾师读戴公诗便知斯言为实録乾道乙酉五月一日东里周必大书
　　两苏公碎墨断藁不自爱惜求者辄予往时士大夫多有之近嵗有力者喜夺人所好藏书者至不敢示人赵从季所藏甚富何以能然葢所谓廉者不求贪者不与能如是所以得久存也乾道乙酉冬至后二日卢溪王庭珪书
　　眉山二苏先生文章气节光曜典册后世获见其书翰如亲侍焉安敢妄言以取不自量之讥乾道诸公墨迹亦不易得况洪内翰周益公之确论藏者寳惜之东平周泰识
　　黄庭坚【已见】
　　书帖手简真迹三十七卷俱见
　　米芾【已见】
　　书帖三十六卷俱见
　　苏迈【已见】
　　苏伯达辱书愈勤帖行草书
　　苏过【已见】
　　苏叔党试后四时帖
　　米友仁【已见】
　　米元晖动止持福帖草书
　　吕公弼　字寳臣官至枢宻使赠太尉谥恵穆夀州人吕寳臣子安学问帖行书
　　韩琦【已见】
　　韩魏公小恳帖　信宿帖
　　曽巩【已见】
　　曾子固局事多暇帖行楷书
　　曾布【已见】
　　曾子宣被召帖
　　曾宰【已见】
　　曾湘潭五十郎帖
　　曾肇【已见】
　　曽子开奉别行复帖行书　曽子开造门帖行楷书
　　曾纡【已见】
　　曽公卷草履帖草书
　　曽氏诸帖
　　曽子开五十郎帖　　　　曽子开近踈帖
　　曽湘潭五十郎帖　阙款诗
　　曽子宣被召诗　　　　　　曽子宣与宋亲帖味南丰先生右军墨池记方勉学者进于道徳何暇役心字画间者今观此帖亦未尝不善也新安朱公因覩亲笔而极论先生之文葢璧庆元初与公同在史院暇日评本朝诸老之作公所推许视今卷中语一同又为璧诵范贯之奏议集序不遗一字时公春秋已高强记犹尔况其论説魁伟阐明圣真葢将与先生并传于千载而未知其为先后也染翰之工拙宜公所畧而独有感于斯文视先生墨池之意亦何以异哉嘉定元年四月眉山李璧
　　南丰兄弟之文自成一家尝得玩诵其翰墨及湘潭帖今始见之道夫力学当世其家所勉之而已时嘉定　子上已后二日吴郡卫泾书于临川驿舎
　　观道夫寳藏先世手泽文献所在班班可考兹孝子慈孙之心也时嘉定元年孟夏甲子永嘉徐谊敬书于豫章襟带堂
　　陈后山谓向来一瓣香敬为曽南丰幼时读是诗暨读先生元丰类藁其立言必止于仁义诚一代之儒宗是知当时学者起慕起敬后山独发之于吟咏也先生手泽散佚族属居多族孙道夫讲书摭其所有寳藏之惟谨合诸祖翰墨刋成大轴一日过访逮出以见示再拜敬观家学之渊源端有自来矣道夫之尊府艇斋先生早游韩吕之门旋谒名公大老琢磨讲贯学成行尊曽不求于闻达伟哉区区幸窥先哲之典型更识名门之文献敛衽为之三叹道夫笃志切问卓然自立于乡曲咸谓克世其家云嘉定辛巳五月上澣襄阳王某谨书
　　顷年尝见曲阜手泽于番阳彭尚书家后又两见文肃真帖然忘其处所矣若南丰与湘潭翰墨则未之见也来抚访迹故家于是识湘潭之孙潍而因得尽窥其先世四君子典刑虽纸墨渝生意然故在不谓衰莫潦倒犹有此一幸遇也敬书以志喜　嘉定癸未夏浚仪赵汝谈
　　予生平阅前辈翰墨不少独湘潭南丰文肃文昭手泽虽在乡里乃未之见道夫曽兄一日出此轴以相示见其书犹见其人焉敛衽读之所得多矣若夫四公之文章履行近世诸贤已自着语无所容喙姑纪嵗月以附卷尾嘉定甲申夏六月甲午里人董居谊
　　荆公南丰皆以淡墨片纸荒率行草而人往往从其后收之易世之后敬之如此此如欹破帽煨半芋振衣迎客客主无语而意自消因思少年举子一门三第非四方所少功名富贵竟亦何足复道惟人自有集列为三文大者见称欧曽此大江以西文山文水太平星聚诸贤福力左提右挈流风余泽不乏不衰是以至此也而非一家之庆一人之禄一书生之所能也此卷家乗在流落为多在文献为少葢后又百八九十年而徴宋犹有存焉庐陵刘辰翁
　　文定公书如谢家子弟虽时偃蹇不端正自爽垲有一种风气文肃公书如高丽使人抗浪甚有意气文昭公书如玉环臃肿自是太平人物湘潭公书如吴兴小儿形虽未成而骨体甚隽见此众妙何其幸欤丁亥四月十八日陈黄裳观
　　招子拜观帖后内翰文昭公三书云五十郎者吾六世祖司直公尊行也【公乃艇斋父讳晦之字仲共】内翰乃司直公之叔祖故作书以此称之其帖末故云叔翁批葢三帖是家书耳先世未尝附焉观雁湖李公之跋则可见矣先君恐其遗散遂附于诸帖之后招子因参之家乗考其次第始得知焉乙亥冬随侍先君辟地稠原至于驼山屡遭锋刃之厄此帖此身甚于草芥殆几于不保矣幸神其拥防与他书表里佩在左右一旦遂为不失之物真可谓夺之虎口而得之龙颔也呜呼经此一畨大变故而所携尽为一空可为当日憾然此生尚存斯文未丧犹可谓后来庆虽则神者相而亦莫非祖宗有灵防防之中隂实相之也当是时如高大父艇斋文安賛述及晦庵先生朱文公所与曽大父适轩讲书十七帖俱在囊中其所谓賛述者仅存一轴而文公墨帖止存四五纸如此书则全璧依然青氊再复至今为全书为我家故物于斯弗失矣招子暇日重为缉理遂得以窥先代四祖染翰之尽其心文安讲书收拾之尽其力祖考二君珍藏之尽其功流传三百年间纸未而墨未渝也呜呼一经靖康之变再厯开庆之扰终更徳祐之厄异书竒文古篆名迹至于冺没凘尽与之俱化者亦不少而此帖岿然独存尚传千载曽不与之俱化吁可怪也夫若使后人观之耸然骇愕当抚卷而三叹也为之子孙者又安敢失坠而忘其祖宗付托之意哉故予题其帖曰传家之寳云嵗在元黙敦牂季秋菊前一日八世孙招子再拜谨书于跋尾
　　赵抃【已见】
　　赵清献山药帖行楷书
　　孙甫【字之翰进士及第官至侍读赠右谏议大夫许州人】
　　孙之翰与徳表帖　　　　孙之翰虞还帖行书
　　司马光【已见】
　　司马温公两淮帖行书
　　司马温公史草并短啓附范忠宣手简
　　温公被命为通鉴给笔札辟僚属其事至重其以牍背起草可以见其俭字必端正可以见其诚比事而书该以一二字可以见其博纸尾谢状稿此寻常之事亦出于手书可以见其遇事之不茍也方公作此时岂料其为后世之传由今传之盛徳之蕴自然而形见葢有不可胜言者敬慕不已谨题卷末韩性
　　王安石【已见】
　　王荆公书楞严经要防正楷书
　　文彦博【已见】
　　文潞公祠部帖
　　吕大防【已见】
　　吕维仲私门帖行书
　　蒲宗孟【字传正皇祐间进士官至尚书左丞蜀新井人】蒲传正夏中蒲兵帖行楷书
　　唐坰【已见】
　　唐林夫征局冗坐帖行书
　　韩绛【已见】
　　韩子华承师诗帖行楷书　　韩子华家湌帖
　　韩绎
　　韩绎瞻懐帖行书
　　韩缜【已见】
　　韩玉汝钦闻帖行书
　　钱勰【已见】
　　钱穆父跋先起居帖行书　　钱穆父顔帖跋行书
　　王诜【已见】
　　王晋卿颍昌湖上诗蝶恋花词卷
　　李公麟【已见】
　　李伯时孝经卷
　　方勺【字少翁号泊宅翁金华人】
　　方少翁黄鹤引词帖
　　秦观【已见】
　　秦少游书黄庭经小楷书
　　秦太虚书古诗十九首楷书
　　秦少游诗余草藁卷行楷书　秦少游竹诗迹
　　蒋之竒【已见】
　　蒋頴叔辱书帖行草书　　　蒋頴叔北客帖行书
　　章惇【已见】
　　章子厚防稽尊帖行书
　　吕嘉问【字望之官至龙图阁学士赠资政殿学士夀州人】吕望之蒙恩进职帖行书
　　林希【字子中嘉祐二年进士官至同知枢宻院事长乐人】林子中奉见风范帖行书
　　王升【已见】
　　王逸老杜门帖草书
　　刘正夫【已见】
　　刘徳初又啓帖行书
　　陈瓘【已见】
　　陈莹中仲冬严寒帖行书
　　陈旸【字晋之中绍圣元年制科官至礼部侍郎福州人】陈晋之诗帖行书
　　薛绍彭【已见】
　　薛道祖云顶山诗卷　　　　薛翠防杂书四帖薛道祖晴和帖　二像帖　随事吟帖
　　薛道祖书世説新语楷书　　薛翠防昨日帖草书
　　张舜民【已见】
　　张芸叟姻期帖
　　陈师锡【字伯修熙寕九年进士苏轼荐为校书郎官至殿中侍御史考功郎中赠直龙图阁建阳人】陈伯修嵗晏帖行书
　　邵防【已见】
　　邵仲恭到京帖行书
　　蔡卞【已见】
　　蔡元度雪意帖草书
　　李之仪【已见】
　　李端叔别纸帖行书
　　何防【字文缜政和五年进士第一官至右仆射仙井人】何文缜即辰六月帖行书
　　赵令畤【字徳麟封安定郡王太祖五世孙】
　　赵徳麟蒙饷梨栗帖行书
　　薛尚功【已见】
　　薛用敏摹钟鼎彛器款识
　　李彭【字商老】
