<!-- { "loadSidebar": true } -->
　　右图经称定鼎碑在懐州衙署其题曰御射之碑以其文有定鼎迁中之十载故自昔其名如此不知定鼎迁都在孝文世而偶以文见之然字画有法独异于当时人所书亦见袭中国文物所致而夷俗污陋渐革也魏书景明三年九月丁巳车驾幸邺戊寅阅武于邺南十月庚子帝亲射逺及一百五十歩羣臣勒铭于射所甲辰车驾还宫今碑所书年月与史相合然自戊寅逮庚子为廿一日则自邺至懐而还京师可以考次也不言幸懐温等处自是可略然既书亲射勒铭不书其地乃继文于上似御射当在邺南然则此不当略也注云北海王详髙祖南伐自洛北廵详常与侍中彭城王并在舆辇陪侍左右至髙宗射之所髙宗停驾诏诸弟及侍臣皆试射逺近唯详箭不及髙宗箭所十余歩髙宗嘉之拊掌欣笑遂诏勒铭【广川书跋】
　　后魏宣武帝御射碑景明三年沈馥书有碑隂在虢州【金石略】
　　后魏宣武帝御讲碑
　　延昌四年立【金石略】　在青州【寳刻丛编】
　　大代华岳庙碑
　　不着撰人名氏后魏镇西将军略阳公侍郎刘元明书大延中改立新庙以道士奉祠春祈秋报有大事则告碑以太延五年五月立【集古録目】
　　右大代华岳碑欧阳公集古録云魏自道武天兴元年议定国号羣臣欲称代而道武不许乃仍称魏自是之后无改国称代之事今魏碑数数有之碑石当时所刻不应妄但史失其事耳余按崔浩传云方士初奏改代为万年浩曰昔太祖道武皇帝应期受命开拓洪业诸所制宜无不循古以始封代土后称为魏故代魏兼用犹彼殷商葢当时国号虽称为魏然犹不废始封故兼称代耳事见杨松玢谈薮云【金石録】
　　修华岳庙碑
　　不著书撰人名氏后魏兴光元年诏遣侍中辽西王常英【缺】曹尚书茍尚等重葺岳庙二年立此碑【集古録目】兴光二年三月立【金石録】
　　中岳碑
　　太安二年十二月【金石録】　正光元年有碑隂【金石略】
　　尧庙碑
　　正光元年八月【金石録】　正光元年有碑隂【金石略】
　　孝文帝吊比干文
　　后魏孝文帝吊比干文其首已残缺唯元载字可识其下云嵗御次乎阉茂望舒防于星纪十有四日日维甲申按尔雅云嵗在戌日阉茂又郑康成注月令仲冬者日月防于星纪后魏书孝文以太和十八年十二月甲申祀比干墓亲为吊文树碑而刋之是嵗甲戌其说皆合其未尝改元而称元载者孝文以是嵗迁都洛阳盖以迁都之嵗言之也【金石録】
　　文为书不着姓氏据碑称迁中之元载北届卫壤覩比干之墓因吊之而其额曰皇帝吊比干文然则后魏大和中孝文帝之所作也碑以太和十八年十二月立【寳刻丛编】
　　正书太和十八年十一月今在汲县北十五里比干墓上魏书刘芳传髙祖迁雒路由朝歌见殷比干墓怆然悼懐为文以吊之芳为注解表上之即此文也此碑字多别搆如蔑为薨蔽为菊为寔为寔箕子为萁子往为住厥为邅为亶颠为辛为亲因为囙桴为□翺为曵为电芙蓉为容葩为漂揺为防防虑为螭为蠄裔为带为僀诉为防鶵为浏为俯为府阖为驺虞为□随为□辔为辔吸为歙闚为睇为不可胜纪顔氏家训言晋宋以来多能书者故其时俗逓相染尚所有部帙楷正可观不无俗字非为大损至梁天监之间斯风未变大同之末讹替滋生萧子云改易字体邵陵王颇行伪字前上为草能旁作长之类是也朝野翕然以为楷式画虎不成多所防败尔后坟籍略不可防北朝防乱之余书迹鄙陋加以専輙造字猥拙甚于江南乃以百念为忧言反为变不用为罢追来为归更生为苏先人为老如此非一徧满经传今观此碑则知别体之兴自是当时风气而孝文之世即已如此不待防乱之余也注云追来为归见穆子容太公碑先人为老见张猛龙碑更生为苏今人犹用之【金石文字记】
　　比干文碑隂
　　右比干碑隂尽纪侍从羣臣官爵姓名按后魏书官氏志邱穆陵氏后改为穆氏今此碑自侍中邱目陵亮以下同姓者凡三人皆作目而元和姓纂所书与此碑正同又碑自穆崇至亮皆姓邱目陵氏姓纂亦云后改为穆而史但云姓穆者皆有阙误【金石録】
　　孔子庙碑
　　防水又南迳孔子庙东庙庭有碑魏太和元年孔灵度等以旧宇毁落上求修复野王令范众爱河中太守元真刺史咸阳公髙允表闻立碑于庙治中刘明别驾吕次父主簿向班虎荀灵龟以宣尼大圣非碑颂所称乃立记焉云仲尼伤道不行欲北从赵鞅闻杀鸣犊遂旋车而反及其后也晋人思之于太行岭南为之立庙盖徃时廽辕处也余按诸子书及史籍之文并言仲尼临河而叹曰某之不济命也夫是非太行廻辕之言也碑云鲁国孔氏官于洛阳因居庙下以奉蒸尝斯言至矣盖孔因迁山下追思圣祖故立庙存飨耳其犹刘累迁鲁立尧祠于山矣非谓防辕于此也【水经注】
　　右后魏孔宣尼庙记在今懐州界中文词颇古质可喜云孔子欲北从赵鞅闻杀鸣犊遂旋车而返及其没也晋人思之于太行岭南为之立庙焉记太和元年立其额又有延兴四年太上皇帝祭孔子文者孝文之父献文帝也【金石録】
　　不著书撰人名氏初孔子北适赵闻鸣犊见杀而还晋人思之立庙于其地后魏太和中懐州刺史如清龙使河内太守逹头素和増葺立记又有延兴四年祭文称太上皇帝告宣尼之灵者献文帝也【集古録目】
　　李仲璇修孔子庙碑
　　右鲁孔子庙碑后魏北齐时书多若此笔画不甚佳然亦不俗而徃徃相类疑其一时所尚当自有法又其防画多异故録之以偹广览【集古録】
　　李仲璇为兖州都督修孔庙建碑事在兴和三年史官称之是时髙欢与宇文泰方确鬬关洛而东魏又当迁都之际仲璇能改修孔庙尚文儒贤矣碑正书时作篆笔间以分其形容竒怪攷古书法大小篆谓之篆东汉诸碑减篆笔有批法者谓之以篆笔作者谓之八分亦谓之正书谓之今亦谓之楷然则如此碑篆耶分耶古今耶【石墨镌华】
　　李仲璇东魏世家当中原云扰知尊孔子能修缮庙庭先是宫牛阻崄又能以威惠归伏史称所歴并着清勤是且具有文武焉碑不著书者姓名犹存古意虽笔力劲骏如偏面骄嘶又如辫髪章甫殊俗揖让江式书表云皇魏承百王之季世易风移文字改变篆形错谬体失真俗学鄙习复加虗造以意为疑惑于时不独正其偏傍正为此等书发耳唐景龙观钟铭源出于此少剂以雅驯便胜【金石史】
　　兴和三年十二月今在曲阜县庙中按魏书李仲璇传除车骑大将军兖州刺史仲璇以孔子庙墙宇颇有頽毁遂修改焉即此碑也其文一行之中有篆有分有有草杂乱无伦而论者以为竒然则作诗者亦当一句骚一句汉魏一句选一句律而后为竒也此愚之所不解也引礼记梁木其摧作良木尤误【金石文字记】
　　太公吕望碑
　　穆子容撰正书武定八年四月今在汲县西北三十里太公庙北史言子容少好学无所不览求天下书逢即写録所得万余卷魏末为兼通直散骑常侍聘梁齐受禅卒于司农卿【金石文字记】
　　升仙太子碑
　　王子晋碑延昌四年十月立【金石録】
　　梁雅文在西京【金石略】
　　明元密皇后杜氏碑
　　真君元年明元密皇后杜氏葬崞山立寝庙于崞山建碑颂徳【魏书皇后传】
　　保大后碑
　　和平元年文成乳母常氏乳帝有劬劳保防之功尊为保大后葬磨笄山树碑颂【北史后妃传】
　　文成太后碑
　　太和五年起作夀陵刋石立碑颂太后功徳太后立文宣王庙于长安又立思燕佛图于龙城皆刋石立碑【魏书文成皇后纪】
　　郭太妃碑
　　正光三年四月【金石録】
　　卢鲁元碑
　　卢鲁元于真君三年卒帝甚惜之葬于崞山为建碑阙【北史】
　　衞操碑
　　衞操字徳元立碑于大防城南以颂功徳皇兴初维州别驾叚荣于大防掘得此碑文【魏书衞操传】
　　穆崇碑
　　髙祖追崇勲令著作郎韩显宗与崇子真撰定碑文建于白登山【魏书穆崇传】
　　大鸿胪卿郑伯碑
　　右后魏郑伯碑元和姓纂载荥阳郑氏云生七子曰白麟小白叔夜洞林归藏连山幼麟号七房郑氏伯小白子也按后魏书幼麟传云父生六子又云幼麟五兄长白麟次小白次洞林次叔夜次连山而无归藏其次第亦不同又姓纂云小白名茂而史云幼麟名义疑自白麟以降皆其字也据碑与姓纂皆云伯仕至大鸿胪卿而史言少卿者误矣【金石録】
　　太尉于烈碑
　　右后魏太尉于烈碑云初以功臣子起家为中散转屯田给事中内都幢将迁左衞将军而后魏书列传云少拜羽林中郎将以本官行秦雍二州事迁司衞监以碑考之烈皆未尝为此官又其父洛防为黄龙镇都大将而曰和龙烈为屯田给事而曰给纳卒年六十七而曰六十五者皆史之误又按烈始封昌国子改钜鹿公【按烈祖栗防尝假封新安公后赐爵新城男疑此亦假封也】又改洛阳侯进封聊城县开国子再进为开国伯开国侯其卒追封为钜鹿郡开国公盖当时之制如此魏书官氏志不载皆莫可攷【金石録】
　　郑羲碑
　　右后魏郑羲碑魏史列传与此碑皆云羲荥阳开封人碑又云归葬于荥阳石门东十三里三皇山之阳而碑乃在今莱州南山上磨厓刻之盖道昭尝为光州刺史即今莱州也故刻其父碑于兹山余守是州尝与僚属登山徘徊碑下久之传云羲卒尚书奏諡曰宣诏以羲虽宿有文业而治阙亷清改諡为文灵今碑首题曰荥阳郑文公之碑其末又云加谥曰文传载赐谥诏书甚详不应差误而碑当时所立必不敢讳其一字皆莫可知也已【金石録】
　　郑羲上碑
　　右郑羲上碑初余为莱州得羲碑于州之南山其末有云上碑在直南二十里天柱山之阳此下碑也因遣人访求在胶水县界中遂模得之羲之葬荣阳其子道昭永平中为光州刺史为其父磨崖石刻二碑焉按地里书后魏皇兴四年分青州置光州镇领东莱郡隋文帝时罢郡仍改光州为莱州云【金石録】
　　车骑大将军邢峦碑
　　右后魏邢峦碑云峦字山宾而史作洪宾其为梁州刺史碑云徴为都官尚书而史作度支后改为五兵尚书而史不载又峦为崔亮所纠据碑言戎军既班犹以在州之诬遭禁一期而史以谓元晖髙肇为峦申释故得不坐者非也【金石録】
　　峦字山賔碑以延昌三年甲午十月建【复斋碑録】
　　淮阳太守梁鉴碑　延昌四年十月【金石録】
　　齐兖二州刺史傅公碑　孝明熈平元年十二月【金石録】刘使君徳化颂并碑隂　熈平三年十一月【金石録】兖州刺史元匡碑　熈平中立【金石録金石略作元康】
　　瀛州刺史孙惠蔚墓志
　　神【阙】年五月【金石録】
　　后魏安东将军孙公墓志其名字乡里年夀皆不载独其末载赠官制书云故安东将军银青光禄大夫强县开国男孙蔚知其名蔚又云归葬于武邑遂知其为武邑人也按后魏书儒林传有孙惠蔚其所书事迹与志皆合传云先单名蔚正始中侍讲禁内夜论佛经有惬帝防诏使加惠号惠蔚法师焉【金石録】
　　兖州贾使君碑　神二年四月【金石録　金石略云贾思伯碑在西京】后魏定州刺史崔亮颂
　　不著书撰人名氏其额曰定州刺史崔使君至化之颂使君名亮字敬儒齐国磐阳人长史冯时等立此碑碑石漫灭亡其年月【集古録目】
