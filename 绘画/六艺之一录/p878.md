<!-- { "loadSidebar": true } -->
　　安妃刘氏　安妃本酒保家女初事崇恩宫宫罢出居宦者何沂家内侍杨戬誉其美复召入妃以同姓养为女遂有宠为才人进淑妃政和四年加贵妃朝夕侍上擅爱専席林灵素以技进目为九华安妃肖像于神霄帝君之左宣和三年薨谥明节和文册赠为皇后【宋史本传】
　　明节刘后一时遭遇宠倾六宫忽苦瘵疾临终戒左右云我有遗祝在领巾上我气絶奏官家亲自来解语毕而终左右驰奏上至哀恸悲不自胜领巾上蝇头细字其辞云妾出自防贱而无寸长一旦遭遇圣恩得与嫔御之列命分寒薄至此夭折虽埋骨于九原魂魄不离左右切望陛下以宗庙社稷之重天下生灵之众大王帝姬之多不可以贱妾一人过有思念深动圣怀况后宫千计胜如妾者不少妾深欲忍死面与君父诀别谪限已尽不得少留寃痛之情言不能尽自后左右每欲寛觧必提领巾上愈伤感闻者谓李夫人不足道也林灵素谓后是九华安妃临终闻本殿异香音乐次年有青城道士见后于巫山彷佛金钗钿合云【钱氏私志】
　　宪圣吴皇后　髙宗宪慈圣烈吴皇后开封人父近以后贵进封吴王年十四髙宗为康王被选入宫王即位封和义郡夫人后博习书史又善翰墨由是宠遇日至寻进贵妃绍兴十三年诏立为皇后髙宗内禅称太皇太后名所御殿曰慈福【宋史本传】
　　徳夀慈福两宫御书观音经共八段元在碑石库嘉定三年置架设扵羣玉堂东偏【中兴馆阁録】
　　羣玉法帖十卷第一卷有宪圣慈烈皇后御书千文归田赋【中兴馆阁録】
　　慈圣皇太后喜亲翰墨尤爱兰亭尝作小楷一本全是王体流传内外故陆升之代刘珙造春帖子有云内仗朝初退朝曦满翠屏砚池深不冻端为写兰亭【兰亭博议】
　　宪圣慈烈皇后呉氏开封人吴宣靖王近之女髙宗后博习书史妙于翰墨帝尝书六经赐国子监刋石稍倦即命后续书人不能辨【书史会要】
　　宋宪圣皇后书养蚕图自浴种至剪帛凡二十四事使阅者宛然置身田舎见妇子拮据不遑之景也每段下题小字极其工致至元中郑足老题云为显仁皇后字后习髙皇字髙皇手书九经每倦则后书续之人未易辨金华宋景濓云图出于潜令楼璹璹获召见以图上进上擕至宫宪圣慈烈皇后逐段题之皇后姓吴配髙宗其书絶相类谓非显圣皇后书余考显仁韦后乃髙宗母也从徽宗北辕老年始归宪圣慈烈吴后乃高宗继后史称其善翰墨则为吴后书无疑金华之言为确矣【庚子销夏记】
　　刘贵妃临安人绍兴十八年入宫専掌御前文字工书画【陈善杭州府志】
　　刘夫人字希号夫人建炎间掌内翰文字及写宸翰髙宗甚眷之亦善画上用奉华堂印【书史会要】
　　王子庆于昆陵得李伯时画草堂十志前有奉华堂大小印向曽収入刘娘子位者后有闭关颂酒之裔一印此虽用刘伯伦事然于妇人恐不类耳
　　寜宗恭圣仁烈杨皇后少以姿容选入宫庆元三年四月进封婕妤五年进婉仪六年进贵妃恭淑皇后崩中宫未有所属贵妃与曹美人俱有宠韩胄见妃任权术而曹美人性柔顺劝帝立曹而贵妃颇渉书史知古今性复机警帝竟立之皇子昀即位加尊号夀明仁福慈睿皇太后【宋史】
　　恭圣仁烈皇后杨氏寜宗后忘其里氏或云会稽人杨次山者亦会稽人后自谓其兄也少以姿容选进入宫颇渉书史知古今书法类寜宗【书史会要】
　　太清宫寜宗时建杨皇后书道徳经石幢【武林旧事】
　　杨妹子　马河中逺进御及赐贵戚画寜宗每命杨妹子题署有杨娃印章杨娃者寜宗恭圣皇后妹也书法类寜宗以艺文供奉内庭其迹惟逺画见之【清赏録】杨妹子乃宋寜宗恭圣皇后妹其书类寜宗凡御府马逺画多命题咏余曽见马逺松院鸣琴小幅杨娃题其左方云闲中一防七弦琴此曲少知音多因淡然无味不比郑声淫松院静竹楼深夜沉沉清气拂轸明月当轩谁会幽心词寄诉衷情波撇秀颖妍媚之态映带缥缃【韵石斋笔谈】
　　寜宗皇后妹时称杨妹子书法类寜宗马逺画多其所题【书史会要】
　　杨妹子题马逺红梅　逺在画院中最知名余有红梅一枝菁艶如生杨妹子题诗于上字亦工按杨妹子者宁宗恭圣皇后之妹书法类寜宗凡御府马逺画多令之题此帧李梅公见而爱之擕去竟燬于火余又有女诫一卷为马麟画相传为寜宗书实杨妹子书用御书之印耳此卷今在畿南士夫家【庚子销夏録】六月二十四日赴鉴叔招出马逺单条四幅俱杨妹子题其一白玉蝶梅重重叠叠染缃黄此季春光已半芳开处不禁风日暖乱飘晴雪衣裳再题晴雪烘香四字其一着雪红梅铢衣翠盖映朱顔未委何年入帝关黙被画工传写得至今犹似在衡山再题朱衣傅粉四字其一烟锁红梅天桃艳杏岂相同红润姿容冷淡中披拂轻烟何所似动人春色碧纱笼再题霞铺烟表四字其一緑蕚玉蝶浑如冷蜨宿花房拥抱檀心忆旧香开到寒稍尤可爱此般必是汉宫妆再题层叠氷绡四字后各有杨娃之章一小方印与余家所藏妹子题马逺杨叶竹枝二册字画差大然笔腕瘦嫩略相似二册杨叶题线撚依依緑金垂袅袅黄竹枝题雨洗娟娟净风吹细细香【项鼎呼桓日记】
　　尝观马和之四小景有杨妹子各题一絶云人道中秋明月好欲邀同赏意如何华阳洞里秋坛上今夜清光此处多石楠叶落小池清独下平桥弄扇行倚日緑隂无覔处不如归去两三声清献先生无一钱故应琴鹤是家传谯知黙鼔无弦曲时向珠宫舞幻仙雨洗东坡月色清市人行尽野人行莫嫌荦确坡头路自爱铿然曵杖声【沈清吏隐録】
　　度宗昭仪王氏　会寜郡夫人昭仪王秋儿东宫直书阁能属文鹤骨癯貌度皇自即位后万几之暇批荅书阁式克钦承皆出其手【随隐漫録】
　　荆国大长公主　太宗女幼不好弄真宗即位封万夀长公主下嫁驸马都尉李遵勗主善笔札喜图史能为歌诗尤善女工之事【宋史本传】
　　魏国大长公主　英宗第二女神宗时封蜀国公主下嫁左卫将军王诜好读古文章善笔札【宋史本传】
　　越国夫人王氏　端献王頵之妻作篆隶有古法【书史会要】华国夫人韦氏　魏惠献王恺妻特封韩魏两国夫人【魏王恺传】
　　谢翺翠鏁亭避雨诗云仰面无所覩梁间有题字问此何人书婉娩有弱气云昔魏王妃学书似李卫乘云到此山洒墨在空翠自注云亭有魏王妃所题字尚新王尝以成徳军节度镇明故妃至其处
　　金
　　元妃李氏　章宗元妃李氏师儿大定末以监户女子入宫是时宫教张建教宫中师儿与诸宫女皆从之学章宗问建宫教中女子谁可教者建曰就中音声清亮者最可教章宗以建言求得之章宗好文辞妃性慧黠能作字知文义遂大爱幸明昌四年封为昭容明年进封元妃【金史本传】
　　明
　　慈圣李太后　神宗生母也东安人神宗在位上尊号慈圣宣文明肃皇太后尝书谦谨持家四字以贻其父李公【吾学编】
　　慈夀寺神宗为慈圣皇太后建也寳藏阁系圣母御笔题【帝京景物畧】
　　文华殿后殿所悬扁凡十二字每行二字共分六行其文曰学二帝三王治天下大经大法乃慈圣御笔臣下但见龙翔凤翥结搆波磔之妙以为御书而实非也【万厯野获编】
　　神宗贵妃郑氏　大与人父宪成妃狡媚多智生皇三子封皇贵妃帝宠之颛房燕崇祯三年七月薨谥恭恪惠荣和靖皇贵妃银泉山【横云山人集】
　　郑贵妃泥金书观世音菩萨普门品经一卷在甆青纸上梵本刻丝锦装卷首题云大明万厯甲辰年十二月吉日皇贵妃郑谨发诚心沐手亲书金字观世音菩萨普门品经一卷恭祝今上圣主祈愿万万夀洪福永亨康泰安吉祥楷法秀整前绘佛像甚精细今藏吾杭赵谷林斋中余题絶句四首云梵夹瓷青出汉京翼坤【郑贵妃宫名】题处最分明依稀买得砚神记纸上香多蠧不成巧笑由来雨露偏佛恩遣在圣人前开函稽首无他愿一笔泥金夀一年柘馆余闲罢女红祝厘不与众嫔同也胜宻誓含元殿小字亲封玉合中城南诗老观空久【丁君敬身同赋】特赋新词继梦华他日秋山黄叶下与君礼足九莲花
　　武宗王妃　燕京人以才色得幸于武宗侍幸蓟州温泉题诗自书刻石今石刻尚存【静志居诗话】
　　娄妃　娄妃书仿詹孟举楷书千文极佳江省永和门并龙兴普贤寺额其笔也后人以其贤不忍更之【书史会要】
　　杨妃　杨妃书法赵文敏颇得其笔意但偏锋耳【书史会要】安福郡主　寜靖王奠培之长女工草书能诗【静志居诗话】

　　六艺之一録续编卷十二
<子部,艺术类,书画之属,六艺之一录>
　　钦定四库全书
　　六艺之一録续编卷十三　　　　钱唐倪涛撰
　　书谱续编
　　钱塘厉鹗太鸿辑
　　玉台书史
　　名媛
　　周
　　鲁秋胡妻　雕虫篆鲁秋胡妻所作秋胡随牒逺仕荏苒三年桑时闲翫集为此书亦曰战笔书其体遒律埀画纎长旋绕屈曲有若虫形【僧梦英十八体书】
　　二十二虫书鲁秋胡妇浣蚕所作亦曰雕虫篆【韦续纂五十六种书】
　　汉
　　扶风马夫人　安定皇甫规妻不知何人女也规初丧室家后更娶之妻善属文能草书时为规荅书记众人怪其工【后汉书列女传】
　　扶风马夫人大司农皇甫规之妻也有才学工隶书夫人寡董卓聘之夫人不屈卓杀之【张怀瓘书断】
　　后汉皇甫规妻马夫人行隶中中品【韦续九品书人论】
　　蔡文姬　蔡邕女也博学有才辨又妙于音律
　　兴平中乱殁于南匃奴曹操赎之操因问曰闻夫人家多坟籍犹能忆识之否文姬曰昔亡父赐书四千许卷今所诵忆裁四百余篇耳操曰今当使十吏就夫人写之文姬曰男女之别礼不亲授乞给纸笔真艸惟命于是缮书送之文无遗悮【后汉书列女传】
　　蔡邕得笔法于神人传女文姬文姬传之钟繇【古今笔法】我生之初尚无爲我生之后汉祚衰蔡琰书【淳化阁帖】蔡琰胡笳引自书十八章极可观不谓流俗仅余两句亦似斯人身世耶【山谷题跋】
　　晋
　　卫夫人　晋中书院李充母卫夫人善钟法王逸少之师【羊欣撰録】
　　卫夫人名铄字茂漪廷尉展之女弟恒之从女汝隂太守李矩之妻也隶书尤善规矩钟公云碎玉壶之氷烂瑶台之月婉然芳树穆若清风右军少常师之永和五年卒年七十八子克为中书郎亦工书【张怀瓘书断】
　　钟繇传之卫夫人卫夫人传之王羲之【传授笔法人名】庾肩吾书品列中之上
　　李嗣真书列上下品云卫夫人正体尤絶
　　韦续九品书人论上中品有李矩妻卫夫人正行唐人书评卫夫人书如插花舞女低昻美容又如美女登台仙娥防影红莲映水碧沼浮霞【书苑菁华】
　　晋卫夫人笔阵图
