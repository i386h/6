<!-- { "loadSidebar": true } -->
　　石刻文字五十九
　　唐刻【记】
　　南角山记
　　刺史杨师谋撰在集州即难江县地唐武徳四年立集州皇朝熈宁五年州废属巴州【寳刻丛编】
　　韦作观鱼记
　　贞观十三年在军城五里北山朝天寺【舆地碑目】
　　益州学馆庙堂记
　　撰人姓名残缺顔有意正书永徽元年二月
　　唐益州学馆庙堂记永徽元年顔有意书髙朕之名于义不安颇疑有意得于古碑之讹缺尔存之以俟博学者【集古録】
　　右唐益州学馆庙堂记成都令顔有意书撰人题法曹陈王文学太子詹事待诏文馆陵州长史姓名残缺不可辨集古録直以为有意撰非也碑隂载当时官僚姓名后人题云此记贺遂亮撰未知果是否记文叙述前世遗迹考究同异文词古雅甚可喜也【金石録】
　　南阳令邓慈丰山堰记
　　前南阳尉刘单撰并书永徽三年正月立【复斋碑録】
　　古戎道记
　　在叙州天苍山崖壁间唐人所书笔画劲正乃干封二年詹君秀复修此道而为之记【舆地碑目】
　　【缺】部将军功徳记
　　郭【名缺】撰八分书景龙元年十月今在太原县天龙寺后将军名珣其氏曰【缺】部而部上阙一字官至天兵中军副使右金吾卫将军上柱国开国公与其夫人黒齿氏造像之记其文曰本支京海世食旧徳相虞不腊之竒族行太上懐邦由余载格盖蕃将之归唐者也【金石文字记】
　　益州学馆庙堂记
　　史焘撰释旷正书神龙七年【金石録】
　　修封禅坛记
　　贾膺福撰并正书景云二年八月【金石録】
　　右唐修封禅坛记贾膺福书初余得膺福八分书大云寺记爱其笔法后又得此记字为小楷尤工妙可喜云【金石録】
　　南亭记
　　王翼撰八分书无姓名开元二年三月【金石録】
　　造文翁髙朕像记
　　周颢撰正书姓名残缺开元七年七月【金石録】
　　造泰山御碑记
　　孙文庆撰正书无姓名开元十四年十一月【金石録】
　　端州石室记
　　李邕撰并书端州刺史毕守恭与僚佐游于石室为此记以开元十五年正月立【集古録目】
　　端州石室记唐李邕撰不著书人名氏考其笔迹似张庭珪疑庭珪所书也【集古録】
　　李北海端州石室记乐史所谓嵩台在髙要县北五里李邕有记即此记也按南越志髙要有石室自生风烟南北二门状如人巧人以为神仙都因名嵩台焉无书人名氏欧阳公疑为张庭珪书【集古后録】
　　肇庆府北七星岩古名定山亦曰嵩台有洞通明宛委记刻在洞门石壁不类北海书集古録疑为张庭珪书庭珪长于八分凡邕文而庭珪书之者皆八分此则正书恐未然也记中云有若邦伯旱公开元时有毕刺史者为宋璟所称旱当作毕是摹刻之误【金石文字记】
　　谒郭巨祠堂记
　　杨杰撰李皋八分书开元二十三年七月王绪祭文附【金石録】
　　洛阳县食堂记
　　裴【缺】述韩择木八分书开元二十六年七月【金石録】
　　任城县桥亭记
　　游芳撰王子言八分书开元二十六年又八月【金石録】
　　述灵记
　　张嘉贞撰行书无姓名开元二十七年三月【金石録】
　　牛仙客父祖赠官记
　　彭杲撰禇庭诲行书开元二十八年二月【金石録】
　　长安令防食堂记
　　李朏撰罗希奭分书卫包篆额开元二十八年【访碑録】
　　尚书省郎官防石记
　　陈九言撰张旭正书开元二十九年十月【金石録】唐郎官石记唐右司员外郎陈九言撰张旭书旭以草书知名此字真楷可爱记云自开元二十九年已后郎官姓名列于次而此本止其序尔【集古録】
　　尚书省郎官石记序陈九言撰张颠书记自开元二十九年郎官石名氏为此序张颠草书见于世者其纵放可怪近世未有而此序独楷字精劲严重出于自然如动容周旋中礼非强为者书一艺耳至于极者乃能如此其楷字盖罕见于世则此序尤为可贵也【元丰题跋】
　　赤骥白一驾千里当在披昆仑上羽陵时求其逸景于逐足下殆无遗踪矣至于在六辔间和鸾在前鋈续在后则过君表而舞交衢进退履绳旋曲中规求其毫厘跌荡无遗恨矣长史之书殆尽于此方乘醉时翰墨淋漓虽惊风迅雨亦不能与其变俱也此讵可以规矩凖绳求哉及郎官记则备尽楷法隠约深严筋脉结密毫发不失乃知楷法之严如此而放乎神者天解也夫守法度者至严则出乎法度者至纵而不可拘观其侸【音树】锋鳞勒峻磔抑左升右仰策轻掲防【音立】暗收此书尽之世人不知楷法至疑此非长史书者是观其骐骥千里而未尝知服襄之在法驾也【广川书跋】
　　右唐尚书省郎官石记序右司员外郎陈九言撰张长史正书欧阳公谓长史以草书知名此字真楷可爱曽南丰谓其精劲严重出于自然如动容周旋中礼非强为者元王文定公谓张公得草圣不传之妙其真书在唐乃复精絶顔鲁公书学气侔造化楷法盖得之于公又谓其字体似出欧虞自成一家宋龚明之中吴纪闻云长史苏人承平时碑在苏学中堂之后已渐刓剥兵火后不复存矣元商徳符云石刻旧在京兆今亡观明之及商氏之説则此刻在宋元固已艰得余家所藏本未知其出于苏学或出京兆皆不可知但歴年久逺而纸墨完好诚希世物也【金薤琳琅】
　　张长史郎官壁记天下止此一本吴中尚有一伪本亦在余兄所薰莸故易辨也济之阁老述山谷老人言唐人正书无出其右者又云无辙迹可寻其重之如此然余细玩此碑中如容字极字皆取法虞永兴孔子庙堂碑未可谓无所本第今所见虞书皆王彦超重刻张书实有出蓝之观余尝于姻家韩侍郎家见唐刻虞碑神彩焕发生动大异翻本宜唐人重之以为青箱至寳乃知名下定无虚士耳【王奉常集】
　　长史郎官壁记世无别本唯王奉常敬美有之陈仲醇摹以寄余知学草必自真入也【戯鸿堂法帖】
　　台记
　　梁徳裕撰苏灵芝行书开元二十九年八月【金石録】前左监府率府兵曹参军梁徳裕撰苏灵芝书台者古燕国望云气之所也后人因其故址立台以备游宴易州刺史郭明肃于其四壁画为郭隗剧辛孝子烈妇等像碑以开元二十九年十月立【集古録目】
　　韩公井记
　　不著书人名氏八分书大书三字曰韩公井其记真书旧传井有灵人不敢汲唐采访使韩公酌而饮之由是汲者无恙故以为名韩公名朝宗碑以开元中立在宜城【集古録目】
　　韩公井记开元二十二年初置十道采访使韩朝宗以襄州刺史兼山东道襄州南楚故城有昭王井传言汲者死人不敢视朝宗移书谕神自是饮者无恙人更号韩公井楚故城今谓之故墙即鄢也此记今移在郡廨中故城改为墙者由梁太祖父烈祖名诚当时避之故至今犹然【元丰题跋】
　　房山汤记
　　张嘉贞撰行书无姓名开元十五年四月【金石録】
　　杨琰述先史记
　　徐彦伯撰刘升八分书开元中立【诸道石刻録】
　　修东镇沂山记
　　范正则撰并八分书天寳元年三月【金石録】
　　泉汤记
　　赵冬曦撰八分书姓名残缺天寳二年三月【金石録】
　　香谷渠记
　　撰人姓名缺史惟则八分书天寳三年二月【金石録】
　　林虑县记
　　正书无书撰人姓名天寳六年【金石録】
　　防驿记
　　正书书撰人姓名缺碑漫灭额四字全天寳四年立【复斋碑録】
　　吏隠山记
　　李阳氷篆在缙云【复斋碑録】
　　唐李阳氷残碑凡数百字虽首尾不完文字缺灭而歴歴可读其间多述山水景物其最后曰名之曰吏隠山又曰时唐百二十九载以嵗次推之则天寳五载也【集古録目】
　　临安县主簿宅记
　　陆曽分书并篆额天寳五年七月建【复斋碑録】
　　孝女双石楼记
　　张璿之撰正书姓名残缺天寳七年六月【金石録】
　　华岳碑堂修饰记
　　卫包正书天寳九年正月立【金石録】
　　石门汤泉记
　　太子通事舍人李幼卿撰太仆寺主簿文学直集贤院修书院卫包八分书并篆额唐初有沙门空藏者居蓝田山中方大雪山谷间有气上蒸发石而汤泉出其下开元中勅给事中杨【碑不著名】营葺之増多其室宇立此碑【集古録目】
　　唐杨公修石门汤泉碑天寳九年立【京兆金石録】
　　淄川郡述徳记并诗
　　诗崔尚祖等撰记崔器撰天寳十年九月【金石録】
　　冶浦桥记
　　蔡希综撰并行书天寳十二年正月【金石録】
　　御制御书诗刻石记
　　南宾太守康昭逺谨述天寳十三年七月癸酉建【复斋碑録】
　　栖霞山亭记
　　史相撰韩轸八分书天寳十三年十月【金石録】
　　苗公归乡记
　　撰人姓名残胡霈然八分书天寳十四年二月【金石録】
　　宴济渎记
　　达奚珣撰薛希昌八分书天寳中立【金石録】
　　右游济渎记唐吏部侍郎达奚珣撰兵曹参军薛希昌八分书济渎在今河南济源县西三里嵗癸酉仲冬予亦尝获游渎有祠以祀大济之神其殿北复有北海神殿北海之前有池周七百步其西一池周与之等而中通焉即济水所聚盖其源自王屋山天坛之颠伏流百里至此复见东南合流至温县歴虢公台入于河禹贡所谓导沇水东流为济是也东池俗传间能出物以应人之求然率始于三月至四月望而止余月则否盖春夏之交泉脉腾沸而济尤劲疾物随沸而上人或不取须臾复沈予之逰也黙祷于神愿出物以彰灵异道士云隆冬水泉不动物不能上予笑曰岂有灵神而畏寒者乎姑为我祷久之物竟不能出道士之言始信而世俗所云皆诞妄也【金薤琳琅】
　　楚州修城记
　　范昭撰郑萼正书乾元元年七月【金石録】
　　祈雨记
　　乾元二年张惟一撰李权八分书今在述圣颂碑之左旁【金石文字记】
　　王粲石井栏记
　　甄济文彭朝仪行书上元二年七月后记于頔文胡证八分书贞元十七年六月其一卢钧撰正书防昌二年四月【金石録】
　　魏侍中王粲故宅在襄阳其石栏至唐犹存上元二年山南节度使来瑱移之于刺史官舍参谋甄济撰记彭朝仪书上元二年七月立【集古録目】
　　王粲石井栏后记
　　唐上元二年来瑱移之州治立石作记贞元十七年于頔为节度又为之记掌书记胡证八分后又题记頔进封燕公随军屈贲书贞元十七年六月立【集古録目】王粲石井栏别记
　　唐防昌二年节度使卢均复理粲旧井别作新石栏而记之前武功县尉李掖书【集古録目】
　　魏侍中王粲石井栏记贞元十七年山南东道节度使于頔撰掌书记胡证书一记参谋太子舍人甄济撰判官彭朝议书云上元二年山南东道节度使来瑱移井栏置于襄州刺史官舍故为记甄济者韩愈所谓阳瘖避职卒不汚禄山父子事者其文得之为可喜而朝议书尤善皆可爱者也【元丰题跋】
　　许尊师孝庐瑞芝记
　　何源撰并书上元二年嵗次辛丑十二月一日记【复斋碑録】
　　鲜于氏离堆记
　　顔真卿撰并正书寳应元年【金石録】
　　宋武受命坛记
　　张谓撰陆淙八分书窦篆额永泰元年三月【金石録】
　　黄鹤楼记
　　阎伯瑾撰魏万珵行书永泰元年【金石録】
　　滑台记
　　崔粲撰永泰元年【诸道石刻録】
　　雍王游三门记
