<!-- { "loadSidebar": true } -->
　　九曰草书起于列国天下有事急就为之或起草他简然后正书皆不暇致详而作汉人遂以名家杜度钟张飞扬逡逸其圜转得于篆籀其波折得于分隶简而有合不大相离上古结绳而治刻契而与拄识而别剖竹而官麤迹之于文故无足重奚以草之去古为异乎故文以达词词以达志草书虽去古而可达古文且有真未必合草未必离如隹佳等字古体皆合真书有媿矣草鹿首岐草山虚下夜前垂乍草正真譌乃至翻草书以成俗体无以下笔岂草之辠乎
　　明赵宧光论真草隶篆书【金石林绪论】
　　真书中一曰正书如欧虞顔以及后世姜蒋二沈之类一曰楷书如右军书黄庭乐毅论东方賛之类一曰蝇头书如麻姑坛氏文赋之类一曰署书如苍龙白虎之类此法不传而流俗后世带草则徐武功得之方正则官家中秘郎得之然俗不堪齿矣一曰行楷如季直表丙舍帖曹娥碑兰亭帖之类以上五种世俗通谓之真书天地悬絶
　　草书中亦曰行楷如二王诸帖之稍真者十当八九僧懐仁等所集圣教兴福孔庙碑之类唐人所称入院体者是也一曰行草如二王帖中稍纵体孙过庭书谱之类皆是也一曰章草如章帝辰宿列张帖索靖出师表二王帖中章草法帖皆是也一曰藁草书或真或行或草大小踈密随宜如顔平原坐位祭侄二帖是也一曰狂草如张芝张旭懐素诸帖是也以上五种通称草书亦有分矣
　　隶书中一曰飞白篆法将变正则杂出燥润相宜故曰飞曰白后世失传飞而不白者似隶白而不飞者似篆皆飞白之流别也一曰分隶隶法初成十一蹈但用笔背分与篆分途矣一曰汉隶如钟元常诸帖之类此隶书之最也一曰唐隶视汉似古而体稍不雅然法度实备取裁可也一曰徒隶六朝诸碑文多作此字絶似童子初执笔不成文者然时有古色披沙拣金往往见寳不可尽废近代隶书颇谓淳雅然皆倚真书为骨而遥想汉为之虽无徒隶之短并近于真书亦其流也以上五种通谓之隶意亦溷溷
　　篆书之名尤为浑乱自周太史籀始立篆名秦相效作谓之小篆因秦书通行遂以籀称大篆亦已赘矣何乃无古无今槩呼作篆可怪也已籀而前但可以时代名如古文夏书商书之类籀而后槩呼作篆可也何也籀斯为后人趋步指归莫能出其范围即不得徧考古昔聊识其可摹者如左一曰古文始于象形迄于夏商代非一人人非一体但可作文字未可合篇章也二曰雕戈文雕虫篆刻尚文之作多不可解亦难以下笔汉章或稍一见之亦未甚一律也一曰籀篆诅楚文钟鼎识及啸堂録以至杨氏书统所载及古篆诸韵取其合于许氏所取作籀书者采焉一曰大篆石鼓文是也一曰小篆峄山防稽诸碑是也从此流传变而弱者一曰缪篆唐宋元诸人如李阳冰僧梦英以至我明程南云李东阳文氏父子是也变而传者曰玉筯篆如胜国周伯琦之类是也任笔成文一曰飞白篆貌隶骨杂用古今之法勉作草篆为器所使自我作之不得不然也一曰刻符秦汉红文印章用之在前此任字略章者玺书诸文皆是也一曰摹印汉白文印用之后此章不摄字者六代而下皆是也以上十种世俗通呼作篆失之逺矣
　　宋院体书【杨文公谈苑】
　　翰林学士院自五代以来兵难相继待诏罕习正书以院体相传字势轻弱笔体无法凡诏令碑刻皆不足观太宗留心笔札即位之后募求善书许自言于公车置御书院首得蜀人王着以士人任簿尉即召为御书院只候迁翰林侍书着善草隶独步一时时智永禅师真草千字文阙数百字着补之刻石但见形范而无神妙世亦宝重之修东岳庙立碑命著书时着仕著作佐郎辞以官卑不题衔即日迁著作郎时吕文仲为翰林侍读与着更直禁中太宗每岁九月后至暮夜即召宿直侍书及待诏书艺于东门北偏小殿内张烛令对御书字或问以外事常以至一夜而罢着善大书其笔甚大全用劲豪号散卓笔市中鬻者一管百钱初以纸一番令书八字又一番令书六字又一番书四字又一番两字又一番一字皆极遒劲上称善厚赏之着后官殿中侍御史赐金紫太平兴国中选善者七人并补翰林待诏各赐绯银鱼袋十万并兼御书院只候更配宿两院余者以次补外官自是内省书诏笔体一变灿然可观人用传宝逺追唐室矣
　　宋苏轼论硬黄书【东坡集】
　　王防稽父子书存于世者葢一二数唐人禇薛之流硬黄临放亦足为贵
　　宋黄伯思论院体【东观余论】
　　书苑云唐文皇制圣教序时都城诸释诿福寺懐仁集右军行书勒石累年方就逸少剧迹咸萃其中今观碑中字与右军遗帖所有者纎微克肖书苑之说信然然近世翰林侍书辈多学此碑学弗能至了无髙韵因自目其书为院体由唐呉通微昆弟已有斯目故今士大夫玩此者少然学弗至者自俗耳碑中字未尝俗也
　　元郑枃论题署书【衍极】
　　题署之法于唐使人多忌讳其原葢出于隂阳家者流世有广成子集隂阳家应候法纂异记感应章一行禅师释微集燕卿大师字防明简集万仙翁勒字法应神集音义章白云先生笔论鉴诸书极言题署之法防画分豪末来去各立名字应之以隂阳象之以五行法之以六神使术者能察人平生祸福屋之大小字之尺寸各有程限占其喜怒休咎之祥年月逺近之应可考而知案广成子当黄帝世是时隂阳家未出葛仙翁生晋朝题署未有此病唐一行以数学名家字非所长其必僧简定之流所托为也
　　明王偁论对待书【续书画题跋记】
　　唐人写字多用硬黄其次则用槌熟纸韩退之以为生纸録文为不敏也乌丝阑唐界墨而细宋人淡墨而理麤此唐界宋界之别惟作方眼格子为对待书则自唐始六朝以前无有也米元章尝病此葢一时之宜云
　　明杨慎论擘窠书【丹铅余録】
　　朱长文论字体有擘窠书今书字家不解其义按顔真卿集有云防画稍细恐不堪久臣今谨据擘窠大书王恽玉堂嘉话云东坡洗玉池铭擘窠大字极佳又云韩魏公书杜陵画鹘诗擘窠大字此法宋人多用之墨札之祖也
　　唐韦陟五云体
　　韦陟字殷卿开元中袭郇国公陟常以五采牋为书记使侍妾主之其裁答授意而已陟唯署名自谓所书陟字若五朶云时人慕之号郇公五云体
　　南唐李后主金错刀书
　　后主善书作颤笔樛曲之状遒劲如寒松霜竹谓之金错刀作大字不事笔卷帛书之皆能如意世谓撮襟书
　　宋徽宗瘦金书
　　徽宗行草正书笔势劲逸初学薛稷变其法度自号瘦金书
　　陈尧佐堆墨书
　　陈文惠公善八分书变古之法自成一家虽防画肥重笔力劲健能为文字谓之堆墨八分凡天下名山胜处碑刻题榜多公亲迹世或效之而莫能及也
　　钿金书【丹铅録】
　　张懐瓘书録云往翰林见古钟二枚髙一尺许有古文三百余字记夏禹功绩皆紫金钿似大篆神彩惊人葢三代钿金为篆其精类如此又李伯时得雕戈虫鸟书黄金文铭六字曰主用父作雕戈钿金法今亦不传唐六典有十四种金曰销金曰拍金曰镀金曰织金曰砑金曰披金曰泥金曰缕金曰撚金曰戗金曰圏金曰贴金曰嵌金曰裹金而钿金不在其中今并其名亦不知矣
　　唐绣字【南岳总胜集】
　　唐永贞元年南海贡卢眉娘年十四眉如緑且长故有是名眉娘幼而慧悟工巧无比能于一丈绢上绣法华经七卷字如粟粒而防画分明顺宗叹其工度为道士赐号逍遥勅住南岳魏阁
　　宋剪字【诚斋集】
　　剪字呉道人剪李义山经年别逺公诗用青纸剪字作米元章字体逼真

　　六艺之一録卷二百六十八
<子部,艺术类,书画之属,六艺之一录>
　　钦定四库全书
　　六艺之一録卷二百六十九　　钱唐倪涛撰
　　古今书体一百一
　　李昭玘曰一传未终恍已迷其姓字片文屡过几不辨其偏傍　栁豫大藏音序曰槐则才木不辨怶防则巾小不分抟搏惕愓衣示日曰笔画差互文理混淆皆由书生传写破体者多对读灭裂刋正者少　李阳冰曰蔡中郎以丰同岂李丞相将束为宋鲁鱼淆惑泾渭同流　赵防谦曰古篆废而分隶兴字学茫昧是故分隶有匕【比】无【化】有无又有□【羃】无冂【坰】有禾无禾【稽】循而至于支攴【普木反】同书殳【殊】殳【没】竝作□【秦】□【泰】□【奉】萅【春】之首无异己已【似】【胡感反】防【卩】之体莫别好古君子论至于此岂直三叹而已哉　王应电曰正韵间以小篆正楷书之讹而未尝以古文正小篆之谬且严于章奏而略于经史故刀笔之吏或所玩习而经生学士多未识知
　　诸家字书序例
　　杜罕字源偏傍小说序
