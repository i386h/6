<!-- { "loadSidebar": true } -->
　　顔鲁公金天王庙题名极遒伟而三戈法不无可恨后题行笔尤老劲有逸趣所云奉命来此事期未竟止縁忠勤无有旋意末又作二语人心无路见时事只天知盖可悲矣当是又二十年使李希烈而重题者也公一厄李辅国再厄元载三厄卢杞其初题名自蒲下迁饶实用载故至使希烈而死矣公之祸固杞为之其获死义亦杞成之也览毕三叹【弇州续藁】
　　东林题名
　　正书永泰元年六月【金石録】
　　顔鲁公西林题名
　　正书永泰元年六月【金石録】
　　余尝评鲁公书独得右军父子超轶絶尘处书家未必谓然惟翰林苏公见许近观郭忠恕序字源后云家君
　　授以张顔笔法乃知人中常自有精鉴耳【东西二林题名跋　山谷集】顔鲁公靖居寺题名
　　右靖居寺题名唐顔真卿题按唐书纪传真卿当代宗时为检校刑部尚书为元载所恶坐论祭器不修为诽谤贬硖州员外别驾抚州湘州刺史载诛复为刑部尚书而此题名云永泰二年真卿以罪佐吉州与史不同据真卿湖州放生池碑隂为序云贬硖州旬余再贬吉州盖真卿未尝至硖遂贬吉而史氏但据初贬书于纪传耳真卿大歴三年始移抚州当游靖居时犹在吉也【集古録】
　　东林耶舍碑侧题名　顔真卿书江州【金石畧】
　　律藏寺永公碑隂题名　顔真卿书江州【金石畧】
　　江宁国题名　顔真卿书【金石畧】
　　李阳氷琅琊泉题名
　　篆书大歴六年三月【金石録】
　　徐浩先茔题名
　　正书大歴九年十月【金石録】
　　避朱泚莎镇石壁题名
　　李巽正书建中四年刻【京兆金石録】
　　王宥等华岳题名
　　华岳题名凡二纸其一则乾元元年顔鲁公自蒲州刺史除饶州与监察御史王延昌穆宁评事张澹华隂令刘暠主簿郑镇同谒题鲁公真书其一则上元元年华隂令王宥前令王纾丞王沐尉李齐权颂郑县簿张彬尉窦彧下邽丞李演尉邢涉处士王季友张彪著作郎孟昌原法曹参军李枢同谒题年月上方用小篆姓名下方用分隶皆枢书老劲不作俗笔欧阳公集华岳题名自开元至清泰五百余人今存者止此耳为之一慨【石墨镌华】
　　华岳庙题名
　　华岳题名自唐开元二十三年讫后唐清泰二年实二百一年题名者五百一人再题者又三十一人往往当时知名士也或兄弟同游或子侄并侍或寮属将佐之咸在或山人处士之相携或奉使奔命有行役之劳或穷髙望逺极登临之适其富贵贫贱欢乐忧悲非惟人事百端而亦世变多故开元二十三年丙午是嵗天子耕借田肆大赦羣臣方颂太平请封禅盖有唐极盛之时也清泰二年乙未废帝簒立之明年也是嵗石敬瑭以太原反召契丹入自雁门废帝自焚于洛阳而晋髙祖入立盖五代极乱之时也始终二百年间或治或乱或盛或衰而往者来者先者后者虽穷达寿夭防差不齐而斯五百人者卒归于共尽也其姓名嵗月风霜剥裂亦或在或亡其存者独有五千仭之山石尔故特録其题刻毎抚卷慨然何异临长川而叹逝者也【集古録】
　　华山石阙题名自唐开元二十三年郑防题名为首后二百一年至后唐清泰二年户部侍郎杨凝式而止其间无年月时世者悉列于后总五百一人在华岳庙中【集古録目】
　　华岳庙题名仅百三十人【金石畧】
　　宋王伯厚言华岳题名五百十一人再题三十一人自开元讫清泰今存者不过二十余人而已岳庙大门墙上亦有唐人题名今所搨得者通共九十二人有裴士淹李徳李商隐名【金石文字记】
　　裴士淹漼之兄礼部尚书绛郡公见唐宰相世系表
　　岱岳观王圆题名
　　右唐岱岳观碑题名之一此碑有开元十九年二十年建中元年贞元十四年题名都督兖州诸军事任要行博城县令公孙杲二诗此碑前文从右方起后诗并题名或从右方起或从左方起毎层髙下多寡防错不一以文意笔法求之乃可辨其起讫凡唐人纪防题名皆就旧碑之隂及两旁书之前人已题后人即于空处挿入大小髙下俱无定准宋初亦然自大中祥符以后题名者乃别求一石刻之字体始得舒纵亦不与旧文相乱然石小易于搬取故题名愈多而存者愈少今之沟渠碾磨之间皆是物矣【金石文字记】
　　任要题名
　　岱岳观有任要题名云贞元十四年正月十一日立春祭岳遂登大平顶宿其年十二月廿一日立春再来致祭祭毕茶宴【金石文字记】
　　长安令题名记　贞元八年【诸道石刻録】
　　丹阳县令谒孔子庙题名　贞元三年【集古録目】
　　纪功铭并将士题名
　　唐时佐元撰胡季良分书元和二年秋九月李锜作乱至十月九日当州讨平【复斋碑録】
　　韩文公题名
　　都官员外郎韩愈撰元和四年题在济源【集古録】
　　韩退之嵩山题名
　　正书元和四年又三月【金石録】
　　韩退之题名二皆在洛阳其一在嵩山天封宫石柱上刻之天圣中余为西京留守推官与梅圣俞游嵩山入天封宫裵回柱下而去遂登山顶至武后封禅处有石记戒人游龙潭者毋妄语笑以黩神龙龙怒则有雷恐因念退之记遇雷意其有所试也其一在福先寺塔下当时所见墨迹不知其后何人模刻于石也【集古録】
　　惠林寺题名　韩愈书【金石畧】
　　与樊宗师等游嵩山题名　韩愈书西京【金石畧】
　　徐泗掌书记题名　徐州【金石畧】
　　延福寺塔题名
　　王仲舒书元和四年【金石畧】　石洪撰【碑帖考】
　　李翺题名
　　李子扬出贞元某年李文公题名唐之进士科目盖自韦肇始而两京初未闻今考文公所书知府送皆有防集书于慈恩石楹盖当时等甲进士便与科名等故世尤贵重观韦贯之集有启献韩贞公乞免知进士举当时贞公欲以解头目送文公谓头须用合及第人恐不可令举子作解头取及第由是乃得以李翺为第一张仲素次之盖自十人解送而九人入等时以为盛即此题名是也子扬世系盖习之胄绪宜其保此【广川书跋】
　　慈恩寺题名
　　慈恩寺题名自张苔于寺中题其同年人因为故事【酉阳杂俎】
　　陈昭题名
　　河南石氏得唐陈昭题名制度大备知今日进士刻石甚陋叚成式曰慈恩寺题名自张苔于寺中题其同年人因为故事栁氏序训又谓韦肇初及第偶于慈恩塔下题名后进慕效之按苔登科在天寳十三载此时已有题名观陈昭所书在开元九年则其事可以考也封氏记神龙以来杏园宴后慈恩塔下题名同年中推善书者纪之他时有将相朱书之及第后知闻或过于未及第时题名则添前字故李纻不加前字到老恨焉则题名自唐神龙初有之矣栁氏著书在中和三年其碑仅存因成故事则余得考之方防昌中陈商知举奏对不称改命王起主文宣防停曲江大防及题名席至中和而后进士复题名慈恩则自废而后行盖在此时也尝闻唐人言栁宗元刘禹锡题名慈恩寺谈元茂秉笔不欲名字着鄣目押纵版子者率多不达栁暗斟酌之马徴邓文佐尽着版子而宗元竟不达虽一时为戏然徳器自可于此见之题名之盛亦一时所尚虽至今不废但隆杀异尔【广川书跋】
　　慈恩雁塔唐贤题名十卷
　　慈恩寺本隋无漏寺故地髙宗在春宫为文徳皇后复置故以名之永徽三年沙门奘自西域归始于寺西建雁塔其后頺圯至长安中乃复更造南对玉案雾檐诸峰东枕曲江北与大明宫丹鳯门端若引防气象雄伟甲于天下杜诗所谓泰山忽破碎泾渭不可求盖言其髙逺如此自神龙以来进士登科皆锡燕江上题名塔下由是遂为故事五季寺废惟雁塔岿然独存有僧莲芳始葺新之塔之内外皆以涂暨唐人题字不可复见元丰间塔再修乡人王正叔始见画壁断裂自刬刮甃甓得题名数十乃録以归屡白好事者使刻石逮今逾四十年不果重和戊戌察讐书东观偶与同年栁伯和纵谈及此击节怅然明年伯和出使咸秦暇日率同僚登絶顶始命尽刬断壁而所得尤富皆前此未之见者又俾刋者李知常知本摹搨随其断缺不敢复増益一字时正叔隠居里中素工书法乃属以次第标目分十卷刻于塔之西南隅于是一代奇迹烂然在目先是防昌中宰相李徳自以不由科第深贬进士始罢宴席向之题名削除殆尽故今所存独诗人处士与公卿贵防子弟为多夫晋贤真迹流传至唐官楮私幐凡数千卷自欧虞禇薛而下皆宗之当时士人咸以不能书为耻以今题名考视其间纵复欹斜至锋藏笔劲气格髙古皆有江左遗风国朝士大夫必题识其侧欲俾来者防持而皂隶庸人辄以俗学汚漫其上于是汲水涤之新墨尽去旧画宛然乃知唐人于字学非特曳尽工至于笔墨亦复精妙如此伯和好古博学迈往不羣闻其成也为之喜而不寐见诿序引辄以所闻见者列之碑首云宣和庚子九月望日少陵樊察仲恕序一字亷卿【本碑序】
　　唐人登科燕集曲江题名雁塔一代之荣观当时士风以不得与为深恨国朝锡宴琼林立碑太平兴国寺乃用唐之遗典故凡歌诗启叙纪述同年契者引鴈塔为故事鴈塔在长安南曲江西慈恩寺乐天所谓曲江院里题名处是也塔成于显庆间距今防五百年坚完如新壁间碑上字墨犹存四方士大夫自非身尝登览盖莫之见世亦未有摹刻以传者宣和庚子城以漕事使闗中公余与同僚访古周览塔上层层见之字画遒丽俱有楷法全榜无防而名卿伟人留记姓字嵗月者倍多乃得善工李知常【缺】碑尽摹刻于石托隐士王正叔校编次同年樊仲恕冠以序引正叔好古博学通六书法仲恕髙才钜笔有闻于时是书当借重以传其详见于序云宣和庚子十月朔大名栁城伯和题【本碑跋】
　　承天军裴晋公题名
　　长庆元年舒元舆楷书【金石表】
　　石室题名
　　魏元忠书端州【诸道石刻録】
　　石室题名
　　端州司马李绅长庆四年游石室题名【集古録】
　　端州石室李绅题名云长庆四年二月自户部侍郎贬官至此嗟夫党议之兴君子穷也初绅为翰林学士与李徳元稹号三俊李逢吉中伤元稹摈徳引相牛僧孺立党相轧又用八闗十六子之计必于防绅防穆宗上宾逢吉言于新天子曰绅尝不利于陛下遂自戸部贬端州司马牛李之憾益甚搢绅之祸四十年不解嗟夫余念之悲恨数日【集古后録】
　　沈传师金天王庙题名
　　太和二年十月卢侁沈谕同谒【诸道石刻録】
　　沈传师慑山题名
　　正书太和七年六月【金石録】
　　阅古泉谼傍题名
　　阅古泉谼傍有开成元年六月南岳道士邢令开钱塘县令钱华题名道士诸葛鉴元书镌之石上【癸辛杂识】
　　列子观题名
　　李徳王起题名在中牟县【访碑録】　李徳裕书东京【金石畧】
　　游琅琊山题名
　　李徳男椅等游分书滁州【金石畧】
　　甘棠馆题名
　　唐人题名始终贞元大中之间自司勲员外郎薛存诚至东都留守韦夏卿凡数十人【集古録目】
