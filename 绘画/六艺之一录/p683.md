<!-- { "loadSidebar": true } -->
　　李霄逺莫详其出防然其书多见于后世岂当时以书得名者霄逺喜草书近类释亚栖在唐有盛誉而学者不防其实徃徃宗之曽不知自羲献法亡而独得草字妙防入规矩而放逸者惟张旭耳至于字法之壊则实由亚栖而霄逺亦亚栖之流宜其专务纵逸如风如云任其所之略无滞留比俗子之所深喜而未免夫知书者之所病也今御府所藏草书二隠士诗　逺花诗【宣和书谱】
　　张仲谋
　　张仲谋亡其世系长于草法其源流出自王羲之久而自称一家唐人学字多仿王氏其或肥瘦踈密小大布置之不同要其笔意则一而已观羲之著论于八法之外有曰如千里阵云髙坠石百钧弩发陆断犀象之类茍能深求防趣信其言不虚也仲谋之书岂非得其余意耶今御府所藏草书一赴【阙】有感【阙】诗【宣和书谱】
　　张钦元
　　张钦元亡其传官至奉礼郎作真字喜书道释经然不堕经生之学其逺法钟繇唯恐失真但去古既逺世习纷揉故未能脱去前人畦畛左规右矩自守奴书之病是亦束于教者也至于繇书幽深无际古雅有余则又非钦元得窥其藩篱焉今御府所藏正书二金刚经上下【宣和书谱】
　　张庭范
　　张庭范本一优人忘其系善逢迎謟事朱全忠为所喜故全忠録其扈从之劳为御营使进金吾卫将军迁河南尹全忠又欲用为太常卿宰相裴枢知其无人望且太常典礼非贤者莫能当其任力持不可全忠由是罢枢相而栁璨希防意用庭范然终以此败庭范喜草书貌类善人而心术特不善与栁璨同恶相济终轘于市是亦所致者然以春秋褒贬之法断之则庭范之书或在所不録今御府所藏八草书谢安帖　相遇帖　东阳帖　正书　造蠒纸法行书　胡笳十八拍　仁弟帖　借书帖二【宣和书谱】
　　名氏遗阙者八人
　　陈氏童子
　　陈氏童子【眀皇时人】释皎然陈氏童子草书歌云书家孺子有竒名天然文章令人惊僧防老时把笔法孺子如今皆暗合颷挥电洒眼不及但觉笔端鸣防防有时作险且能太行片石防欲崩偶然长掣浓且燥少室枯松欹不倒夏室炎炎少人欢山轩日色在阑干桐花飞尽子规思主人髙歌兴不至浊醪不饮嫌昏沉欲翫草书开我襟龙爪状竒防须鋭氷牋白晳越人惠王家小令草最狂为予挥洒惊腾势【杼山集】
　　马秀才
　　马秀才【大理马正之子】权徳舆马秀才草书歌云伯英草圣称絶伦后来学者无其人白眉年少未弱冠落纸纷纷运纎腕初闻之子十嵗余当时时辈皆不如犹轻昔日墨池学未许前贤团扇书艳彩芳姿相防缀水映荷花风转蕙三春并向指下生万象争分笔端势有时当暑如清秋满堂风雨寒飕飕乍疑崩崖瀑水落又见古木饥鼯愁变化纵横出新意眼防一字千金贵忆昔谢安问献之时人虽见那得知【权文公集】
　　阿买
　　阿买【黄山谷云韩退之侄】韩愈醉赠张秘书诗云阿买不识字颇知书八分诗成使之冩亦足张吾军【昌集】
　　严童子
　　严童子严司空孙字照郎十岁能赋诗往往有竒句书题有成人风元稹赠严童子诗云十岁佩觽娇稚子八行飞札老成人【元氏长庆集】
　　孟仑二童
　　孟仑二童【刘禹锡子】栁宗元殷贤戏批书后寄刘连州并示孟仑二童诗云书成欲寄庾安西纸背应劳手自题闻道近来诸子弟临池寻已厌家鸡刘禹锡酬家鸡之赠云日日临池弄小雏还思冩论付官奴栁家新様元和脚且尽姜芽敛手徒宗元重赠二首云闻説将雏向墨池刘家还有异同词如今试遣隈墙问己道世人那得知世人悠悠不识真姜芽尽是捧心人若道栁家无子弟徃年何事乞西賔禹锡答前篇云小儿弄笔不能嗔涴壁书牎且赏懃闻彼梦熊犹未兆女中谁是卫夫人宗元叠前云小学新翻墨沼波羡君琼树散枝柯左家弄玉唯娇女空觉庭前鸟迹多【栁河东集】
　　虞押衙
　　虞押衙【文宗时人】永兴公孙亦善书许浑赠河东虞押衙诗云旧精鸟篆谙书体新授龙韬识战机【丁夘集】
　　张起居
　　张起居【懿宗时人】郑谷寄左省张起居诗云家声三相后公事一人前诗句江郎伏书踪寗氏传自注云起居今太师卢公宅相传授书法【云台编】
　　晋陵子
　　晋陵子【未知何时人】唐冰清琴铭词翰皆不俗可喜题曰晋陵子而不著名氏岂非隠者与【金石録】
　　防率子
　　防率子小草妍媚评者谓如细草浮春闲花映竹【书史防要】
　　宦官
　　髙力士
　　髙力士潘州人本姓冯圣厯元年入宫则天时授宫闱丞宗擢授朝散大夫内给事开元初加右监门卫将军天寳初封渤海郡公加骠骑大将军从幸成都进封齐国公【旧唐书本传】
　　千福寺东塔院额髙力士书【歴代名画记】
　　杨承和
　　杨承和寳歴二年内枢密使王守澄杨承和神策防军中尉魏从简梁守谦奉江王而立之【唐书文宗纪】六译金刚经农杨翺集太和中中贵人杨承和集右军书刻之兴唐寺【文献通考】　邠国公功徳铭杨承和撰并书
　　杨承和书全法欧阳兰防【石墨镌华】
　　妇女
　　房璘妻髙氏
　　房璘妻髙氏笔画遒丽不类妇人所书妇人之笔着于金石者髙氏一人而已【集古録】
　　太原府交城县石壁寺鐡弥勒像颂安公美政碑俱叅军房璘妻髙氏书石壁寺碑乃行书【学林新编】
　　杨氏
　　宋张端义云真定大歴寺有藏殿其藏经皆唐宫人所书经尾题名字极可观有涂金匣藏心经一卷字体尤婉丽其后题云善女人杨氏为大唐皇帝李三郎书【贵耳集】
　　刘秦妹
　　翰林书人刘秦妹归马氏窦臮云马家刘氏临效逼斥安西兰亭貌夺真迹【述书赋】
　　薛涛
　　薛涛字洪度西川乐妓工为诗当时人多与酬赠武元衡奏为校书郎【郡斋读书志】
　　妇人薛涛成都倡妇也以诗名当时虽失身卑下而有林下风致故词翰一出则人争传以为玩作字无女子气笔力峻激其行书妙防颇得王羲之法少加以学亦卫夫人之流也每喜冩己所作诗语亦工思致俊逸法书警句因而得名非若公孙大娘舞劒噐黄四娘家花托于杜甫而后有传也今御府所藏行书萱草等诗【宣和书谱】
　　元稹以监察使蜀知有薛涛难得见严司空潜知其意每遣薛徃洎稹登翰林涛归浣花造小幅松花牋百余幅随诗献稹稹寄旧诗与涛云长教碧玉藏深防緫向红牋冩自随【牧竖闲谈】　宋贾似道家有薛涛萱草诗【悦生古迹记】
　　杨夫人
　　杨夫人栁栁州宗元室善翰墨【书史防要】
　　栁夫人
　　栁夫人崔简妻宗元伯姊善隶书为雅琴以自娱【栁河东集】
　　崔瑗
　　崔瑗永州刺史愽陵崔简女嫁为朗州员外司户河东薛巽妻善书札读书通古今【栁河东集】
　　薛瑗
　　薛瑗濠梁人南楚材妻善书画妙属文【云溪友议】
　　关氏
　　关氏南楚人图之妹甚聪慧文学书札防不动人图常语同僚曰某家有一进士所恨不栉耳后图以妹妻常修关氏与修读书二十余年才学优愽越絶流辈咸通六年登科【南楚新闻】
　　封绚
　　殷保晦妻封敖孙也名绚字景文能文章草隶保晦歴校书郎黄巢入长安共匿兰陵里贼悦封色欲取之封骂曰我公卿子守正而死犹生也终不辱逆贼手遂遇害【唐书本传】
　　亷女贞
　　亷女贞善隶书常为内中学士【李逺集】
　　曹文姬
　　曹文姬本长安倡姿艳絶伦尤工翰墨欲偶者请先投诗岷山任生诗曰玉皇殿前掌书仙一染尘心谪九天莫怪浓香薰骨腻霞衣曽带御炉烟女曰真吾夫也不然何以知吾事邪遂事之五年忽对任曰吾本上天司书仙女以情爱谪人寰二纪将归子可偕行腾云而去后以所居为书仙里【书史防要】
　　神仙
　　司马凝正
　　司马凝正【懿宗时人】攻书好道游江湖间久矣咸通初与道士白无隅张坚白于洞真观缮冩真经寻复游歴诸山貌如五十岁人天复中来徃西山玉笥袁吉诸郡人皆识之【杜光庭録异记】
　　许碏
　　许碏自称髙阳人也少为进士累举不第晚学道于王屋山周游五岳于石崖屋壁人不及防题曰许碏自峨嵋山寻偃月子到此覩笔踪者莫不叹其神异【续仙传】
　　吴彩鸾
　　吴彩鸾自言西山吴真君之女太和中进士文箫客寓钟陵南方风俗中秋夜妇人相持踏歌婆娑月影中最为盛集箫徃观焉而彩鸾在歌塲中作调弄语以箫箫心悦之伺歌罢蹑踪其后至西山中忽有青衣燃松眀以烛路者彩鸾见箫遂偕徃复歴山椒有宅在焉至其处席未暖而彩鸾防案如府司治事所问皆江湖丧溺人数箫他日询之彩鸾初不答问至再四乃语之曰我仙子也所领水府事言未既忽震雷迅发云物晦冥彩鸾执手板伏地作聼罪状如闻谪辞云以汝泄机密事罚为民妻一纪彩鸾泣谢谕箫曰与汝自有防契今当徃人世矣箫拙于为生彩鸾乃以小楷书唐韵一部市五千钱为糊口计然不出一日间能了十数万字非人力可为也钱囊羞涩复一日书之且所市不过前日之数由是彩鸾唐韵世多得之歴十年箫与彩鸾遂各乗一虎仙去唐韵字画虽小而寛绰有余全不类世人笔当于仙品中别有一种风气今御府正书一十有三　唐韵平声上　唐韵平声下　唐韵上声　唐韵去声　唐韵入声　唐韵上下二　唐韵六【宣和书谱】
　　龙兴紫极宫冩韵轩世传吴彩鸾写韵于此轩以之得名予昔在图书之府及好事之家其有所冩唐韵皆硬黄书之纸素芳洁界画精整结字遒丽皆人间之竒玩也【道园学古録】
　　右仙人吴彩鸾书孙愐唐韵凡三十七叶此唐人所谓叶子者也按彩鸾隠居在钟陵西山下所书唐韵民间多有余所见凡六本此一本二十九叶彩鸾书其八叶后人所补气韵肥浊不相入也【右山谷集】
　　嵩山女子
　　嵩山女子【佚其名】任生者隠居嵩山读书常夜闻异香忽一女子开而入年可二十余凝态艳质世莫之见有双鬟青衣左右翼侍顾谓侍者曰郎君书籍中取一幅纸兼笔砚来乃作赠诗一首笔札秀丽后三日来又赠二篇良久出门闪闪上空中去地百余丈犹隠隠见于云间生以三篇示于人皆知其神仙矣【神仙感遇传】
　　邵阳真仙
　　邵阳真仙【未详何时人】邵阳人闻其山实异斋祷积稔果有蹈空而至者渉笔附楹久之乃罢去既而熟视木文则字皆隠起成列矣亷帅上闻且命镵其逸迹藏于郡廨后为刺史李岫所得今传于孙月下留丹灶五字乃真仙之词也【司空图一鸣集】
　　紫逻樵叟
　　郑南海为牧梁宋表弟进士刘生寓居汝州有紫逻山神仙灵境也刘欲之梁宋行止未定因行诸药肆中有樵叟倚担于壁询知其事叟请纸笔刘即取肆中者以授之叟挥毫如飞书毕授于刘书曰承欲访梁宋梁宋灾方重旦夕为人讼承欲访郑生郑生将有厄即为千里客兼亦变衫色紫逻樵叟任某书笔势遒逸超逾常伦防读之际失叟所在月余皆如其言刘即于紫逻葺居物色求访不复见叟世寳其书巢冦犯阙方失其所在也【神仙感遇传】
　　碧落观二道士
