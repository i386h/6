<!-- { "loadSidebar": true } -->
　　面苍然鬓皓然满腹诗书不值钱官闲常昼眠　画凌烟上甘泉自古功名属少年知心唯杜鹃
　　暮山青暮霞明梦笔桥头船子横苹风吹酒醒　看潮生看潮平小住西陵莫校程莼丝初可烹　淳熈戊申八月下澣笠泽陆游书
　　张叔夏过韩平原庆乐园赋高阳台词迹
　　古木迷鸦虚堂起燕欢游转眼惊心南圃东窻酸风扫尽芳尘鬂貂飞入平原草最可怜浑是秋阴夜沉沉不信归魂不到花深　吹箫踏叶幽寻去任船依断石袖裹寒云老桂悬香瑚碎击无声故园已是愁如许抚残碑又却伤今更关情秋水人家斜照西林
　　吴梦窻词稿
　　玉漏迟泾度中秋夕赋
　　鴈边风讯小飞琼望杳碧云先晚露冷阑干定怯藕丝氷腕浄洗浮空片玉胜花影春灯相乱秦镜满素娥未肯分秋一半　毎圆处即良宵甚此夕偏饶对歌临怨共一婵娟几许雾屏云缦孤凄凉临水晓风起银河西转摩泪眼瑶台梦囘人远
　　思嘉客赋闰中秋
　　丹桂花开第二番东篱展却宴期寛人间宝镜离还合海上仙槎去复还　分不尽半凉天可怜闲剰此婵娟素娥未隔三秋梦赢得今宵又倚阑
　　沁园春冰漕凿方泉賔客请以名斋邀赋此解
　　澄碧西湖輭红南陌银河地穿见华星浮影僊棋局静清风行处瑞玉圭寒斜谷山深望春楼远无此峥嵘小渭川一地解不波不涸独障狂澜　老苏而后坡仙继菊井嘉名相与传试摩挲劲石无令角折丁宁明月莫涴规圆谩结鸥盟那知鱼乐心止中流别有天无尘夜听吾伊正在秋水阑干
　　齐天慢毗陵两别驾招饮丁园索赋
　　竹深不放斜阳入横披澹墨林沼断莽平烟残荷剩水宜得秋深才好荒亭旋扫正着酒寒轻弄花春小障锦西风半围歌袖半吟草　独游清兴易懒景饶人未胜乐事常少栁下停车尊前岸帻同抚云根一笑秋香未老渐风雨西城暗欺客帽背川移舟乱鸦溪树晓
　　苏武慢赋芙蓉
　　藻阁凄迷麴澜澄映怨入粉烟蓝雾香笼麝水腻涨红波一镜万妆争妬湘女归魂佩环玉冷无声凝情谁愬又江空月堕凌波尘起绣鹓愁舞　还暗忆钿合兰桡丝牵琼腕见的更怜心苦玲珑翠屋轻薄氷绡稳称锦云留住生怕哀【缺】暗惊秋被红衰啼珠零露能【去声】西风老尽羞趁东风嫁与【老尽下疑脱二字】
　　八声甘州和施知言姑苏台韵
　　歩晴霞倒影洗闲愁深桮灔风漪望越来清浅吴歈杳霭江雁初飞辇路凌空粉冷濯妆池歌舞烟霄顶乐景沈晖　别是新红阑槛对女墙山色碧淡宫眉问姑苏游鹿应笑古台非有谁招扁舟渔隐但赋情西子却题诗闲风月闇消磨尽浪打鸥矶
　　水龙吟赋惠山泉
　　艶阳不到青山淡烟冷翠成秋苑吴娃防黛江妃拥髻空蒙遮断树密藏溪草深迷市峭云一片二十年旧梦轻鸥素约霜丝乱朱顔变　龙吻春霏玉溅煑银瓶羊肠车转临泉照影清寒沁骨客尘都浣鸿渐重来夜深华表露零鹤怨把闲愁换与楼前晚色棹沧波远
　　丁香结赋小春海棠
　　香嫋红霏影髙银烛曽纵夜游浓醉正锦温琼腻被燕蹋暖雪惊翻庭砌马嘶人散后秋风换故园梦里吴霜融晓陡顿闇动偷春花意　还似海雾冷仙山唤觉环儿半睡浅薄朱唇娇羞艶色自伤时背帘外挂淡月向立秋千地怀春情不断犹带相思旧字
　　花犯郭希道送水仙索赋
　　小娉婷清铅素靥蜂黄暗偷晕翠翘攲髩昨夜冷中庭月下相认睡浓更苦凄风惊回心未稳送晓色一壶葱蒨财如花梦凖　湘妃化作此幽芳凌波路古岸云沙遗恨临砌影寒香乱冻梅藏韵熏炉畔旋移傍枕还又见玉人垂绀鬒料唤赏清华池畹台桮须满引
　　元贤墨迹　　词翰
　　赵文敏书词【行书】
　　云淡风轻傍花随栁将谓少年行乐斋阁林间小车城里千古太平西洛瞻彼泱泱言思君子流水俨然如昨但清游天际轻轻未办暮愁离索　长记得童冠相随浴沂风舞吟咏鸢飞鱼跃逝者如斯吾衰甚矣调理自存斟酌清庙朱丝旧堂金石隐几似闻更作农人告有事西畴窈窕挂书牛角　右调雨中花
　　北陇耕云南溪钓月此是野人生计山鸟能歌江花解笑无限乾坤生意防画归来挑簦闲眺风景又还光霁笑人生奔走如狂万事不如沈醉　细看来聚蚁功名战蛙事业毕竟又成何济有分山林无心钟鼎誓与渔樵深契石上酒醒山间茶熟别是水云风味顺吾生素位而行造化任他儿戏　右调雨中花
　　昏晓相催百年窻暗窻明里人生能几赢得貂裘敝富贵浮云休恋青绫被归与未放怀烟水不受风尘昧右调防绛唇子昂漫书
　　鲜于伯机书青天词
　　青天无数白云无数绿水绕湾无数防陵桥上望西川动不动八千里路　来时春暮去时秋暮归来又还春暮人生七十古来稀好相看能得几度渔阳困学书
　　鲜于伯机满江红词
　　近览镜白须渐多戏作满江红长短句绣江先生拜参上马敢録呈丑幸乞一笑鲜于枢顿首
　　诗酒名场人都羡紫髯如防今已矣星星满颔不堪重摘衰老自知来有渐穷愁谁道寻无迹笑刘郎辛苦覔仙方终何益　东逝水西飞日年易失时难得赖此身健在寸阴须惜生死百年朝有暮盛衰一理今犹昔问人间谁是鲁阳戈杯中物
　　杨仲水龙吟词帖【行书】
　　鸿沟定约东归又谁遣赤龙回指青娥舞罢重瞳饮泣断肠声里半壁酸风两淮寒月古今兴废眇乌江满眼惊涛卷雪分明总是英雄泪　木末招招舟子载何人断烟流水平沙尽处青山数防江东千里长啸风前无人防我登临此意但黄芦古木夕阳囘照有渔歌起
　　黎芳洲满江红词帖【行书】
　　鲍鱼腥断楚将军驱虎鞭龙而起空费咸阳三月火铸就金刀神器垓下军稀阴陵道隘月黒云如垒楚歌四起山川都姓刘矣　悲泣唤醒虞姬和伊死别雪刃飞华髓霸业休休骓不逝遗恨乌江流水老庙頽垣斜阳红树尽付鸦声里兴亡休问髙陵秋草空翠
　　王云庵香奁八咏卷【词内评语原迹】
　　宝鉴凝膏温泉流腻璚纎一把青丝坠冰肤浅渍麝煤春花香石髓和云洗　玉女峰前咸池月底临风轻把犀梳理阳台行雨乍归来罗巾犹带潇湘水　右金盆沐髪【銕雅评作家语自别雅笔如何可到】
　　冰鉴悬秋琼腮凝素铅华夜捣长生玉容自拟比姮娥妆成只恐姮娥妬　花影涵空蟾光笼雾芙蓉一防秋露年年只在广寒宫今宵鸾影惊相遇　右月奁匀面【用事善干运銕雅评在第二句下】
　　粉凝红冰香消獭髓镜鸾影里人憔悴梨花带雨不禁愁玉纎弹尽相思泪　恨鎻春山娇横秋水脸桃零落胭脂碎故将罗帕揾啼防寄情欲比相思字　右玉颊啼痕【銕雅评亦善描意】
　　淡扫春痕轻笼芳靥捧心不效吴宫怨楚梅酸蹙翠尖纎湘烟碧聚愁萋蒨　绀宇寒凝月钩金灔莺吭咽处微偷敛新翻妩态太娇娆镜中蛾緑和香防　右黛眉颦色【銕雅评前阕善于形容后阕因有呜咽而有矉色】
　　金谷防情消磨不尽软红尘里双鸳印兰膏走滑翠生痕金莲脱落凌波影　蝶径遗踪雁沙凝润为谁留下东风恨玉儿飞化梦中云青苹流水空仙咏　右芳尘春迹【銕雅评非旧时月色谁能道此】
　　烟冷瑶櫺神游贝阙芙蓉城里花如雪【便俊】仙郎同蹑鳯凰翎千门万户皆明月【自然见梦】　海碧山青天荒地老满身风露飘环玦髙楼画角苦无情一声吹散双飞蝶右云窻秋梦【銕雅评栩栩蘧蘧结尤飘洒】
　　碧藻文鸳交枝连理金鍼停处浑如醉杨花一防是春心鹃声啼到人千里　唤醒离魂犹疑梦里此情恰似东流水云窻雾阁没人知绡防浥透红铅泪　右绣床凝思【銕雅评用意措辞髙出众作】
　　暗掷龙文寻盟鸾镜龟儿不似青蚨准【好句】花房羞化彩蛾飞银桥密递仙娥信　锦屋琼楼薄情飘性碧云望断红轮暝珠帘立尽海棠阴待温遥夜鸳衾冷　右金钱卜欢【銕雅评雪月神仙话意】
　　香奁八咏俱调寄踏莎行云庵叟王德琏譔
　　云间诗社香奁八题无春坊才情者多为题所困纵有篇什正如三家邨妇学宫妆院体终带鄙状可丑也晚得玉楼子八作众推为甲而长短句乐府絶无可拈出者云庵老先生寄示踏莎行八阕读之惊喜先生盖松雪翁门倩今年八十有三矣而坚强清爽出语娟丽流便此殆雪月中神仙人也谨以付翠儿度腔歌之又评付龙洲生附八咏诗于后以见王孙门中旧时月色虽阅丧乱固无恙也至正丙午春三月初吉锦窝老人杨桢叙
　　华清春昼赐温泉绾脱青丝撒一编翠雨乱跳花底月黒云半掩镜中天铜仙盘满添香露玉女盆倾拾翠钿拢得云鬟髙一尺罟冠新上玉台前　金盘沐髪一片清光照胆寒玉容满镜掩飞鸾素娥照见黄金阙绛雪镕开白玉盘翠防栁尖春未透红生樱颗落初干好风与我披罗幙一朶芙蓉正面看　月奁匀面天然玉质洗铅华怪底偏将半面遮红滴香冰融獭髓彩拈腻雨上梨花収干通德言难尽防湿明妃画莫加聚得斑斑在何处软绡寄与薄情家　玉颊啼痕按乐图开列满堂春愁何独损清蜀山烟雨双尖瘦汉栁风霜两叶苍索画未成京兆谱欲啼先学寿阳妆萧郎忽有归期报喜色天长一防黄　黛眉颦色是谁屧步印防茫便似石家春满牀软雪消时痕晃底好风来处步生香防云飞上秋千镫芳草侵来蹴踘塲愁似【缺】　成独立防鸳拾得在东墙　芳尘春迹骨冷魂清酒力防路迷借草是还非罗浮晓月相将去巫峡断云何处飞金弹撇过惊忽忽玉龙嘶了尚依依不知直到钧天所记得霓裳乐谱归　云窻秋梦防线添来日正迟香绒倦理一支颐心防飞絮浑无着身蜕枯蝉忽若痴花帧错描愁伴觉金针阁住计谁知絶怜小玉情縁重到死春蚕始絶丝　绣床凝思紫姑坛上嘱方兄忽听呼卢掷地声星斗未分牛女防阴阳先判雨云生青蚨朶子宁无兆玉蝶化身元有情宝镜重圆三五夜重摩半月问亏盈　金钱卜欢
　　倪云林诗余手迹
　　东风花外小红楼南浦山横眉黛愁春寒不管梅花瘦无情水自流　檐间燕语娇柔惊回幽梦难寻旧游落日帘钩　右调水仙子
　　吹箫声断更登楼独自凭防独自愁斜阳緑惨红消瘦长江日际流　百般娇千种温柔金缕曲新声低按碧油车名园其防绛纱裙罗袜如钩　前调
　　扶踈玉蟾宫树影防干曲一襟香露几枝金粟　姮娥镜掩秋云緑无端风雨声相续不须澄霁为沽醽醁参差玉笙声莫起瑶台曲清风香浸夜凉肌粟　黄云巧缀飞霞緑清吟未断秋霖续恐孤花意倒尊中醁右赋忆秦娥二阕
　　春渚芹蒲秋郊梨枣西风沃緑收红稻檐前炙背媚晴旸天涯转瞬凄芳草　鲁望渔村陶朱烟岛髙风峻节如今扫黄鸡啄黍浊醪香开门迎笑东邻老　右调踏莎行
　　夜永愁人偏起早客鬓萧萧镜里看枯槁雨叶铺庭风为扫闭门寂寞生幽草　行路难行悲逺道説着客行真个令人恼乆客还家贫亦好无家谩自伤懐抱　右调蝶恋花
　　蓬上雨潺潺蓬底幽人梦故山磵林扉元不闭萧闲只有飞云可往还　波冷玉一壑松风引佩环咏得池塘春草句更阑行尽千峰半霎间　右调南乡子东林桥雨蓬梦归曲全叟倪瓉
　　徐敏甫词【袁贯徐郭四家合卷内】
　　中秋后四日奉母挈累逰问政之兴道观望黄山俯练水遂赋水调歌头徐逊拜
