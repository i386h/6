<!-- { "loadSidebar": true } -->
　　右昭仁寺碑在邠州唐太宗与薛举战防也唐自起义与羣雄战防后皆建佛寺云为阵亡士荐福汤武之败桀纣杀人固亦多矣而商周享国各数百年其荷天之祐者以其心存大公为民除害也唐之建寺外虽托为战亡之士其实自赎杀人之咎尔其拨乱开基有足壮者及区区扵此不亦陋哉碑文朱子奢撰而不著书人名氏字书甚工此余所録也【集古録】右昭仁寺碑唐守谏议大夫骑都尉朱子奢譔欧阳公爱其字画甚工惜无书人氏名金石録尝载其目亦不言其为何人书也惟通志金石畧以为虞永兴书永兴书之传世者有孔子庙堂碑然与此不类而金石畧乃谓出扵虞公当必有所据昭仁寺在邠州西八十里昔唐太宗与薛举战争之防正徳癸酉予以使事道邠得搨其本字书完好若初刻者真可寳也朱公予乡先生唐史有传其文字人间罕存可见者仅有此尔【金薤琳琅】
　　碑在长武县朱子奢撰无书者姓氏余观其笔法大类庙堂庙堂丰逸此稍瘦劲庙堂五代重勒此伯施真迹也欧公亦不言谁书郑樵直以为伯施都敬谓必有据而曹明仲曰欧阳通书通书道因诸碑殊与此不类按旧唐书贞观三年诏建义以来交兵防为殒身戎阵者各立一寺令虞世南朱子奢等为之碑此破薛举防也又通本传少孤母徐氏教以父书仪鳯中始知名贞观三年至仪鳯元年四十八年道因碑书在龙朔三年去贞观三年亦三十五年则此非通书眀甚而虞与朱同事其为虞书无疑曹明仲又以虞防公碑在宜禄廵检司虞防公温彦博也陪葬昭陵碑正在醴泉宜禄廵检司即今长武县眀仲盖误以昭仁为防公耳且防公碑亦是信本书非通也明仲之误如此据其言者可谓无目矣【石墨镌华】右朱子奢撰文不著书人姓名郑渔仲以为虞永兴而都敬亦信之余谓笔势与永兴不类虽规模永禅师而有风骨或恐即朱公所书不可知也【牍记】昭仁寺碑今在长武县距邠州西八十里唐太宗与薛举战争之地按旧唐书贞观三年十二月癸丑诏
　　建义以来交兵之防为义士勇夫殒身戎阵者各立一寺命虞世南李百药禇亮顔师古岑文本许敬宗朱子奢等为之碑铭以纪功业此其一也【金石文字记】
　　吕州普济寺碑
　　许敬宗撰正书无姓名贞观三年立【金石録】
　　右吕州普济寺碑吕州者霍邑也唐髙祖义兵起太原始破宋老生扵此义熈元年乃以霍邑赵城汾西灵石四县置霍山郡武徳元年更曰吕州太宗十七年遂废也【集古録】
　　等慈寺碑
　　顔师古撰正书无姓名贞观三年立【金石録】
　　秘书少监顔师古奉勅撰不著书人名氏初太宗东伐王世充窦建徳来救破之扵汜水及即位有诏尝破敌之防皆建寺以为战死者资福此其一也碑以贞观三年立【集古録目】
　　其寺在郑州汜水唐太宗破王世充窦建徳乃扵其战防建寺云为阵亡士荐福唐初起兵破贼防多大抵皆造寺自古创业之君其英豪智畧有非常人可及者矣至其卓然信道而知义则非积学诚眀之士不能到也太宗英雄智识不世之主而牵惑习俗之弊犹崇信浮圗岂以其言浩博无穷而好尽物理为可喜耶盖自古文奸言以惑听者虽聪明之主或不能免也惟其可喜乃能惑人故余扵本纪讥其牵扵多爱者谓此也【集古録】
　　正解寺碑
　　李百药撰八分书无姓名贞观四年正月【金石録】
　　昭福寺碑
　　在永平县西南十里洺水南唐贞观四年立岑文本词【寰宇记】
　　济寺碑
　　李百药撰正书无姓名贞观十四年七月【金石録】右唐济寺碑在今汾州据唐防要此碑李百药撰唐太宗初即位下诏扵建义以来交兵之防为义士凶徒殒身戎陈者各建寺刹分命儒臣为铭凢七碑余所得者汜水等慈吕州普济豳州昭仁与此碑凢四而虞世南禇遂良所撰今皆亡矣【金石録】
　　瑶台寺碑
　　许敬宗撰诸葛思祯正书贞观十八年【金石録】
　　齐兴寺碑
　　正书无书撰人姓名龙朔二年六月【金石録】
　　寳义寺碑
　　正书书撰人姓名残缺干封三年正月【金石録】
　　智乗寺碑
　　阮立徳撰季承福正书咸亨元年【金石録】
　　智乗寺禅院碑者唐郑恵王所作也恵王名元懿髙祖第十三子也有子十人列扵碑后而第五子乐陵公阙其名按唐书宗室世系表乐陵公名球不知碑何为独也今唐书扵年表以嗣王敬为璥乐平公珪为乐安公新平公璲为遂三者皆史家之失当以碑为正世系谱牒嵗久传失尤难改正而碑碣皆当时所刻理不得差故集古所録扵前人世次是正颇多也【集古録】
　　长子智乗院碑唐郑王文学阮立徳譔李承福书碑成扵咸亨中则天帝时也考次郑王元懿髙祖第十三子武徳四年分国扵滕出刺沅州贞观七年徙郑十七年持潞州节改绛州一年再持节潞州复持节绛州所至以能称善决大狱髙宗褒以优诏当其时郑王名重扵朝廷为宗室表显庆元年持节安沔随郢安州刺史此其所歴也唐书惟叙郑潞绛三州不言再持潞绛节其为安州刺史亦不着也子敬嗣国新旧书皆作璥盖因其弟琳显名疑皆从玉也唐宗
　　子皆以材任职而敬之三世为夷简为宗闵琳之再世为勉皆位宰相其在当世至显而史所书若此其可胜考耶然琛珪琰璿璲珩碑皆不具而别见于龛石此宜史官不能备録也【广川书跋】
　　延福寺碑
　　在郧乡县干眀寺上元元年王府功曹沈长卿撰【舆地碑目】
　　开业寺碑
　　李尚一撰苏文举正书开耀二年二月【金石録】
　　开业寺者后魏司徒李裔所立谓之隐觉寺周废佛法以寺赐裔孙祖元隋初复立为寺贞观中赐名开业碑以开耀二年二月立在元氏【集古録目】
　　天后少林寺碑
　　王知敬正书永淳二年九月【金石録】
　　中山法果寺碑
　　姚璹撰鞠防信正书垂拱二年【金石録】
　　赤松岩寺碑
　　进士刘防仁撰垂拱四年六月立【诸道石刻録】
　　永和故寺碑
　　僧仲英撰正书圣厯二年七月【金石録】
　　荐福寺译经大徳神英撰朝议郎晋州洪洞县丞【缺】敬元书圣厯三年七月建【寳刻丛编】
　　懐州大云寺碑
　　贾膺福撰并八分书大足元年五月【金石録】
　　右周大云寺碑贾膺福撰并八分书其笔法精妙可喜按旧唐史云武后铸九鼎圗冩山川物象命工书人贾膺福薛昌客李元振钟绍京等分题之绍京之书世固多有膺福笔迹虽仅存然世亦未有称之者如昌客等书遂不复见以此知士所以自着扵不朽者果在徳而不在艺也【金石録】
　　大云寺碑隂记
　　萧懐素正书长安二年立附【金石録】
　　飞泉山院碑
　　神龙元年立在隆州超觉寺【舆地碑目】
　　龙兴寺碑
　　张説撰卢藏用八分书景龙四年五月【金石録】
　　兵部侍郎修文馆学士张説撰吏部侍郎修文馆学士卢藏用八分中宗初复位天下州郡皆置龙兴寺一所此碑以景龙四年五月立【集古録目】
　　龙兴寺碑隂
　　薛融书检校陈州刺史韩琦等题名凢五十六人又有僧恵眀等题名十六人别体书不著名氏【集古録目】
　　杭州龙兴寺碑
　　卢季珣撰李渉八分书景龙四年四月【金石録】
　　普光王寺碑
　　碑云僧伽以景龙四年三月入灭扵京孝和皇帝申弟子之礼百官四部哀送国门甚哉中宗之陋也佞佛之流谓武宗奋然除去浮圗法用是不永今中宗奉僧伽可谓至矣后三月竟弃天下其又何言【集古録目】
　　天竺寺碑
　　苏颋撰苏説八分书景云元年十月【金石録】
　　荷恩寺碑
　　裴耀卿撰序顔温之铭景云三年【京兆金石録】
　　襄州遍学寺碑
　　韦承庆撰钟绍京行书开元二年【金石録】
　　黄门侍郎韦承庆撰太子詹事越国公钟绍京书将仕郎阮靖建禅院扵遍学寺以开元二年立此碑【集古録目】
　　钟绍京书按书苑绍京者钟繇十五世孙按姓纂繇弟演生孙雅雅五代孙韬韬孙宠宠曾孙法威生绍京乃钟演十五世孙繇十五世之侄孙耳武后时题诸宫殿眀堂及铭九鼎俱绍京笔当时呼为小钟景龙间以诛韦氏拜中书令朝廷称其功勲忠鲠笔翰为三絶眀皇在藩邸爱重其书及即天子位复拜户部尚书太子詹事此碑开元二年立【集古后録】
　　其文云襄州人将仕郎阮靖与其属人建徧学寺禅院故立此碑承庆有词学张易之败时承庆以附托方待罪众推令草赦书承庆援笔而成众壮之绍京景龙中以苑总监从讨韦氏有功唯嗜书家藏王羲之献之褚遂良书至数十百卷以善书直鳯阁武后时榜诸宫殿眀堂及铭九鼎皆绍京书也其字书妍媚遒有法诚少与为比然今所见特此碑尚完尤为可爱也徧学寺扵宇文周为常乐寺扵今为开元寺【元丰题跋】
　　睦州龙兴寺碑
　　康希铣撰徐峤之正书开元三年二月【金石録】
　　景星寺碑
　　容州都督卢蔵用撰并分书篆额开元四年立【诸道石刻録】
　　建福寺三门碑
　　卢藏用撰集王右军行书开元五年正月【金石録】中书舍人卢藏用撰前华州郑县尉吴光璧集王羲之行书建福寺在滑州酸枣县开元中寺僧增葺之并建三门初成故曰颂成碑以开元五年正月立【集古録目】
　　唐兴寺碑
　　开元六年嵗次戊午九月壬辰朔二日癸巳建　右唐唐兴寺碑殿中侍御史许景先撰寺在山西闻喜县县令于光庭为移置之景先之文由是而作光庭之在闻喜不闻其有善政而乃汲汲为僧移寺非贤令也【金薤琳琅】
　　嘉禾寺禅院碑
　　徐楚璧撰姚思义八分书开元八年八月【金石録】
　　神徳寺碑
　　八分书不著书撰人名氏神徳寺故后魏之防同寺也唐垂拱三年有司奏自华原之石门山徙于祋祤城北魏龙华寺故基而立之碑以开元八年立【集古録目】
　　大云寺禅院碑
　　李邕撰并行书开元十一年四月【金石録】
　　右大云寺禅院碑李邕撰并书初武后时有僧上大云经陈述符命遂令天下立大云寺至开元二十一年诏改为开元寺此碑十一年建故犹称大云也【金石録】
　　香严寺碑
　　康希铣撰徐峤之正书开元十一年六月
　　银青光禄大夫康希铣撰赵州刺史东海徐峤之书香严寺者本梁贾思旧宅其妻舍充梵宇旧名同恵神龙中改而署焉碑以开元十一年六月立【寳刻丛编】
　　岳麓寺碑
　　李邕撰并行书开元十八年九月【金石録】
　　岳麓寺碑李邕书石刻在长沙余前后得十数本皆纸墨糊涂甚至不可辨识盖打碑必得善工而湖湘善工独难遇长沙同知李吉特为余致此本故视前所得差胜也【东里续集】
　　余友俞仲蔚为余言李北海岳麓寺碑胜云麾余亟购得之仅可读耳其钩磔波撇虽不能复防覧其神情流放天真烂熳隐隐残楮断墨间犹足倾倒眉山吴兴也题名称前陈州刺史按邕谒上太山还献词赋上悦防有仇人发其贜者张説忌之下狱论死许昌男子孔璋救之得免谪尉遵化此其赴谪时道书也碑文颇庸陋又扵杜拾遗集见其一诗穉语殆不可晓何以负干将莫邪称扵世耶米元章评其书如乍富小民屈强生疎此语殊未当书故佳小佻耳邕以纎文获名以虚名获死以佳书获訾皆所不虞者因附识之【弇州山人槀】
