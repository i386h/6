<!-- { "loadSidebar": true } -->
　　陈助
　　陈助字贤佐精率更书法旁晓篆隶正统初以荐授桐庐县丞陞知临江新淦县改金谿【昆山人物传】
　　陈敏
　　陈敏字思懋正统中为彭泽教谕工真草书文辞敏赡时辈推重【闽书】
　　岑俊
　　岑俊字子英慈谿人隠云岩通经史百家工书学篆隶尤入妙正统间举经明行修以亲老辞【宁波志】
　　庄琛
　　庄琛字廷玺晋江人工四体书笔法遒劲正统时授大理评事擢广西按察佥事【闽书】
　　韩定
　　韩定威县人善书正统中入翰林授鸿胪寺序班累官至太仆寺少卿【蒋彬广平府志】
　　王麟
　　王麟正统间山阳教谕诗文楷书妙绝一时擢四川山东提学佥事【陈沂南畿志】
　　张昺
　　张昺字德远永昌人善行草【黄中永昌府志】
　　易恒
　　易恒字可乆长沙人正统中自滇徙居腾冲绩学笃行尤善书工诗文【黄中永昌府志】
　　陈贽
　　陈贽字惟成余姚人以荐为训导纂修宣宗实録称有史才任翰林待诏累迁太常少卿书法得晋人笔意【绍兴府志】
　　胡应东
　　胡应东龙溪人曲靖府经歴善诗文精篆隶真草书【闽书】
　　朱绅
　　朱绅字孟端建水州人嗜诗文工书画有竹坡集【临安府志】
　　凌广
　　凌广字仲杰建水州人号煑雪道人能诗工篆书【临安府志】
　　施达
　　施达字德孚号梅坡咸阳知县博学善楷书【田梴全椒志】
　　刘瑜
　　刘瑜字尚美号西崖工诗文善行草书【田梴全椒志】
　　黄梅
　　黄梅字时济号憨仙善行草书自成一家为海宁丞【全椒志】
　　徐叔砺
　　徐叔砺善诗能草书正统间荐于朝不起遂终身焉【兴化县志】
　　沈恪
　　沈恪字克敬防稽人为人孝友善题署魏骥林鹗皆重之今子孙犹世其楷法【孙鑛绍兴志】
　　刘泰
　　刘泰字世亨海盐人能诗文工行草书景德中以庶吉士授监察御史【海盐图经】
　　张端
　　张端将乐人少负才名景泰间以荐授铸印局使直南薰殿善楷草书尤工篆隶丘琼山尝作考隶辨以遗之【延平志】
　　刘侃
　　刘侃字克刚景泰初领乡荐选知荆州擢知延平府谢病归授徒自给号乐闲公工楷书诗文亦清丽【沈尧章嘉兴府志】
　　封锦
　　封锦字尚防嘉定人景泰间岁贡官东平州同知善篆隶亦能行草【杨旦嘉定志】
　　钱煜
　　钱煜字允晖常熟人景泰间为浙江都司经歴能书真隶大字善吟尝辟南臯别业有山水花竹之胜日与骚人觞咏自娯【常熟志】
　　汪瀚
　　汪瀚字以渊善真草书领景泰癸酉乡荐授福州通判终处州同知【徽州志】
　　朱煜
　　朱煜字寅仲建水州人能诗工书画都督沐璘重礼之【临安府志】
　　孔公恂
　　孔公恂字宗文颖敏絶人能诗善书天顺丁丑进士给事中礼科陞少詹事【吾学编孔氏世家】
　　朱贞
　　朱贞字惟正天顺元年进士知磁州进四川参议幼工楷法晚变为行益妙【江宁府志】
　　左明善
　　左明善字复初四川富顺人天顺丁丑进士为临安知府善书翰人得片纸只字至今珍重【临安府志】
　　叶藻
　　叶藻字惟洁华亭人善行草天顺中乡举官至太仆寺丞【松江志】

　　六艺之一録卷三百六十四
<子部,艺术类,书画之属,六艺之一录>
　　钦定四库全书
　　六艺之一录卷三百六十五　　钱唐倪涛撰
　　厯朝书谱
　　眀
　　钱溥
　　钱溥字原溥华亭人正统四年进士试蔷薇露诗大见称赏授检讨成化中为南京吏部尚书谥文通【列卿纪】　溥小楷行草俱工【书史防要】
　　原溥书盖宋仲温派也硁硁负峭骨所乏者姿耳【王世贞三吴楷法跋】
　　钱原溥书饶右丞论书帖行楷书【见式古堂书画彚攷】
　　钱博
　　钱愽字原愽溥之弟正统乙丑进士授南京刑部主事终四川按察使工古文词善楷书行草【松江志】钱愽真行出自宋仲温【书史防要】
　　国朝楷草推三宋首称仲温然未免烂熟之讥又气近俗但体媚恱人目尔二沈两钱承之盖就浓遂成云间字习【詹氏小辨】
　　商辂
　　商辂字载淳安人宣徳乙夘发觧乙丑防试廷试复举第一为翰林修撰成化中歴少保兼吏部尚书谨身殿大学士赠太傅諡文毅【列卿纪】
　　王世贞国朝名贤遗墨有商辂书【弇州续槀】
　　刘珝
　　刘珝字叔温号古直夀光人正统戊辰进士改庶吉士授编修成化中为戸部尚书谨身殿大学士赠太保諡文和【列卿纪】
　　公书法飘逸行草尤长【徐溥谦斋集】
　　韩雍
　　韩雍字永熈呉人正统七年进士成化中为右都御史总督两广军务諡襄毅摛词洒翰风生泉涌天才逸发【列卿纪】
　　夏时正
　　夏时正字季爵仁和人正统七年进士成化初为南京大理卿愽学髙才工诗文书冩最善多著述尤详礼文之事【吾学编】
　　陈鉴
　　陈鉴字缉熈长洲人正统戊辰进士成化中为国子祭酒平居无声色之好好止藏书并古书画器物而已为文才赡而气完善笔札临摹古人真迹殆不可辨【匏翁家藏集】
　　鉴日临禇摹禊帖故似之而原本过佻不若鲁男子之善学耳【弇州续槀】
　　鉴作大字劲健竒古当代珍之【书史防要】
　　林鹗
　　林鹗字一鹗太平人景泰二年进士成化中为刑部侍郎赠尚书諡恭肃秉礼植义造次必恭慎公余輙危坐阅书临古帖作楷书【吾学编】
　　余子俊
　　余子俊字士英青神人景泰二年进士成化中为兵部尚书赠太保諡肃敏【吾学编】
　　王世贞国朝名贤遗墨有余子俊书【弇州续槀】
　　倪谦
　　倪谦字克让上元人成化中为南京礼部尚书赠太子少保諡文僖【列卿纪】
　　倪文僖公与僧求竹帖却无意而有笔【王世贞三呉墨妙跋】
　　沐琮
　　沐琮字廷芳号益庵又号东山居士成化乙酉嗣爵镇云南善草书歌诗乐府瑰丽可观赠太师諡武僖【开国臣传】
　　江玭
　　江玭字用良仁和人景泰辛未进士授礼科给事中成化时出为山东参议迁参政【分省人物考】　浙江布政司重建贡院记江玭书
　　陈献章
　　陈献章字公辅新防人居白沙村人称之曰白沙先生正统丁卯中乡试两赴礼闱不第从呉聘君讲伊洛之学宪宗时授翰林检讨能作古人数家字山居笔或不给束茅代之晚年专用遂自成一家时呼为茅笔字得其片纸藏以为家寳交南人购之每一幅易绢数疋【张翊白沙先生行状】
　　陈征士献章作诗脱略凡近其书法得之于心随笔画自成一家【防潜梦蕉诗话】　陈白沙书杂诗帖草书【见式古堂书画彚攷】
　　罗伦
　　罗伦字彛正永丰人成化二年进士第一为翰林修撰谪副提举福建市舶复官改南京寻辞疾归闭门授徒日以注经为业【吾学编】
　　伦善行楷法文信国笔力清雅结搆端严评者谓为翰墨中瑚玉树【书史防要】
　　庄防
　　庄防字孔旸号木斋又号定山居士江浦人成化丙戌进士授检讨上疏忤防调湖广桂阳判未行改南京行人司副陞吏部郎中白沙先生曰定山草书迥然自成一家【湛若水甘泉集】
　　防为诗握唐人机轴变幻百出徃徃近踵风雅其字画亦然【严从简使职文献】
　　定山深觧书法或问张汝弼草书曰好到极处俗到极处问如何则可曰写到好处变到拙处曰何居曰所谓行墨因调性者是也【书史防要】
　　张弼
　　张弼字汝弼晚号东海翁成化丙戌进士授兵部主事进员外郎出守南安为文自立一家言诗多警句徃徃为人传诵其草书尤多自得酒酣兴发顷刻数十纸疾如风雨矫如龙蛇欹如堕石瘦如枯藤狂书醉墨流落人间虽海外之国皆购其迹世以为颠张复出也【震泽集】
　　张东海草书名一世诗亦清健有风致尝自评其书不如诗诗不如文予戏之曰英雄欺人每如此不足信也【李西涯诗话】
　　东海张先生守南安时各郡收兵议赏武夫悍卒乃惟愿得侯墨妙而过客亦徃徃以是罢诛求焉嵗以笔劄佐郡费类此【张鼐先进旧闻】
　　东海在当时以气节重其书学懐素名动四夷自是呉中书家辈出声价少减然行狎书尤佳今见者少耳【容台集】
　　张汝弼栽杏诗简【见式古堂书画彚考】
　　张汝弼草书卷
　　张汝弼赏自评其草书以为大者胜小者予谓英雄欺人每如此不足信也及观韩黄门此卷则其大字果胜贤者固不可测耶【懐麓堂集】
　　曩予问东海索书輙谢曰待偶然有得意者当举以为赠不敢取应酬者塞命也然竟不获其所谓得意者恒以寘憾乃若倡和诗篇徃返书札则所得甚富每一展玩疑所谓得意者或在其中虽东海亦或不能自知耶时行黄门持此册见过摩挲再三怳然如见其笑语而东海之不作乆矣噫时行尚谨护之安知不有好事者以为得意之笔伺其傍而防其尤者以去耶【程篁墩集】
　　东海先生以草圣盖一世喜作擘窠大轴素狂旭醉震荡人心目而此卷矮纸踈行尤擅清丽况诗律散语俱有闗系处不但其子孙当寳之也后有呉文定公为陈冷庵跋识盖冷庵所得今为先生之孙敷善所收祖武手泽不但寻常所当寳之书画也冷庵名琦字粹之罢察官归至口食不给予少时犹及识焉清癯鹤立望而可敬又闻文定公起嵗贡先生独识之曰嵗贡中亦有此人耶遂以状元及第卒为名臣五六十年前先生风范如此最后东桥顾华玉衡山文征仲文翰有法皆呉产也语云鲁无君子斯焉取斯深于是为之敛袵敷善其尚寳之敷善名其性后乐先生之长子涵飬粹深慨然有求道之志又不但以词翰世其家而已【陆俨山集】
　　张东海草襍书
　　东海张公守南安时杂书数纸郡掾刘暹得之成卷公之子时行黄门持以示予中有公与予诗一首盖公冩而未发者予欲取之因感楚弓得失之语书其后而还之【匏翁家藏集】
　　张汝弼草书
　　右诗七首故南安守张公汝弼书以遗濮武库者张公草书师宋昌裔昌裔者名广洪武初与宋克仲温宋璲仲珩俱以书擅名人称三宋然评者谓昌裔书较之二宋不逮以其笔聫续不断非古法也【寓意编】
　　张宜
　　张宜字时措号后乐南安守东海公之仲子成化辛丑进士官至广西按察副使词翰得东海遗法尤长于署书居然朱晦翁体【何三畏云间志略】
　　张骏
　　张骏字天骏号南山华亭人工书法行草篆入妙入神与东海齐名时号二张景泰癸酉举于乡成化初为中书舎人直文华殿后以礼部尚书致仕【云间志略】天骏用南安体更变轻弱【书史防要】
　　骏草书宗懐素得其龙蛇战鬬之势论者病其伤于雕琢故居张东海之下【书史防要】
　　萧显
　　萧显字文明号履庵更号海钓永平山海卫人成化戊辰进士擢兵科给事中终福建按察佥事为诗清简有思致书尤沉着顿挫自成一家卷轴徧天下传至外国【分省人物考】
　　萧显与张南安同时以狂草称【书史防要】
　　王献
　　王献字惟臣号退庵仁和人景泰辛未进士成化中为太常寺卿兼学士作文有竒气作字飘逸类其为人【列卿纪】
　　林章
