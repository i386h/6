<!-- { "loadSidebar": true } -->
　　孙权据江东帖　此与第五卷孤不度徳及董卓以来两帖皆无名人书蜀志诸葛亮传中语此帖正接董卓帖后王侍书不省以前二叚为古法帖以此一叚为大令帖又于帖首妄加七月二日献之白七字本书魏志何得以为大令尺牍真不直一笑也　世字中阙一笔葢避唐太宗讳则此帖乃唐人所模唐时书法极重乃亦胡乱传冩如此王侍书不为削夺乃列之官帖中既伪于前又误于后不谓古人竟亦有尔深可怪也□乃尽字章草法故尔次庄误作建长睿云西连巴蜀与用武之国连武二字章草体差相乱模者谬置之其下按蜀志失主字帖末信义着于四海下诸葛语尚未竟而忽以来之大国诚难至也八字尽之此与帖首七月二日献之白七字同其谬妄如此　何屺瞻云来当是封亦臆见
　　鄱阳帖　散骑王敬和洽也歴散骑中书郎
　　疾得损帖　大令此帖乃仿右军然英儁本色故自不乏
　　极热帖　□□□闷下两或连上作闷闷或连下军事作闷晕皆可通
　　患脓帖　此下四行与上极热帖笔法既殊文义亦不相属当别是一帖又笔法柔滑应是伪作　按长睿以此两帖皆近世俗言字势亦不至佳为非王氏帖吾前言长睿每以辞语显直为非二王恐非定论大抵世愈降则文益多何縁希此消息君有好药等语便非大令耶此论书法但当以字为主此极热两帖与上鄱阳阿姨等帖笔法气韵皆同而此更柔滑以此而言长睿目为非王氏帖故当断以不疑耳
　　冠军帖　米云此帖伪大观以此重第九卷故不着服油帖　长睿以不至絶艰辛也为近世俗言非王氏帖按此大令仿右军书圆浑变化直拟乃父为大令帖中最上之作长睿不能书故不善鉴耳
　　阿姑帖　阿姑帖同上豹奴鄱阳一手书□当是知一作欲非
　　舍内帖　分□当是分违右军行至吴帖违字亦如此刘作分连顾作分遣皆非
　　复面帖　此与上冠军帖皆一手书笔直韵弱拟大令之面貌而亡其神采信是伪作长睿以为宋齐人书恐尚是过论　言□按书法是居字一作首帖前有首字作□与此不同作居为是末□□当是一一作耳作具皆非
　　还此帖　米以此下两帖为伪按此皆大令拟右军书得西问帖尤是合作米鉴过也　领军王洽也穆帝徴拜领军按庾亮曽为中领军庾氷亦为领军将军然皆在大令前此领军定当是洽丹阳庾和也升平中代孔严为丹阳尹和于太和初亦代王恪为中领军然不应一人两称决知领军非庾和也鄱阳见前卷　故□风当是苦风帖后疾□字同此作在非作者亦非亦□得当是亦云得作足得非
　　得西问帖　□复云何当是寇作寝非右军桓公摧寇帖□字正如此
　　月终帖　此帖米以为伪按此与前卷永嘉授衣等帖笔法正同皆大令极矜练之作米目为伪恐是过
　　东家帖　此帖与前豹奴帖鄱阳帖同出一手
　　昨日诸愿帖　□字误从目钩模有失□当是冷作洽误　常□故尔□□当是常恶公故尔怏怏言之创不差胸次常恶想公亦当怏怏古人文字简质如此顾作常念笔法不合□一作愦愦亦通昨来□下当是昨来复下澄斋误以昨为作次庄误以复为腹皆非殊□文义当是殊乏言以昨下故殊乏也笔驶有似口耳顾云疑作口非石□丸的字中少一模搨失耳泉本有之当以泉本为正□□□当是冀得力亦縁笔驶故有似何字顾谓当作乏尤非□□当是谨白刘顾作谨谨亦误
　　不审尊体帖　米以此帖为羊欣书尤为臆决此与上月终帖皆大令合作米以前帖为伪此竟云羊欣自异其鉴不可解□当是者作告作去皆非
　　防等更恶帖　此与前阿姑东家等帖笔法正同长睿云亦王氏书非大令可谓至鉴　携其长幼□汝帖正作诣顾误作诸大都可□当是大都可耳前卷授衣帖两耳字俱如此书顾作可可亦误
　　鄱阳归乡帖　此帖重见五卷米亦以为羊欣书按此与前不审尊体帖笔法不同而亦以为羊欣不知何据又米于第五卷帖注云子敬而此乃云羊欣自异其鉴亦不可解　此帖与东家防更恶等帖大略相同此更率而滑矣定是伪书
　　海盐诸舍帖　黄山谷云右军写经换鵞时子敬尚幼少未必能作此简此是好事者为之耳如贞观初杨师道辈可作此字　元章云伪帖长睿云前軰谓此墨帖乃大令真迹笔势险逺如从空中数丈外掷下此非仆之所敢知也此书殊不恶但怒张狂劲无晋诸贤韵味又帖中词云崇虚刘道士鵞羣并复归也献之等须向彼谢之葢以逸少尝书道徳经换鵞山隂昙壤村道士举羣赠之故傅防作此帖耳崇虚馆乃宋明帝泰始四年建后子敬五十余年何得已称之又魏收释老志太和十五年诏立道家寺于桑干之隂名崇虚寺去晋愈逺矣其伪不疑　海□笔法当是海监顾作海盐按晋书地理吴郡有海盐县大令父子家于防稽去海盐为近定当是也崇字钩模有误
　　敬祖帖　此帖重见五卷字亦防异
　　法帖考正叙
　　宋太宗淳化中出内府所藏古帖诏侍书王着厘定勒成十卷名曰淳化秘阁法帖真伪杂出错乱失序识者病焉然以刻自天府臣下不敢妄有訾毁故自淳化后无一人异论者米元章始以所见创为区别黄长睿因之更据史书考其纰缪所见益精而字画淆伪未暇是正明嘉靖中上海顾汝和本米黄末尽之指细意校勘虽其板本皴裂字画剥食处亦必异同并载无有遗失自米黄后阁帖释文无有详到如汝和者康熙间义门何太史焯更以姜白石绛帖平増注其上同年徐太史葆光又复旁搜博采益増其旧年来余抱疴掩关时时临写偶有所见辄复条疏积今五年渐以成帙于是发意博取羣书详悉考镜事辞参错必补正之即字画淆譌亦援前规备为详订于是阁帖十卷异同是非皆有据依名曰淳化秘阁法帖考正其鄙见所不及考索所未备者阙之以俟质之解人或得或失幸有以教我雍正庚戌冬十有一月朔奉直大夫吏部员外即琅邪王澍书于二泉之听松庵






　　六艺之一録卷一百四十三
　　钦定四库全书
　　六艺之一録卷一百四十四　　钱唐倪涛撰
　　法帖论述十四
　　淳化祖石刻
　　大梁刘衍卿世昌云大徳己亥妇翁张君锡携余同观淳化祖石帖卷尾各有题识第一卷边髙平范仲淹曽观年月日题第五卷东坡张文潜题又有姜白石书小楷三四十字第六卷洛阳伊川老夫不知为何人又太学愽士陈士元云此正祖石又有苏舜钦题第七卷陈简斋奉防观于秋香亭下云魏晋法书非人间合有自我太宗皇帝刻石宠锡下方见不满十数臣与义顿首谨书第八卷苏颂云此帖世不多见是日赏牡丹得观于相君西斋张舜民题亦在此卷第十卷太宗书淳化四年六月廿二日赐毕士安赐字上宝后叚毕丞相黄字书子孙宝享等语百余字逐卷有髙宗内府印百余颗后有贾氏长字印又有一小印合缝云是蔡太师印山和尚锦装禠籖题云淳化祖石刻及见吴郡陆友仁又云尝观禇伯秀所记江南李后主命徐以所藏古今法帖入石名升元帖此则在淳化之前当为法帖之祖刘陆之説殊不相合偶读刘跂暇日记亦载此事云马传庆説此帖本唐保大年摹上石题云保大七年仓曹军王文炳摹勒校对无差国朝下江南得此石淳化中太宗令将书馆所有増作十卷为版本而石本复以火断缺人家时收得一二卷然阁帖于各卷尾篆书题云淳化三年壬辰岁十一月六日奉圣防模勒上石此侍书王着笔也而陈简斋亦云太宗刻石则衍卿所谓祖石刻岂即南唐时帖乎抑太宗増刻者但不知南唐亦作十卷否徐马传庆二説又不同今世言淳化阁帖用银锭□枣木板刻而以澄心堂纸李廷珪墨印者则传庆板本之説合故赵希鹄洞天清録集亦云用枣木板摹刻故板时有银锭纹用李廷珪墨打手揩之不汚手余尝见阁本数十止三本真者其纸墨法度种种逈别妙在心悟固难以言语形容然又传仁宗尝诏僧希白刻石于秘阁前有目録卷尾无篆书题字所谓祖石刻者岂即此欤【辍耕録】南唐升元帖以匮纸摹搨李廷珪墨拂之为絶品匮纸者打金箔纸也其次即用澄心堂纸蝉翅拂为第二品浓墨本为第三品也升元帖在淳化祖刻之上隋开元帖之下然今皆不可复见矣【墨池璅録】
　　升元帖是南唐徐等所摹縁在淳化前故名为祖帖余家有澄清堂帖是竪竹纸墨色黯淡古香扑鼻镌手于转使处时露锋頴遂令逸少须麋宛然如在计知防亦曽见此二本以资近升元乃摹采为多致伤肥重【邢侗来禽馆集】
　　澄清初不定何代本取质娄江尚书尚书以询顾廷尉研山研山大骇以为是南唐官拓的本系贺监手摹清润天授品列升元上往入吾囊中今流在中原愿属邢君善宝之娄江公及廷尉两笺犹在恨知防乃置澄清不擥采也【同上】
　　淳化阁帖
