<!-- { "loadSidebar": true } -->
　　此碑以旋机为琁玑以为扰以蠭啓为蜂起□恐作蔓壬衡即玉衡【仝上】
　　右汉文翁石柱记云汉初平五年仓龙甲戌旻天季月脩旧筑周公礼殿始自文翁开建泮宫防顔有意益州学馆庙堂记云按华阳国志文翁为蜀郡守造讲堂作石室一名玉堂安帝永初间烈火为灾堂及寺舍并皆焚燎惟石室独存至献帝兴平元年太守髙朕于玉堂东复造一石室为周公礼殿有意又谓献帝无初平五年当是兴平元年盖时天下丧乱西蜀僻逺年号不通故仍称旧号也今检范汉书本纪初平五年正月改为兴平顔说是也【集古録】
　　右周公礼殿记者今成都府学有汉时所建旧屋柱皆正方上狭下阔此记在柱上刻之灵帝初平五年立距今盖千年矣而字画完好可读当时石刻在者往往磨防此记托于屋楹乃与金石争夀亦异矣记有云甲午年故府梓潼文君増造吏舍二百余间按华阳国志有文参字子竒梓潼人平帝时用为益州太守不从王莽公孙述光武嘉之疑此记所载即其人也盖光武建武十年嵗次甲午云【金石録】
　　此记在成都学舍顔有意撰昔庐江文翁治蜀初立学成都作讲堂石室开二堂左温故右时习复作周公礼殿画孔子像盖古者以周公为先圣孔子为先师故学必祀周公以孔子配之自开元后制度废弃惟此存尔可以考也其后遇灾太守陈留髙朕【释作朕】修立増二石室更于夷里桥今学石室一为髙朕朕自有功学者故其室至今与文翁俱传在汉为蜀守以劝学为本二人之存尔可以不废也昔人甞疑朕非制名可称于臣下者自秦汉天子所为称岂复可存耶流俗谓为髙胜至宋璋洗视知为髙朕范蜀公甞为人道之甚详余甞至其防求字画得之实为朕字知在汉犹未有嫌不必曲辨朕为胜也蜀书有髙胜为郪县人昔人疑其为守非也魏文帝时夏侯覇为右将军父朕甞仕于汉可信也【广川书防】
　　周公礼殿记蔡邕书成都府【金石略】
　　按顔有意乃唐顔昭甫之弟撰益州学馆庙堂记者是唐碑也而通志云蔡邕书岂汉原有是碑碑毁而顔氏重书之耶抑或广川因学馆庙堂记而并指礼殿为顔氏所撰耶俱未可定然以其题防所言皆汉事故列于汉碑【金石文字记】
　　周公庙碑
　　周公庙在鲁国城东不知何年废矣其碑尚存汉也【古今书刻】
　　老子庙碑
　　过水北迳老子庙东庙前有二碑在南门外汉桓帝遣宦官管覇祠老子命陈相边韶撰碑【水经注】
　　又有李母冡冡东有碑是永兴元年谯令长沙王阜所立碑云老子生于曲濄间许慎又云濄水首受淮阳扶沟县蒗荡渠不得至沛方为濄水也濄水又屈东迳相县故城南其城卑小实中边韶老子碑又云老子楚相县人也相县虚荒今属苦县故城犹存在頼防乡之东濄水防其阳然即此城也【仝上】
　　老子铭
　　老子姓李字伯阳楚相县人也春秋之后周相爲二称东西君□六卿专征与齐楚竝僣号爲王防大并小相县虗荒今属苦故城犹在在頼乡之东濄水处其阳其土地螉高敌冝生有徳君子焉老子爲周守臧室史当幽王时三川实震防夏□之季隂阳之事鉴喻时王孔子防周灵王廿□生到景王十年年十有七学礼于老聃计其年纪聃时防二百余嵗聃然老旄之□也孔子卒后百廿九年或谓周大史儋爲老子莫知其所终其二萹之书称天地所以长且乆者防自生也厥初生民遗体相续其死生之义可知也或有浴神死是谓牝之言由是世之好道者触类而长之防老子离合于混之气与三光爲终始观天作防【缺】降什【斗字】星随日九变与时消息规榘三光四灵周存想丹田大一房道成身化蝉蜕渡世自羲农防来【缺】爲圣者作师班固防老子圣弃知礼为乱首与仲尼道违述汉书古今人表检防法度□而下之老子【缺】与防子西同科材及孙卿孟轲二者之论殊矣所谓道不同相爲谋也延熹八年八月甲子
　　皇上尚惪道舍闳光大存神养性意在淩云是防潜心黄轩同符高宗梦见老子尊而祀之于时陈相边韶典国之礼材薄思浅测度至人辩是与非案防书借以爲老子生于周之末世守静乐无名守悳危髙官安下位遗孔子防仁言辟丗而隐居变易姓名唯恐见知夫日以幽明爲莭月以亏盈自成损益盛衰之原倚伏祸福之门人道恶盈而好谦盖老子劳定国功加民所防见隆崇于今爲时人所享祀乃昔日逃禄处彻损之又损之之余胙也显无之淸家云先天地而生乃守眞养夀获五福之所致也敢演而铭之其辞曰于惟【缺】悳抱守清乐居下位禄埶弗营爲绳□屈之可萦三川之对舒愤散逞隂塡阳孰能滞并见机而作需郊出坰□遁之吉辟世隐声见迫遗言道悳之经讥时彻喻寻显推冥守一失爲天下正处薄居实□荣稽式爲重金玉是轻嗜去欲还归于婴晧然歴载莫知其情颇违法言先民之和要防无爲大缺用成进退无□错综其贞以知爲愚冲而盈大人之度非凡所订九防之叙何足累名同光日月合之缺星出入丹庐上下黄庭背弃流俗舍景匿形苞元神化呼吸至精世不原卬其永生天人秩祭防防灵羡彼延期勒石是旌
　　右老子铭篆额在亳州苦县苦属陈国故其文陈相边韶所作碑云延熹八年八月帝梦老子尊而祀之帝纪此年春冬两遣中常侍至苦祠老子水经载城王子乔碑亦云延熹八年八月帝遣使致祠国相王璋乃铭纪遗烈盖威宗方脩神僊之事故一时郡国竞作碑表此石立于延熹无疑杜子美云苦县光和尚骨立者误也碑中多用大史公语唯聃然老旄之说不同韶以老子与子西同科深诋班孟坚之失至于韩非同传则又置而不论何也碑云孔子学礼于老子时年十有七按世家孔子年十七孟厘子病诫其嗣必师孔子故孟懿子与南宫敬叔往学焉其次又云敬叔与孔子适周见老子详史之所记初非一年中事况孟厘子卒在鲁昭公二十四年孔子盖年三十有五矣韶不详究史家之指而误用之何贵乎五经笥也【释】
　　碑以浴神为谷神旄与耄同渡与度同材与才同累与累同豸与寂同【同上】
　　右汉老子铭按桓帝本纪云延熹八年正月遣中常侍左悺之苦县祠老子十一月又遣中常侍管覇祠之而此碑云八月梦见老子而祠之世言碑铭蔡邕作今检邕集无此文皆不可知也【集古録】
　　右汉陈相边韶撰字为书不著名氏世以为蔡邕书防碑延熹八年八月桓帝梦见老子尊而祀之韶时典其礼因而为铭碑在亳州卫真县太清宫【集古録目】右老子铭旧传蔡邕文并书盖杜甫李潮小篆八分歌有云苦县光和尚骨立书贵瘦硬方通神世云此碑是也今验其词乃边韶延熹八年作非光和中所立未知甫所见是此碑否而本朝周越书苑遂以为韶撰文而邕书初无所防碑言孔子学礼时计其年纪聃已二百余嵗聃然老旄之貌也而史记言諡曰聃按古諡法无聃字又碑云孔子以周灵王二十年生今以年表及世家考之孔子以鲁襄公二十二年生实灵王二十一年未知孰是史书周太史儋事云孔子死后二百二十九年徐广注曰实一十九年今此碑所书正与史合不知徐广何所防也【金石録】
　　成王周公画像
　　成王周公画像有标题者六皆偏而不正惟成王周公二榜不漫防其间张幕设案有总角垂拱而中立者成王也冕而跪而东者曰周公则西者当是召公汉碑有龙虎者随其文而观之则先龙而后虎盖以碑之所向为左右也立于二公之后者六人其西三人则无标题皆有所执如弓矢之属一马在其后此碑所列诸臣翼如也与武梁朱浮画像法式皆异雍丘令及此圗皆洛阳朱敦儒希真所藏者末云齐鲁间汉公卿墓中物亦不详其主名武帝甞画周公成王朝诸侯以赐霍光此画之意良未谕也【续】
　　孔子见老子画像
　　孔子见老子画像人物七车二马三标榜四惟老子后一榜漫防孔子面右防防老子面左曵曲竹杖中间复有一防一人挽首在防下一物柱地若扇之状石有裂文不能详辨侍孔子者一人其后双马驾车车上一人马首外向老子之后一马驾车车上亦一人车后一人囬首向外史记鲁昭公予孔子一乗车两马一竖子同南宫敬叔适周问礼于老子此画与圣舆两骖似是据此【续】



　　六艺之一録卷三十五
　　钦定四库全书
　　六艺之一録卷三十六　　　　钱唐倪涛撰
　　石刻文字十二
　　孔庙置守庙百石孔龢碑
　　司徒臣防司空臣戒稽首言鲁前相瑛书言詺书崇圣道勉【缺】蓺孔子作春秋制孝经【缺】　五经演易系辤经纬天地幽讃神朙故特立庙褒成侯四时来祠事已即去庙有礼器无常人掌领请置百石卒史一人典主守庙春秋飨礼财出王家钱给大酒□湏报谨问大常祠曺掾冯牟史郭辤对故事辟□礼未行祠先圣师侍祠者孔子子孙大宰大祝令各一人皆备爵大常丞监祠河南尹给牛羊彖鸡【缺】　各一大司农给米祠臣愚防爲如瑛言孔子大圣则象干□爲制作先世所尊祠用众牲长吏备【缺】　欲加宠子孙敬防眀祀传于罔极可许臣请鲁相为孔子庙置百石卒史一人掌领礼器出王家钱给大酒□他如故事臣防臣戒愚戆诚惶诚恐顿首顿首死罪死罪臣稽首以闻【防即豕字】
　　制曰可【制字髙出一字司徒公题名在此行之下司空在雒阳宫之下】
　　元嘉三三月廿十【七字】日王【壬字】寅奏雒阳宫
　　司徒公河南原武呉雄字季髙
　　司空公蜀郡成都赵□字意伯
　　元嘉三三月丙子廿十日壬寅司徒防司空□下鲁相承书从事下当用者选其年防上经通一蓺杂试通利奉先圣之礼爲宗所归者如诏书书到言永兴元六月甲辰十八日酉鲁相平行长史事卞守长擅叩头死罪敢言之
　　司徒司空府壬寅诏书爲孔子庙置百石卒史一人掌主礼器选以上经通一蓺杂试奉先圣之礼爲宗所□者平叩头叩头死罪死罪谨案文书守文学掾鲁孔龢师孔宪戸曹史孔览防杂试龢脩春秋严氏经通髙第事亲至孝能奉先圣之礼为宗所□除龢补名状如牒平惶恐叩头死罪死罪上
　　司空府
