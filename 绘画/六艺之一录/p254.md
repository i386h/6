<!-- { "loadSidebar": true } -->
　　王纯碑　　延熹五年　隶释云在郓州中都县郓州今为东平州中都县今为汶上县俱属兖州府　额题云汉故冀州刺史王君之碑十篆字为一行字作阳文凸起拓本为黒字与衡方武荣诸碑同碑图云额当穿之中其文十三行行三十五字金石録云桑钦水经济水迳须句城西郦道元注济水西有安民山山西有汉冀州刺史王纷碑汉中平四年立按地里书须朐即今巾都县此碑在中都又其官与姓氏皆合疑其是也然以纯为纷以延熹为中平则疑水经之误愚按碑文王君以延熹四年卒五年始葬立碑金石録以为延熹四年立亦非也
　　王纯碑隂　首行题诸门生人名五字隶续云碑隂九横横二十三人凡百九十三人漫灭者四人姓字不具者六十二人其下尺余以前两行书事上两行许不刻一字独最下横刻有二十二人亦强半漫灭不可辨金石録云字画淳劲可喜
　　任伯嗣碑　　延熹五年　金石録云在汜水县大观初始获此碑辇窴运司廨舍壁间　隶续云碑之中凿方为窍广四寸长五之疑曾用之为碑趺金石録云首已残阙其可见者云字伯嗣南郡编人其先葢任座之苖胄又云筑阳侯相延熹五年迁来临县其后歴叙政绩又云迁君桂阳最后云都邑謡咏甄勒勋绩永昭于后碑在今汜水县汜水在汉为成臯此碑盖为成臯令德政颂尔后汉书桓帝纪延熹八年有桂阳太守任以此碑校之嵗月相符又名与字恊知其名也按金石録有碑隂洪氏所未见
　　真道冡地碑　　延熹五年　字原云在万州即今防州府万县　隶续云真道以钱八千从真敖兄弟市此地刻其文戒约后世字札繁碎不能尽通
　　桐柏庙碑　　延熹六年　天下碑録云在唐州即今南阳府唐县桐柏山在其境字原云或云在随州阳桐柏镇按一统志桐柏山南接随州西接阳唐县随州皆有淮渎庙或随州别有一碑非即唐县之碑也集古録目云在邓州恐误　碑式云无额有穿文十三行行三十三字末有两行题侍嗣官属以春秋二字题于两行之上春四人秋五人中无空字水经注云桐柏山南有淮源庙庙前有碑是南阳郑苞立又二碑并是汉延熹中守令所造隶释云此则其一也弇州续藁云汉淮源庙碑漫漶不可读杜昭守唐州乃延吴炳参用汉隶释书旧文于石而刻之吴炳元时人见书史防要潘耒作金石文字记补遗云拓本完好葢唐人重刻者据朱长文碑帖考云是释旷书不知释旷所书者乃是正书隶释云此碑又有一正书者华葢误作萃丰昼夜误作立式凡十数字即谓释旷所书之碑也耒见吴炳重摹本而误以为唐人重刻亦失考之甚
　　平舆令薛君碑　　延熹六年　未详所在　额题云汉故平舆令薛君碑八字续云前有叙凡三十六字次有铭诗三百四言文虽无阙而不书其名字
　　祝睦碑　　延熹七年　集古録云睦有二碑皆在虞城县　额题云汉故山阳大守祝君之碑十篆字为二行碑式云额下有穿碑十二行行三十字
　　造桥碑　　延熹七年　字原云在雅州　隶释云碑首刻二人冠带相向而坐一器居中如豆登之状后有二人折腰低首双垂其袖若胡舞者其上横行有数字惟府卿明府四字不毁二人之下又横刻二十六字兼篆之体曰蜀郡属国明府颍川阳翟辛君字通□犍为李君字仲曾其下三字不可晓汉碑无如是模式者碑图云其下有文十七行行三十七字其后有题名五行隶释又云蜀人谓此为神水阁碑考其文则谋谟若神是絶句其水似小其阁似閤特未能判今摘三语而强名之非也
　　严举碑　　延熹七年字原云在梁山军即今防州府梁山县无额碑首行云都乡都里孝子严君隶续云碑崇七尺其二分之下横有裂文近嵗出梁山军所传者皆至裂文止石理皴剥文意间断予再得之始是全碑严举姓名甚分明其碑有文有颂又有乱曰十六句
　　严举碑隂　隶续云赠此者初无主名因见其中有都乡有秩姓字严孝子碑中临江丞名杜此碑有丞广汉属国王杜合二碑则短长濶狭相若横有裂文亦相等始知是严举碑隂
　　孔宙碑　　延熹七年　今在曲阜县孔庙中　额题云汉泰山都尉孔君之碑九篆字为一行碑首行题云有汉泰山都尉孔君之铭释云凡汉碑有额者首行即入词无额者或题其前如张纳樊安之比亦甚少己篆其上复标其端惟此碑尔文十四行行二十八字末行铭辞下空十一字刻年月
　　孔宙碑隂　汉碑隂皆无额独此碑以门生故吏名五篆字题其上凡三列六十二人
　　华山庙碑　　延熹八年　金石文字记云旧在华隂县西岳庙中嘉靖三十四年地震碑毁华州郭伯有此拓本文字完好今藏华隂王无异家予从商丘宋尚书摹得之即无异藏本也　额题云西岳华山庙碑六篆字为二行碑式云文二十二行行三十七字袁府君肃恭明神及京兆尹勑杜迁市石皆平阙髙祖太宗孝武并列行髙出一字有纹如碁局洪氏碑图云欧阳叔弼以袁逄华庙碑为郭香察书考其碑云勑都水掾杜迁市石遣书佐郭香察书葢一人市其石一人察其书非郭君书之也隶释云东汉循王莽之禁人无二名郭香察书者葢察涖他人之书尔金石文字记云察书乃对上市石之文则香者其名律厯志有太史治厯郎郭香岂其人欤徐浩古迹记以碑为蔡中郎书都穆金薤琳琅云浩深于字学且生唐盛时殆非凿空而言者
　　老子铭　　延熹八年　隶释云在亳州苦县亳州今属鳯阳府苦县今废地入归德府鹿邑县　额题云老子铭三篆字为一行碑式云文二十一行皇上字平阙集古録云世传碑铭蔡邕作今检邕集无此文集古録目云陈相邉韶撰据碑桓帝梦见老子尊而祀之韶时典礼因而为铭金石録云旧传蔡邕文并书葢杜甫李潮小篆八分歌有曰苦县光和尚骨立书贵瘦硬方通神世云此碑是也今騐其词乃邉韶延熹八年作非光和中所立未知甫所见是此碑否而周越书苑遂以为韶撰文而邕书初无所据
　　祝睦后碑　　延熹九年　集古録云在虞城县　额题云汉故山阳太守祝君之碑十篆字为二行碑式云亦有穿其文十五行行三十六字伊余祝君一句祝君字平阙隶释云祝君以延熹七年卒故吏王堂等三年礼阕相与刋此石则延熹之九年也
　　尧庙碑　　永康元年　字原云在濮州　无额按碑济隂大守孟郁行县祀庙膏雨即降遂饬治大殿仲氏宗家共作殿前石阶陛栏楯乃立此碑以着表郁之美勋复序仲氏祖统所出于后子姓官位具载碑隂葢当时出钱者惟仲氏故所序特详集古録作尧祠祈雨碑
　　尧庙碑隂　字原云此隂皆载仲氏父祖兄弟子孙所歴所终之官独一董永为异姓隶续云左侧亦有题字
　　度尚碑　　永康元年　字原云在徐州隶释云此碑在湖陵荒野政和壬辰廵检王当世见之始迁于官廨其后邑令滕君欲徙碑于沛舟三载而三覆继因大水涨没不出乙未年刘宗仪摄事乃能立之使星亭云按湖陵县今废地入徐州沛县　额题云汉故荆州刺史度侯之碑十篆字为二行碑式云有穿文十五行空三行低十三字刻立碑年月其石下阙所存者行三十二字亦有碁局之纹

　　六艺之一録卷一百十二
　　钦定四库全书
　　六艺之一録卷一百十三　　　钱唐倪涛撰
　　石刻文字八十九
　　顾南原碑考
　　冯绲碑　　永康元年　隶释云在渠州字原云墨寳作逹州此碑与冯焕神道冯焕残碑告冯焕诏皆在渠州流江县逹州永睦县之间郑霭先在防路得之故墨寳作逹州实渠州境按渠州逹州今皆为县一属顺庆府一属防州府流江永睦二县今废其地一并入渠县一并入逹县　额题云汉故车骑将军冯公之碑十篆字为二行碑式云有穿在第五字之中文十四行行三十四字将军体守清约句将军字平阙后空三行书威宗得諡之因
　　杨震碑　释云在陜州阌乡　额题云汉故太尉杨公神道碑铭十篆字为二行字作隂文凸起碑式云有穿文十五行行二十八字有纹如碁局隶释云震以延光三年卒此碑乃其孙沛相统之门人汝南陈炽等所立碑中载杨秉陪陵则延熹八年事也沛相以建宁元年卒此碑葢立于是时去震卒已四十余年沛相已死而门人为其祢庙立碑汉人风义后世不可跂及
　　杨震碑隂　碑式云二十五行行九人穿在第二第三列之间亦有纹如碁局者集古録云杨震碑隂题名者百九十人其磨灭不完者又十余人予家所録汉碑隂题名颇多或称故吏门生弟子或称从事曹掾之类其人皆着州县邑里名字甚详独此碑所书简略直云河间贾伯锜愽陵刘显祖之类凡百九十人者皆然疑其所书皆是字尔葢后汉时人见于史传者未尝有名两字者也隶释云百九十余人皆其孙之门生岁月相距又逺故不名
　　杨统碑　　建宁元年　集古録云在阌乡杨震墓侧额题云汉故沛相杨君之碑八篆字为二行碑式
　　云文十四行行三十五字孝顺皇帝字平阙有穿在九十十一行之上汉碑穿皆居中此碑后有余石打碑者去之非穿之偏也集古録云碑首尾不完失其名字不知沛相为何人金石録云余按杨震碑沛相名统震长孙富波侯相牧之子也
　　杨统碑隂　碑式云故吏十五人作一横行隶释云十五人不称郡皆沛人也集古録云杨氏世葬阌乡墓侧皆有碑今其存者四余家集録皆得之乃太尉沛相髙阳繁阳令也此碑隂者不知为何人碑文字残阙其仅存者十五人又灭其一其在者懐陵圉令相蒋禧字武仲以下十四人金石録云集古所有余尽得之又各以碑隂附于碑后其曰懐陵圉令蒋禧字武仲者沛相碑隂也
　　杨着碑　集古録云碑在杨震墓侧　额题云汉故髙阳令杨君之碑九篆字为三行其字作隂文凸起碑式云碑十三行行二十八字穿在第二字之下第七八行各空三字不书有碁局之纹碑石损缺其名集古録云按杨震碑髙阳令着震孙也所卒之年亦缺惟存年字下云十月廿八日壬寅卒　按碑遭从兄沛相忧去官即继之以上天不惠不我憗遗之语葢与沛相先后而卒沛相以建宁元年三月卒着之卒必在建宁元年十月也
　　杨着碑隂　碑式云前后阙横五列穿在第一横之内凡空三人不书此碑复姓者五人独相里文调髙出一字右三人沛君亦髙出一字有碁局之纹集古録云此不知为何人碑隂其后有云右后公门生又云右沛君门生沛君疑是沛相者自有碑而亡其名后公者不知为何人金石録云其曰右后公门生右沛君门生者髙阳令碑隂也隶释云沛君沛相统也后公太尉秉也杨震拜于前故以秉为后沛君者着之从兄后公者着之季父非皆着之门生故不名
　　孔扶碑　　建宁元年　阙里祖庭记云在孔林　额题云汉故司空孔公之碑八字隶续云其文上一半皆巳沦没仅存其下九行多者十有四字鲁相史晨到官既谒先圣冡遂为司空公刻此碑赵氏以为鲁相谒孔子冡文当是不见其额之故碑録云司农孔峡碑在仙源县墓前建宁元年立农峡二字乃传冩之误
　　张夀碑　　建宁元年　今在城武县　额题云汉故竹邑侯相张君之碑十字金石文字记曰土人截为后人碑趺止存二百余字
　　衡方碑　　建宁元年　今在汶上县　额题云汉故卫尉卿衡府君之碑十字为二行其额作隂文凸起额下有穿碑二十三行行三十六字其下漫灭每行或阙三字或阙四五字末有小字门人朱登题名一行金石録以为建宁三年立误也
