<!-- { "loadSidebar": true } -->
　　刘珠尔年十一嵗能诗赋诵大小六经所书行草皆有法章宗召至内殿试鳯凰来仪赋鱼在藻诗又赋旱诗赐本科出身令肄业太学【金史选举志】
　　史肃
　　史肃字舜元京兆人作诗精致有理工于字画业科举为进士大安初召为中路副使超户部正郎【中州集】
　　冀禹锡
　　冀禹锡字京父恵州龙山人幼聪敏絶伦年十九擢大兴魁入太学有声弱冠登髙第主沈丘簿末帝东迁擢为应奉文字充尚书省都事作诗鍜錬甚工写字亦劲健可喜【归潜志】
　　完顔璹
　　完顔璹本名夀孙世宗赐名字仲实一字子瑜博学有俊才喜为诗工真草书正大初进封宻国公【金史】宻国公宗室中第一流人也少日学诗于朱巨观学书于任君谟遂有出蓝之誉家蔵法书名画防与中秘等【中州集】
　　完顔守禧
　　完顔守禧字庆之宻国公璹幼子年少有俊才作诗与字画亦可喜状貌白晳风神秀彻如神仙中人【归潜志】
　　李经
　　李经字天英锦州人作诗极刻苦喜出竒语南渡后以武功命倅其州【金史】　李经少有异才字画亦絶人【书史防要】
　　王子可
　　王子可字南云河东吉州人南渡后居上蔡遂平郾城之间落魄嗜酒人与之纸落笔数百言字画峭劲【金史】
　　郝天祐
　　郝天祐字贤卿陵川人贞祐初隠居鲁山作古文歌诗尤玩意书法尝以为正书当以篆意为本而钟王书之经也顔坡书之传也其余则诸子百家耳故其笔势庄重秀劲能作丈余楷草尝言大字虽大而小小字虽小而大正书湏有草意草书湏有正笔其论书如此【郝经陵川文集】
　　髙徳裔
　　髙徳裔字曼卿鹤野人擢第累官西京路转运使封广陵郡开国公工于为文字画尤有法尝以樗轩所书比之气韵形似无毫髪少异【中州集】　眀威将军李磐神道碑徳裔撰并书
　　张本
　　张本字敏之观津人贞祐元年中词赋髙第工大篆八分正大九年以翰林学士使北见留遂隠为黄冠居燕京【甘水仙泽謡】
　　宋适
　　宋适无书名题栁公权兰亭禊诗后序乃至佳【王氏法书苑】
　　杜师杨
　　杜师杨武功人能诗尤工书翰【中州集】
　　谭处端
　　道士谭处端一名玉号长真子大定间从全真开化真人游善草隶书【书史防要】
　　释徳普
　　释徳普号胜静老人武州人能作诗颇工字画【书史防要】
　　石刻
　　许复　佑圣王灵应碑许复书
　　郝史　中岳庙碑郝史书
　　贾溉　六聘山天开寺懴悔上人坟塔记贾溉书龙岩　古柏行龙岩书
　　释善进　香水寺头陀大师实行碑释善进书
　　释义中　悯忠寺舍利函记释义中书
　　元
　　耶律楚材
　　耶律楚材字晋卿博极羣书下笔为文若宿搆者贞祐二年辟为左右司员外郎太宗定燕闻其名召见之处之左右太宗即位拜中书令赠太师上柱国追封广寜郡王諡文正【元史】
　　耶律文正晚年所作字画尤劲健如铸鐡所成刚毅之气至老不衰【宋学士集】
　　刘秉忠
　　刘秉忠字仲晦初名侃因从释氏又名子聪邢人世祖在潜邸应对称防屡承顾问至元元年拜光禄大夫位太保封赵国公諡文正又进封常山王自幼好学至老不衰虽位极人臣而斋居素食不异平昔自号藏春散人【元史】
　　秉忠楷书以鲁公笔法为正草书则取二王以为専门之学【藏春集】
　　徐世隆祭太保刘公文云字画清劲笔中法具谁其似之黄山文孺【元文类】
　　秉忠精天文地理算数推歩之学兼工书翰【书史防要】
　　王磐
　　王磐字文炳广平永年人金正大中登进士第至元元年召入翰林兼太常卿进拜承防性嗜书晚年益造精妙笔意简逺神气超迈自名一家持缣素求书者继踵于门应之不少拒【苏天爵国朝名臣事略】
　　姚枢
　　姚枢字公茂栁城人后迁洛阳为燕京行台郎中弃官携家来婺州篆刻诸经以恵学者读书鸣琴若将终身世祖在潜邸召枢至大喜待以客礼世祖即位拜太子太师十三年拜翰林学士承防諡曰文献【元史】姚枢善草书【书史防要】
　　许衡
　　许衡字仲平懐之河内人嗜学如饥渇贫无书尝从日者家见书疏义因请寓宿手抄归世祖出王秦中召为京兆提学即位进为平章政事十年以为集贤大学士兼国子祭酒赠司徒諡文正公【元史】
　　许衡习字必以顔鲁公为法【耶律有尚国学事迹】
　　郝经
　　郝经字伯常泽之陵川人世祖以太弟开籓徴经入见即位以为翰林侍读学士佩金虎符充国信使赍书入宋通好拘之真州至元十一年巴延南伐乃礼而归之累赠昭文馆大学士司徒冀国公諡文忠【元史】经字画天姿髙古取众人所长以为己有故其笔画俊逸遒劲似其为人无轻侧颇媚之态为当代名笔【茍宗道郝公行状】
　　喀喇库库
　　喀喇库库字子山博通羣书始授集贤待制顺帝时为翰林学士承防善真行草书识者谓得晋人笔意单牍片纸人争寳之不翅金玉諡文忠【元史】
　　库库刻意翰墨正书师虞永兴行书师钟太傅王右军笔画遒媚转折圆动名重一时评者谓国朝以书名世者自赵魏公后便及公也【书史防要】
　　子山尝问客一日能写得几字客曰闻赵学士言一日可写万字公曰余一日写三万字未尝以力倦而辍笔【辍耕録】
　　子山书从大令来旁及米南宫神韵可爱【四友斋丛说】
　　喀喇子山草书栁子厚谪龙説
　　谪龙之事甚竒河东之文尤竒子山公之书益竒可谓三竒矣子山公标望絶人简交际重然诺虽不倦与人作书然非其人终不得也彦中公交契之素于是乎见之鄱阳周伯琦记【书画题跋记】
　　章文简孙伯昌氏所藏喀喇库库为叶判府书栁河东谪龙说判府乃伯昌外族而得之余尝闻韩昌黎评栁子厚文雄深雅健崔蔡不足多也而子山平章书似公孙大娘舞劔器法名擅当代前后相去数百载而具羙于卷中展玩之如秋涛瑞锦光采飞动可谓妙絶古今矣伯昌宜寳之庚子七月廿八日髙平瞿智董识【同上】
　　谪龙之说栁河东在南荒时意有所激而云彦中公少年登朝赫然有声晚乃仕于郡县平昔交好于子山独宻其于是说岂无意乎伯昌其外孙也多钟爱于外大父故得公中朝诸公书尺最富皆一一寳藏之不独此纸而已六一翁云视其所好可以知其人余于伯昌亦云越人胡悌书【同上】
　　喀喇子山书杨仲墓志
　　右杨仲墓志黄晋卿撰库库书仲晋卿皆先待制同年进士余尝録此文附置题名碑隂又得此于王汝玉赞善汝玉以为佳物赠余惜其纸墨颇劣也【东里续集】
　　喀喇子山遗墨
　　故翰林学士承防喀喇公遗墨四帖其后两帖乃公在宣文阁时所书以贻某而某转以予顾君仲瑛者今年孟春过玉山草堂仲瑛出以见示伏而玩之恍如见公与王右军父子翺翔于天门鳯阁之上而蛟龙鸾鹤为之后先也九原不可复作尚幸数从仲瑛游时一披展俯仰今昔得不重为感慨乎【夷白斋集】
　　喀喇和和
　　喀喇和和字子渊库库兄嗜学能文在成宗朝宿卫擢太常寺少卿文宗立除宣政使擢中书左丞与弟库库皆为名臣世号为防璧云【元史】
　　和和正书宗顔鲁公甚得其体【解缙书学传授】
　　杨载
　　杨载字仲其先居建之浦城后徙杭因为杭人博渉羣书为文有跌宕气以布衣召为翰林国史院编修官延祐初登进士第授饶州路同知迁寜国路总管府推官【元史】
　　浦城杨翰林仲师赵文敏公得其雅健【解缙书学传授】
　　范梈
　　范梈字亨父一字徳机清江人躭诗工文以朝臣荐为翰林院编修官天厯二年授河南岭北道防访司经歴所着诗文多传于世【元史】
　　梈工篆吴兴赵文敏公曰范徳机我当避之若其楷法人亦罕及【掲文安公集】
　　范徳机法
　　乡先生范公书八字风月自清氷霜相看乃清江傅氏二亭名也何谦伯逊于兵后得之民家如昆山之玉拾之于抵鹊之余为之主者固不必识而有之而又使人一得而见之物之可珍者固常如是无足怪也梁寅谨识【梁寅石门集】
　　范徳机墨迹
　　昔人称道所羙于其人则曰风尘物表于其文则曰不食烟火语于其字画则曰萧然有林下风今观范君徳机词翰而想见其人真足以当之矣至治元年某试礼部君为弥封官事已徃谒则已赴江西宪幕矣遂不获识至今以为恨耳【吴师道礼部集】
　　鲜于枢
　　鲜于枢字伯机号困学民渔阳人官至太常寺典簿酒酣骜放吟诗作字竒态横生善行草赵文敏极推重之小楷类钟元常【书史防要】
　　书法敝于宋季元兴作者有功而以赵吴兴鲜于渔阳为巨擘终元之世出入此两家【陆深俨山集】
　　鲜于伯机戯题广严僧房壁
　　伯机于书法用功极深每数日相见輙云近见子某帖孰离孰合言语必相劘切率以为常伯机仙去十载非特书法如伯机者不可得而朋友箴规之道亦使人慨然此诗乃元贞乙未游髙亭广严寺所作用笔遒与诗律精严是或一道卷中所及岩翁井西无逸亦相继云亡交游凋谢雅道寥落益増陨涕至大辛亥十二月望日已西邓文原书于素履斋【铁网瑚】书法不讲百余年至元间伯机子昻二妙特起古意复见于今予尝谓后有尚论国家文艺之盛必来取斯伯机殁既乆时人购藏殆欲家有其书而其合作未有如此卷者昔人云不恨臣无二王法恨二王无臣法非耶诗逼王半山叙事类崔徳符予评岂妄盍就子昻学士正之延祐五年四月二日髙邮龚璛书【同上】
　　鲜于伯机与严处士翰墨
　　大徳延祐间渔阳吴兴巴西翰墨擅一代而严氏琴亦见称道年来无一存者得此卷则四人具在惜乎集之目力已病不足穷其波磔之妙徒讽其辞以想见其遗音雅趣于湖波山水之间也【道园学古録】
　　鲜于伯机诗帖
　　尝闻故老云鲜于公蚤嵗学书愧未能若古人偶适野见二人挽车行淖泥中遂悟书法盖与昔人观舞劔器者同一机也公生燕赵宦吴越而词翰有晋唐风屡荐名馆阁不果一试卒沉抑外官命矣夫呜呼士有懐异负竒不克显于世者可胜叹哉彼居要官偶擅书名于一时百世之公议弗然也夫唐人工书故以书名世者难近世工书者鲜故书易名世矧公书极工宜有名以传后世矣【苏天爵滋溪集】
　　鲜于伯机书迎诏三诗
　　鲜于伯机自书其迎诏三诗其行草之精固吴兴赵公平昔所推逊者而此纸笔意尤妙固非率遽而书之耶抑亦天机之精到虽出于率遽非他人之所及也梁寅书【石门集】
　　鲜于伯机书兰亭记
　　鲜于奉常公尝见叶秋台书反覆谛视至欲下拜秋台之书人颇讥其陋公独知其用笔之妙字学虽浅艺非功力精到亦不足以相知况其他者乎予藏公所书济石砚赋自谓可入妙品今观此卷实可与之抗衡非真知书中意者未必以予言为至当也【宋学士集】
　　鲜于困学草书后赤壁赋
　　鲜于困学书名在当时与赵吴兴邓巴西各雄长一方困学多为草书其书从真行来故落笔不茍而防画所至皆有意态使人观之不厌不若今人未识欧虞径造颠素其散漫连延之势终为飞蓬蔓草而已锡山邹永章蓄此后赤壁赋观之数行后益可把玩然自愧非书家不能深知其妙处耳【匏翁家藏集】
　　鲜于伯机诗墨
