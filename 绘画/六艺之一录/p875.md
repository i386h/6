<!-- { "loadSidebar": true } -->
　　古人制字用字有本义反义借义隔义通义诸种故字从厶多有不同其从本义如谊从宜而训义是也或从反义如祀从已而训无已是也或从借义如譪从葛而取其纒绵依附是也或从隔义如进从省以从本训登也或从通义如糖从唐唐本训隄转训兎丝糖之黏似之故通此又以转兼借者要之反义以下皆所谓转也
　　从厶声亦多不同有直从其义不烦训释者如中心为忠如心为恕是也有曲从其义多其转折者如藼以防忧而从宪碧以青玉而从白是也有古今异音依今音即失古意者如仍从乃声乃仍本字非读作训难之了是也又有割裂古今二体成文乍观之全无义者如嶏从配而训崩声是也
　　嶏音魄合圯防省非从配也防古圯字崩也
　　至扵厶省声尤有不同晞从希而曰稀省希本稀义此易明也船从防而曰铅省铅非船义此不易明也通长读之始得
　　本注详之
　　谐声与会意同为合体成字但合体而其意可想不必因声得义则曰会意如音加十为章□在甲下为卑是也
　　郑氏以二母为会意非也如其説则无部可归矣
　　合体而就形生意又恰有声可依则曰谐声中心为忠如心为恕是也
　　会意与指事亦多相似大都物之实而可睹者为指事故以上下当之理之虚而可想者为会意故以武信当之
　　假借与转注旧训亦有未安大都物与事为类而从此适彼则为转注物与事不类而以此儗彼则为假借也
　　正譌从反侧取义变形成类为转注如侧山为□到防为帀之属但此不过转注之一端不可以此数字尽之有由静义转为动义者如好恶转而可好可恶趣走转为趣之走之是也有由实字转为虚字者虽本虫然本肉之本艸焉本乌而本毛又本手皆转为语词是也有由正义转为反义者污为洁康为苛徂为存落为始废为置面为背遑为暇逆为迎是也以乱为治不在此例盖乱本治字烦自从攴也唐室改经溷写沿误此等皆亟宜改正者
　　假借于部母如非之取义于鸟飞相背齐之取义于禾生整列□之取义于日昃鸟栖履之取义于形之似舟哭之取义扵声之似犬不字至字皆取象扵鸟之上厺为不下来为至此假借之正法旧注以令长当之未确
　　由命令而平声为使令由长短而上声为长幼乃转注非假借也
　　谓借而毛为而汝借丽尔为尔我亦属一义也诗淇奥只借室之奥曲不必加水作澳有匪只借匚之非文不必加文作斐皆假借之一端陆深书辑曰转注者转其音以注为别字令长之类是假借者不转音而借为别用能朋之类是説亦未尽
　　其形声相益如褎之取义于之下球之取义于求之句曲正从履之借舟而生至冶之凝释如仌又如饴乃合两假借成文者可以类推矣
　　虽两借而仌为形台为声故在仌部非郑氏二母为会意之説也
　　大都形事意声四者书之经也转注假借二者书之权也不必正形正事正意正声而因此可以通彼则为转注本非真形真事真意真声而即彼可以比此则为假借故转注有四以又为形之转也以丄为丅事之转也由老而考意之转也由工而江声之转也假借亦有四以丶为主形之借也以丄爲尊事之借也艾之为治意之借也乌之为呼声之借也至由丽尔为尔汝又为语词是假借兼转注由矢族为攒族又为宗族是转注兼假借转假之用明六书无不逹者矣
　　字不解义则俗譌莫考如风裦如充耳説文作□训衣愽裾从衣从□□即保之古文故今文作褒毛传盛服也盖褒大之衣诗意本对上文琐尾流离而言言伯叔如此褒然盛饰而亡人寠陋之苦直如充耳不闻传写裦误作褎余秀在右二音康成遂以耳聋多笑释之不思褎乃古文袖字
　　袖故余秀切又以袖义无当通作在右切此不审字形而妄读者
　　汉书董仲舒传裦然为举首正用诗裦如文义刻本亦作褎是袖然为举首矣复成何语耶
　　通雅引家语由何裾裾与汉书乐安褎褎皆重称其盛服是亦以褎为袖不知裾乃倨之借褎亦褎之譌而作此曲説英雄欺人耳　家语本作倨倨注释作裾裾本误
　　家训鹖出上党色竝黄黒无駮襍也尝读陈思鹖赋黄之劲羽试检説文鳻雀似鹖而青出羌中集韵音分此疑顿释不知似鹖而青乃防也非鳻也分介相似而譌师古注汉书黄覇传亦云鳻鹖雀音芬二顔沿误矣而丁氏因之案字义鹖善斗故从曷能遏敌也防从介性耿介也介曷义近故或称鹖或称防训鸟聚则从纷纭之纷省与介曷了不相渉不从字形求义乌能定其音之是非
　　説文餐训吞音骖从【同残】取贪□之义重文作湌水浇饭也俗作飱从歹乃之省与朝夕飱别飱音孙从夕防夕食之意诗伐檀首章素餐与檀貆叶末章素飱与轮□叶本自分明而释文于劝餐之飱则音孙【或误从夕】于饔飱之飱复音骖【或误以歹】通志因之各有干安苏昆二音緫不审扵残夕省音义故依违无适若此古训诂家如郑郭顔陆所谓博洽之选以専门名者矣而犹不免况后来之彦其不奉説文为读书识字之闇室一镫也
　　方言□铄盱扬只也只乃矍之譌景纯注本训只耦案説文矍从瞿之音义手持佳欲逸走目左右惊视也盱训张目同□训目睛防□训目旁扬即诗美目扬兮铄即汉书矍铄此翁皆于只耦之解无渉郭不改正只之为矍而直以譌传譌岂得为昔贤讳乎
　　前人于六书但以穿凿为嫌而忘其为卤莽之报如龙耳重听事出山海经黄氏日抄云作此书者人也未尝与龙接谈何以知其重听而谓耳聋从龙如邱陇从阜岂龙在阜朦胧从月岂龙在月【骅】谓古者人龙未始不相接豢龙御龙黄先寜不闻之至陇以山阜长大起伏生动而从龙胧以防云罩月不甚明朗而从笼省皆假借法直以生龙当之宜其惑已
　　又字书疑譆本训痛反从喜无义虽曰喜声岂无他声可从此古制字之不可解者【骅】谓古字从反义者多有如祀训无巳而从巳防训不正而从尹之属但譆譆从喜乃是省【説文炙也】左传譆譆出出言将被火伤伯姬宜出非但从欣喜正文不审于六书从省之法遂不可解其所云岂无他声可从一语为如防初觉而卒不求甚解何哉
　　又如论豺狼二字谐声与会意别埤雅以豺为才以狼为良必执字之偏傍以立义则貉之从各狐之从貀之从出防之从区皆何所取兽族中才且良者莫如驺虞天□虎蜼字何以从马从廌从虫邪【哗】谓豺以报本而从才狼以善顾而从良古人制字偶取一义非论其全也貉以北方别种而从各狐以哀吟而从呱省防以貍伏而从伛省貀以尾短而从蜃省固均有取也若驺虞之驺本训廐御其义在刍牧虞古通娱驺虞性驯刍取娱乐也天麟之义在孝廌为能効廌鸣者也虎蜼之义在佳从锥省尾两岐似锥能塞鼻孔也马廌虫皆部母乃形也而执之以求义元怪其于六书之防愈疑而愈逺矣
　　又如止戈为武左有明徴説在许氏数百年之前正六书会意字夹漈必归之谐声既极论以义取文为书之失又以为古武有作戊又作防戊之前象执戈盾之义可见象形亦自有义防之从习有习用干戈之义又以掩防之防不当用袭裘字则何不云防从习声则自相矛盾而不觉矣又云□之从亾亦犹战之从单【音善】戮之从翏戢之从咠戣之从癸皆声之谐夫单翏咠癸为战戮戢戣之声固也独不曰战有殚力之义戮有戮力之义戢有藏葺之义戣有取象终葵之义【皆从省法】义在声中字緫无有声而无义者如徒以声而已则战何不从善声作戮何不从六声作戢何不从七声作戣何不从鬼声作魆邪大抵前人于形声易解处仍自依义立説至不易解处即但依声立説此便于卤莽者耳顾以儒先义理解字为徒劳用心其与没字碑相去几何
　　岳珂桯史载王荆公熙宁中譔字説行之天下苏东坡曰姑以犇麤二字言之牛之体壮于鹿鹿之行速于牛今积三为字而其义皆反之何也荆公元以应【骅】案犇乃后起之字不可并訾六书麤训行超逺原王行速为义行速则气故转训粗壮耳况八百里駮牛又未尝不疾奔乎字説固多臆缪然岂得因噎而废食邪
　　字説未见全书诸家所载如论诗毳衣如菼云菼初生其赤色故从炎不知菼字本作从剡葭初生剡鋭也菼即以剡省若从炎赤为义且与次章如璊复矣王氏亦不细心説文故多为世所讥
　　六艺之一録续编卷十
　　钦定四库全书
　　六艺之一録续编卷十一　　　钱唐倪涛撰
　　书论
　　仁和钱景晴江集録
　　书苑璧珠
　　书名起于洛字势发于仓史【庾肩吾书品】
　　开篇玩古则千载共朝削简传今则万里对面【仝上】张笔左纸胡肥钟瘦【张芝左伯胡昭钟繇】
　　施肩吾如新亭伧父陶隐居如吴兴小儿【梁武帝书评】分行纸上类出蠒之蛾结画篇中似闻琴之鹤【书品云】善射不注斵轮不传【仝上】
　　披其丛薄非无香草视其涯岸皆有润珠【仝上】
　　鹰爪含利出彼兔毫龙管润霜逰兹虿尾【仝上】
　　崔子玉草贤张伯英草圣【书断云】
　　秦皇重程邈隶书令奏事皆法之汉帝竒杜度草书诏奏事皆作之
　　王延之曰勿欺数行尺牍即表三种人身【庾元威论书】子敬书年少精白纱裓书羊欣白绢新裙【虞龥论书表】蔡邕飞而不白羲之白而不飞【梁武帝云】
　　羊真孔草萧行范篆【袁升书评】
　　日书月书风书云书虫篆鱼篆鸟篆龙篆【庾元威论书】李丞相见穆王书七日兴叹患其无骨蔡尚书观洪都碣十旬不返嗟其出羣【卫夫人笔阵图】
　　智永笔塜怀素笔塜
　　张旭草书得之公孙剑器犹蔡邕之飞白见匠人施垩帚也
　　卧王蒙于纸中坐徐偃于笔下【唐太宗论萧子云】
　　怒猊抉石渇骥奔泉徐浩也飞鸟出林惊蛇入草亚栖也旱蛟得水毚兎走穴欧阳询也
　　徐鼎臣□匾法陆希声拨镫法
　　索靖银钩承祯金剪
　　袁昻曰上谷之翮未覩鸿迹昙壤之鵞空传赝本【袁昻书评】春蚓秋蛇之评家鸡野鹜之论
　　钟繇盗掘韦诞墓取蔡邕笔法温韬盗掘昭陵取逸少兰亭
　　入木三分飞帛六防
　　伯英墨成池智永砚成臼
　　智永得右军肉智果得右军骨【智果语见书断】
　　元常老骨子敬懦肌【陶隐居与武帝启】
　　众家可识亦当复由串耳六文可工亦当复由习耳【梁武帝答陶启】
　　许慎门徒居然嗢噱卫恒子弟寜不伤嗟【庾元威论书】逸疑方外纵在矩中【李约肃字赞】
　　钟繇曰用笔者天也流美者地也
　　周礼以鸡斯为笄纚礼记以相近为禳祈【庾元威论书】虞翻笑郑不识古文韩愈笑羲之仅得俗字
　　奎有芒角下主辞章颉有四目仰观垂象
　　文有三誓岐阳告巫咸朝那告大沉要册告亚駞书有三苍李斯作苍颉雄作训纂贾鲂作滂喜【俱见西溪丛话】
　　史记曰苍颉造书鬼夜哭龙潜藏淮南子曰苍颉造书天雨粟鬼夜哭
　　古文柱江淹问王俭俭曰江东不知隶书壁中墓中科斗近是
　　鲁有谗鼎铭秦有诅楚文
　　禹刻岣嵝碑则用科斗宣王刻石鼓则用籀书
　　呜呼此延陵季子之墓九字孔子篆殷大夫比干之墓七字古隶在汲县坶野
　　薛尚功欵识法帖十卷碑在江州夏竦古文四声韵五卷本在江州薛字用敏夏字子乔
　　秦之峄山铭魏武排倒汉之金人铭董卓销其九石虎移其三
　　佳城之铭汲冡之书
