<!-- { "loadSidebar": true } -->
　　页此名斗折不仰不策不偃不収谓之垒堑张长史名之緫櫺非书家所为也
　　垂针异势
　　丨此名顿笔以推挫为工此乃古法钟元常守而不失改为垂露
　　丨此名悬针古无此法右军书曲江序年字縁向下顿笔嵗字三画藏锋与年字顿相逼遂改为垂露顿笔直下垂针后人立悬针相承遵此也
　　结裹法
　　夫言抑左升右者图国圆冏等字是也
　　夫言举左低右者崇岂耑等字是也
　　夫言促左展右者尚势常宣寡等字是也
　　夫言实左虚右者月周用等字是也
　　夫言左右掲腕之势者令人入等字是也
　　夫言一上一下不齐之势者行何川等字是也
　　夫言用钩裹之势者罔冈白田等字是也
　　夫言欲挑还置之势者元行乙寸等字是也
　　夫言用钩努之势者均匀旬勿等字是也
　　夫言将欲放而更畱者人入木火等字是也
　　凡工书画体理精约象立名究之可悟岂不以如利钻镂金画如长锥界石仿兹用笔坐进千里夫书第一用笔第二识势第三裹束三者兼备然后为书茍守一途即为未得夫用笔起止偏旁向背其要在蹲驭起伏失势岂止于散水烈火其要在权变改置裹束岂止于虚实展促其要归于互出晓此三者始可言书
　　书诀
　　剡纸易墨心圆管直浆深色浓万豪齐力先临告誓次写黄庭骨丰肉润入妙通灵努如直槊勒为横钉虚专妥帖殴鬬峥嵘开张凤翼耸擢芝英麤不为重细不为轻纤微向背豪髪死生工之未尽已擅时名【墨池编】
　　唐韩方明授笔要说
　　昔嵗学书专求笔法贞元十五年授法于东海徐公璹十七年授法于清河崔公邈由来逺矣自伯英以前未有真行草书之法姚思廉奉诏论书云王僧防荅竟陵王书云张芝韦诞钟防索靖二卫并得名书古今无以辨其优劣唯见笔力惊絶耳时有罗晖赵袭并善书与张芝同著名而张矜巧自许众颇惑之尝与大仆朱寛书云上比崔杜不足下方罗赵有余今言自古能书皆曰钟张按张自矜巧为众所惑今言笔法亦不言自张芝芝自云比崔杜不足即可信乎笔法起自崔瑗子玉明矣清河公虽云传笔法于张旭长史世之所传得长史法者唯有得永字八法次有五执笔已下并未之有前闻者乎方明传之于清河公问八法起于隶字之始后汉崔子玉厯钟王以下传授至于永禅师而至张旭始八法次演五势更备九用则万字无不该于此墨道之妙无不由之以成也夫把笔有五种大凡笔管长不过五六寸贵用易便也
　　第一执管夫书之妙在于执管既以双指苞管亦当五指共执其要实指虚掌钩擫讦送亦曰抵送以备口传手授之説也世俗皆以单指苞之则力不足而无神气每作一画虽有解法亦当使用不成曰平腕双苞虚掌实指妙无所加也
　　第二管亦名拙管谓五指共其管末吊笔急疾无体之书或起藁草用之今世俗多用五指管书则全无筋骨慎不可效也
　　第三撮管谓以五指撮其管末惟大草书或书图幛用之亦与拙管同也
　　第四握管谓捻拳握管于掌中悬腕以肘助力书之或云起自诸葛诞倚柱书时雷霹柱裂书亦不辍当用壮气率以此握管书之非书家流所用也后王僧防用此法葢以异于人故非本为也近有张从申郎中拙然而为实为世笑也
　　第五搦管谓从头指至小指以管于第一二指节中搦之亦是效握管小异所为有好异之辈窃为流俗书图幛用之或以示凡浅时提转甚为怪异此又非书家之事也
　　徐公曰置笔于大指中节前居转动之际以头指齐中指兼助为力指自然实掌自然虚虽执之使齐必须用之自在今人皆置笔当节碍其转动拳指塞掌絶其力势况执之愈急愈滞不通纵用之规矩无以施为也又曰夫执笔在乎便稳用笔在乎轻健故轻则须沈便则须涩谓藏锋也不涩则险劲之状无由而生也太流则便成浮滑浮滑则是为俗也故每画须依笔法然始称书乃同古人之迹所为合于作者也
　　又曰夫欲书先当想看所书一纸之中是何词句言语多少及纸色目相称以何等书令与书体相合或真或行或草与纸相当然意在笔前笔居心后皆须存用笔法想有难书之字预于心中布置然后下笔自然容与徘徊意态雄逸不得临时无法任笔所成则非谓能解也【书苑菁华】
　　唐卢携临池妙诀【一作范阳卢隽】
　　吴郡张旭言自智永禅师过江楷法随渡永禅师乃羲献之孙得其家法以授虞世南虞传陆柬之陆传子彦逺彦逺仆之堂舅以授余不然何以知古人之词云尔携按永禅师从侄纂及孙涣皆善书能继世张懐瓘书断称上官仪师法虞公过于纂矣张志逊又纂之亚是则非独专于陆也王叔明书后品又云虞褚同师于史陵陵葢隋人也旭之传法葢多其人若韩太传滉徐吏部浩顔鲁公真卿魏仲犀又传蒋陆及从侄野奴二人予所知者又传清河崔邈邈传褚长文韩方明徐吏部传之皇甫阅阅以柳宗元员外为入室刘尚书禹锡为及门者言柳公常未许为伍柳传方少卿直温近代贺拔员外惎寇司马璋李中丞戎与方皆得名者葢书非口传手授而云能知未之见也小子昧常有心焉而良师不遇嵗月久矣天机懵然因取翰林隠术右军笔势论徐吏部论书窦臮字格永字八法势论删繁选要以为其篇系辞言智者观其彖辞思过半矣傥学者覃思于此钟繇羲献诚可见其心乎
　　第一用纸笔　　　　第二认势
　　第三裹束　　　　　第四真如立行如行
　　第五草如走　　　　第六上稀
　　第七中匀　　　　　第八下宻
　　用笔之法拓大指擫中指敛第二指拒名指令掌心虚如握卵此大要也
　　凡用笔以大指节外置笔令动转自在然后奔头微拒奔中中钩笔拒亦勿令太紧名指拒中指小指拒名指此细要也皆不过双苞自然虚掌实指永字论云以大指拓头指钩中指此葢言单苞者然必须气脉均匀拳心须虚虚则转侧圆顺腕须挺起黏纸则轻重失准把笔浅深在去纸逺近逺则浮泛虚薄近则揾锋体重用水墨之法水散而墨在迹浮而棱敛有若自然纸刚则用软笔防掠按拂制在一锋纸柔用硬笔衮努钩磔顺成在指纯刚如以锥画石纯柔如以泥洗泥既不圆畅神格亡矣书石及壁同纸刚例葢相得也【书苑菁华】
　　唐林韫拨镫四字法
　　推　拖　撚　拽
　　序曰韫咸通末为州刑掾时庐陵卢肇罢南浦太守归宜春公之文翰故海内知名韫窃慕小学因师于卢公子弟安期嵗余卢公忽相谓曰子学吾书但求其力耳殊不知用笔之力不在于力用于力笔死矣虚掌实指指不入掌东西上下何所阂焉常人云永字八法乃画尔拘于一字何异守株翰林禁经云笔贵饶左书尚迟涩此君臣之道也大凡画不在拘之长短逺近但无遏其势俾令筋骨相连意在笔前然后作字若平直相似状如算子此画尔非书也吾昔授教于韩吏部其法曰拨镫今将授子子勿妄传推拖撚拽是也诀尽于此子其防而味乎韫加以久罹戎事笔砚多亡终不能穷其妙亦犹古之有得不死术者人将从学焉未至得术者物故叹恨不极人或议之曰彼尚不能自免何恨之有客曰昔有善算术者临终传于子终不能晓乃传于人他人尽其妙彼何妨得而不能演哉愚虽受卢公之命既不能自益其要妙敢恡复传于智者
　　镫马镫也葢以笔管着中指名指尖令员活易转动着笔既直则虎口间空员如马镫也足踏马镫浅则易转运手执笔管亦欲其浅则易于拨动矣【书苑菁华】
　　唐陆希声拨镫五字法
　　擫　押　钩　抵　格
　　宋钱若水曰古之善书鲜有得笔法者唐陆希声得之凡五字擫押钩抵格用笔双钩则防画遒劲而尽妙矣谓之拨镫法希声常言昔二王皆传此法自斯公以至阳氷亦得之希声以授沙门光刁衍言江南后主得此法书絶劲复増二字曰导送今待诏尹熙古亦得之时所书为一时之絶李无惑工篆亦得其法查道始习篆患其体势柔弱熙古教以此法仍双钩用笔经半年始熟而篆体劲直甚佳【陈賔桃源手聴】
　　南唐李后主煜书述
　　壮嵗书亦壮犹骠姚十八从军初拥千骑凭陵沙漠而目无全敌又如夏云竒峰畏日烈景纵横炎炎不可向迩其任势也如此老来书亦老如诸葛亮董戎朱叡接敌举板舆自随以白羽麾军不见其风骨而豪素相适笔无全锋噫壮老不同功用则异唯所能者可与言之书有七字法谓之拨镫自卫夫人并钟王传授于欧顔褚陆等流于此日然世人罕知其道者余以幸防得受诲于先生奇哉是书也非天赋其性口受要诀然后研功覃思则不能穷其奥妙安得不秘而寳之所谓法者擫压钩掲抵拒导送是也此字今有顔公真卿墨迹尚存于世余恐将来学者无所闻焉故聊记之
　　擫者擫大指骨上节下端用力欲直如提千钧压者捺食指着中节旁
　　钩者钩中指着指尖钩笔令向下
　　掲者掲名指着指爪肉之际掲笔令向上
　　抵者名指掲笔中指抵住
　　拒者中指钩笔名指拒定
　　导者小指引名指过右
　　送者小指送名指过左【书苑菁华】
　　唐李训翰林传授隠术
　　夫学书者先须识画去处名字然后集其笔法则结束得所变通有凭画不变喻排算子不变如若布棊方不变成斗员不变成钩斯则病之甚也崔子玉云观其法象俯仰有仪方不中矩员不中规抑左右望之若敧陶隠居云近左虚右分间不同视之不足学之难工并其术也
　　楷法起于上谷王次仲蔡邕崔瑗悉能为之钟元常用之尽妙王逸少得于神采永禅师不隳世徳欧阳询虞世南克彰时誉递于变互不失其宗八法熟闲异态皆识若明此道始可攻书尔
　　夫学书先识宗防不知隠术难以求工钟王以来例皆口授虽则心存于法而制在临时迟速之态资于合宜大凡笔法画八体备于永字取则而已然八体于疑字之始后汉崔子玉厯钟王以下传授所用八体该于万字墨道之最不可不明又有先达于八体之外更演五势以为制度
　　一钩裹势
　　须员角而蹲锋用中指钩以成之如冈同田白南等字用之
　　二钩努势
　　须名指抵之中员角而趯锋以指包而成之如均匀旬勿力等字用之
　　三衮笔势
　　须按锋上下蹙衂之今令字下是也
　　四笔势
　　须擡笔防策之钟元常书上字常用之是也
　　五奋笔势
　　险策是也草书一二三字用之
　　夫学先贤书实难为意气先知笔理初防指归行行皆有活法字字尽如生动师资相契血脉相传其理渊澄不可具载【书苑菁华】
　　欧阳率更书三十六法
　　排叠　字欲其排叠疎密停匀不可或阔或狭如夀藳画窦笔丽羸爨之字系旁言旁之类八法所谓分间布白又曰调匀画是也髙宗书法所谓堆垜亦是也
　　避就　避密就疎避险就易避逺就近欲其彼此映带得宜又如庐字上一撇既尖下一撇不当相同府字一笔向下一笔向左逢字下辵防出则上必作亦避重叠而就简径也
　　顶戴　字之承上者多惟上重下轻者顶戴欲其得势如叠垒药鸾惊鹭鬐声医之类八诀所谓正如人上称下载又谓不可头轻尾重是也
　　穿插　字画交错者欲其疎密长短大小匀停如中弗井曲册兼禹禺爽尔襄甬耳娄由垂车无密之类八诀所谓四面停匀八边具备是也
　　向背　字有相向者有相背者各有体势不可差错相向如非卯好知和之类是也相背如北兆肥根之类是也
