<!-- { "loadSidebar": true } -->
　　大厯十三年王师干神道碑张従申书余初不甚以为佳但怪唐人多称之第録此碑以俟识者前嵗在亳社因与秦玠郎中论书玠学书于李西台建中而西台之名重于当时余因问玠西台学何人书云学张従申也问玠识従申书否云未尝见也因以此碑示之玠大惊曰西台未能至也以此知世以鉴书为难者诚然也従申所书碑今絶不行于世惟余集録有之者呉季子碑隂记崔圎颂徳碑并此才三尔【集古録】
　　太子典饍郎郑君碑
　　李翰撰徐珙八分书李阳氷篆大厯十三年十月【金石】録
　　兵部郎中张君碑
　　撰序人姓名残缺郗昻撰铭史惟则八分书大厯十三年【金石録】
　　赐司徒扶风郡王马璘碑
　　常衮撰大厯十三年【京兆金石録】
　　张敬因碑
　　敬因南阳西鄂人子巨济为淮西节度使追赠敬因和州刺史此碑埋没已久庆歴初县民耕出之逺近闻者争往模搨村民厌苦其扰遂击碎之今在者数段耳人犹模之故其文不完真卿官爵及立碑年月则皆亡矣【集古録目】
　　大厯十四年张敬因碑顔真卿撰并书碑在许州临颍县民田中庆歴初有知此碑者稍稍往模之民家患其践田稼遂击碎之余在滁阳闻而遣人往求之得其残缺者为七段矣其文不可次第独其名氏存焉曰君讳敬因南阳人也乃祖乃父曰澄曰运其字书尤竒甚可惜也【集古録】
　　鲁公之碑世所竒重此尤可珍赏也庐陵欧阳修书【六一题跋】
　　防州都督府长史顔勤礼碑
　　勤礼曽孙鲁郡公真卿撰并书勤礼临沂人显庆中终于防州都督府长史立石年月皆亡【集古録目】
　　右顔勤礼神道碑顔真卿撰并书序顔温二家之盛云思鲁大雅在隋俱仕东宫愍楚彦博同直内史省游秦彦将皆典秘阁按唐书云温大雅字彦弟彦博字大临弟大有字彦将兄弟义当一体而名大者字彦名彦者字大不应如此盖唐世诸贤名字可疑者多封徳彛云名伦房龄云名乔髙士廉云名俭顔师古云名籀而皆云以字行伦乔俭籀在唐无所讳不知何避而行字余于中书见顔氏裔孙有献其家世所蔵告身三卷以求官者其一思鲁除仪同制其一勤礼除詹事府主簿制其一师古加正议大夫制思鲁制云内史令臣瑀宣者萧瑀也侍郎臣封徳彛奉舍人臣彦将行不应内史令书名而侍郎舍人书字又必不称臣而书字则徳彛彦将皆当为名师古制有尚书左仆射梁国公龄右仆射申国公士廉又有吏部尚书君集者侯君集也侍郎纂者杨纂也四人并列于后不应二人书名二人书字也则龄士亷亦皆当为名矣又师古与令狐徳棻同制不应徳棻书名而师古书字则师古亦当为名也然余家集録有申文献公兆记是高宗时许敬宗撰云公讳俭字士廉敬宗与士廉同时人而为其家作记必不缪误则士亷又当为字也然告身书字在理岂安今新唐书虽云房龄字乔顔师古字籀以高俭茔兆记为名则乔籀果为字乎又按元和姓纂封氏蓨人隋通州刺史绣生四子曰徳润徳舆徳如徳彛又云徳彛更名伦亦不知果是否唐去今未逺事载文字者未甚讹舛残缺尚可考求而纷乱如此故余尝谓君子之学有所不知虽圣人犹阙其疑以待来者盖慎之至也【集古録】
　　右唐顔勤礼碑鲁公撰并书元祐间有守长安者后圃建亭榭多辇取境内古石刻以为基址此碑防毁而存然已磨去其铭文可惜也【金石録】
　　顔黙残碑
　　右唐顔黙残碑者初頴川人家以其石为马台皇祐中王回深父之弟同容见见而识其为鲁公书因模本以传深父为文以记之黙仕晋为汝阳太守故大歴中鲁公追建此碑于汝隂焉【金石録】
　　容州都督元结碑
　　湖州刺史顔真卿撰并书元结字次山官至容州都督本管经畧使碑以大厯中立在鲁山县【集古録目】唐自太宗致治之盛防乎三代之隆而惟文章不能革五国之既久而后韩栁之徒出盖习俗难变而文章变体尤难也次山当开元天寳时独作古文其笔力雄健意气超拔不减韩之徒也可谓特立之士哉【集古録】
　　右唐元结碑顔鲁公撰并书按唐书列传结后魏常山王遵十五世孙而碑与元氏家録序皆云十二世盖史之误又碑与元和姓纂皆云结高祖名善祎而家録作善禘未知孰是也【金石録】
　　凤翔节度孙志直碑
　　礼部尚书裴士淹撰太子少保致仕韩择木八分书孙公名志直字无挠河西姑臧人后家于京兆尝为凤翔尹陇右四镇节度封晋昌王罢以本官奉朝请待制集贤院议军国事先自营其墓而立此碑无所刻年月【集古録目】
　　唐孙志直碑大厯中立【诸道石刻録】
　　雁门王田承嗣神道碑
　　代宗时魏博节度使雁门郡王田承嗣碑营田副使裴抗撰子绪碑节度判官邱綘撰按唐书列传承嗣十一子维朝华绎纶绾绪绘纯绅缙而绪次当第七此二碑皆以绪为第六子而无绾自绪而下有绘纯绅经与史不同二碑当时故吏所作必不误盖史之缪也其文与字皆不佳故余特録其世次而已【集古録】
　　杜佑志思碑
　　在抚州大厯十三年建包吉文【舆地碑目】
　　陈子昻旌徳碑
　　大厯中东川节度使李叔明立陈子昻旌徳碑于梓州而学堂至今犹存【唐书陈子昻传】
　　广州李勉碑
　　大厯中李勉为广州刺史在官累年器用车服无所増饰及代归至石门停舟悉搜家人所置南货犀象诸物尽投之江中耆老以为可继前朝宋璟卢奂李朝隠之徒人吏诣阙请立碑代宗许之【旧唐书本传】
　　信州孙宿碑
　　代宗时孙宿为信州刺史有政郡人请立碑颂徳优诏襃美【旧唐书本传】
　　【补】李憕碑
　　唐李憕碑大厯四年李纾撰新唐书列传云憕十余子江涵沨瀛等同被害惟源澎免据李纾载憕子见于碑者实十二人曰右补阙澎汝州刺史深华隂丞沨左骁衞兵曺瀛硖石丞沆洪州别驾澥洛阳尉渭司农主簿汶又云公之薨也彭従宗南狩次公而没深授任他郡其在洛阳者长子江第三子涵与华隂骁衞而又少子合六人皆従公殱于虏刃硖石而下与众孙之在者仅以孩提免如纾所记憕子尽于是矣未尝有源也纾但言众孙孩亦不云有未名子也然则源者史家何従而得之据史言源为司农主簿以碑考之源当为汶也又据碑方憕殁于贼也彭深澥沆渭汶六子获免而史惟云源彭此当以碑为正当代宗时为憕作碑纾自云与憕有通家之好幼奉升堂之庆宜知憕事不谬也【集古録】
　　右唐李憕碑李纾撰欧阳公集古録云新唐书列传载憕十余子江沨涵瀛等同被害惟源彭免据李纾言恺子见于碑者十二人未尝有源也然则源者史家何従得之据史言源为司农主簿以碑考之源当为汶余按穆宗实録载源事首尾甚详云憕被害源方八嵗为贼虏虏流浪南北展转人家凡七八年洛阳平父之故吏以金帛赎之归于近亲代宗闻之授河南府防军自司农主簿弃官寓居洛阳林佛寺垂五十年至长庆中御史中丞李徳裕表荐拜谏议大夫时年八十余矣竟辞不受又李徳裕会昌一品集载荐源长表其事皆同然则史不为无据盖疑初名汶后改为源耳又唐人袁郊甘泽谣载源隠居拜官皆同惟书僧圎泽事颇为怪诞难信然至其名亦不应谬误也【金石録】














　　六艺之一録卷六十九
　　钦定四库全书
　　六艺之一録卷七十　　　　　钱唐倪涛撰
　　石刻文字四十六
　　唐刻【丰碑】
　　少府监赠兵部侍郎李自正碑【抱玉子】
　　朱巨川撰韩秀弼书并篆建中元年【京兆金石録】
　　赠太尉杜鸿渐碑
　　中书侍郎平章事元载撰门下侍郎平章事王缙书鸿渐京兆杜陵人位至门下侍郎平章事衞国公赠太尉諡文献碑以代宗时立不载年月【集古録目】
　　唐赠太尉杜鸿渐碑建中二年立【京兆金石録】
　　赠左仆射裴儆碑
　　従侄次元撰皇甫阅正书并篆建中二年【京兆金石録】
　　门下侍郎王缙碑
　　李纾撰侄【缺】书建中三年【京兆金石録】
　　赠左散骑常侍路太一碑
　　独孤良弼撰并书建中四年【京兆金石録】
　　宋州刺史王仁敬碑
　　张蔇撰张少悌正书兴元二年【京兆金石録】
　　郑州司马元待聘碑
　　刘太莫撰韩秀弼八分书贞元二年九月【金石録】
　　赠司空尚可孤碑
　　郑云逵撰并行书贞元二年【京兆金石録】
　　张延赏碑
　　赵賛撰归登八分书贞元三年七月　又一碑正书元和八年十二月建【金石録】
　　尚书右丞王维碑
　　庾承宣撰郑絪书贞元三年【京兆金石録】
　　内侍监鱼朝恩碑
　　呉通撰呉通防行书贞元四年五月【金石録】
　　右唐鱼朝恩碑呉通撰吴通防书朝恩虽以谴死然其徒如窦文焦奉超者犹居中用事故徳宗朝诏为立碑呉通兄弟于陆防谤毁抵排无所不至至为朝恩碑则称颂功徳如此可以见其为人矣【金石録】
　　豫州刺史狄梁公碑
　　元通礼撰党复书贞元三年重立【访碑録】
　　嗣曺王戢碑
　　赵賛撰行书无姓名贞元四年七月【金石録】
　　工部尚书辛京杲碑
　　李竦撰韩秀荣八分书贞元六年正月【金石録】
　　右唐辛京杲碑按元和姓纂载辛氏云懐节生言为都水使者言生云京京杲而碑乃云懐节生思廉为左骁衞大将军公即大将军之爱子金城郡王之従父弟新史所书亦同金城郡王即云京也然则姓纂以京杲为言之子云京之同父弟误矣【金石録】
　　正晦先生碑
　　先生姓陈名融贞元五年东平吕温述【舆地碑目】
　　相州刺史李孟犨碑
　　子轸撰孙良钧八分书子翼篆额贞元八年立【京兆金石録】
　　赠户部尚书符令竒碑
　　郑叔规撰贞元八年立在富平【京兆金石録】
　　郑叔清碑
　　于翰撰韩秀荣八分书贞元九年七月【金石録】
　　左仆射韦安石碑
　　贾至撰孙元行书贞元九年八月【金石録】
　　赠秘书监郇国公韦斌碑
　　王维撰僧元真书贞元九年【金石録】
　　长安尉王之瑊碑
　　于邵撰韩秀荣八分书贞元十年正月【金石録】
　　太子賔客李翼碑
　　于邵撰子执钧书子正钧篆额贞元十年立【京兆金石録】
　　汉阳王张柬之碑
　　李邕撰瞿令问八分书贞元十二年十一月【金石录】
　　相国赵憬碑
　　权徳舆撰归登八分书贞元十三年九月【金石录】
　　彭王傅徐浩碑
　　张式撰次子现正书贞元十五年十一月【金石录】
　　宣武节度董晋碑
　　中书舍人权徳舆撰皇太子侍书殿中丞王丕书晋字浑成河东虞乡人官至宣武节度使碑以贞元十五年立【集古录目】
　　左仆射李晋碑
　　李纾撰杨同恕书贞元十五年【京兆金石录】
　　昭义节度使王防休碑
　　撰人姓名残缺徐现正书贞元十六年四月【金石录】右唐昭义军节度王公碑其名已残缺以事考之盖王防休也与唐书列所载官爵行治多同惟碑云赠右仆射为左仆射小失不足道而碑与皆云防休汝州梁县人元和姓纂以为范阳人非也【金石录】
　　李説碑
　　郑儋撰栁公权正书贞元十六年十月【金石录】
　　焦兟碑
　　従弟郁撰来献行书贞元十八年七月【金石录】
　　宣武节度昭徳郡王刘全谅碑
