<!-- { "loadSidebar": true } -->
　　梁人临重告等五帖　　唐徐浩寳林寺诗眞迹欧阳率更碧纸行书咏陈后主诗又梦奠帖元是陈德翁物甚佳叶森芸斋所收即此本亦存甫携售也虞永兴汝南公主墓志后有米老防皆眞迹也褚中令小楷西防经后有逺山重叠传古龙画
　　王子才英孙号修竹所藏
　　米老自作自书上清储祥宫碑川纸上大书甚佳旧在向若水家后归贾秋壑今归子才廼与东坡同作米意极自得然非爲彼文压倒则此老必叫屈余家亦有米老自画自书天衣禅师第二碑字画絶妙藏之甚乆爲德生豪夺去甚惜之金一之应桂亦有之字大于此然宛不及也
　　雪窦和尚亲书诗一卷后有诸公题防
　　张张所藏名帖
　　御府兰亭类考十册凡百余种及高宗十七帖内临八帖后有防
　　廉端甫希贡号芗林所藏
　　向芗林灵壁卧石上有刻字并小诗皆向芗林伯恭书
　　徐容斋竢子方所藏
　　顔鲁公自书刑部尚书告廼纸书不可晓大厯十二年
　　唐人双钩兰亭　　　　孟简细书六赋
　　朱希眞双钩力命帖黄庭经
　　郝清浦清臣所藏
　　孙过庭草书千文五色纸书其缝内各有珍字印或谓唐太宗或谓宋太宗印中唐文馆印
　　张旭秋深不审帖上有双龙团印前后有政和宣和印
　　萧子云出师颂　　　　唐模兰亭
　　李士倜号圆峤所藏
　　黄山谷大字浯溪诗有序甚妙
　　又草堂书嵇康诗
　　高仲器铸所藏
　　唐模兰亭极瘦而自然高子竒防云此乃冯承素等临栁公权小楷清净经　元五年书于上都昭成观东坡书杜少陵骠骑图并诗后有子由防山谷二絶句
　　马子卿昭号性斋所藏
　　萧遘幽分帖明昌题　　张芝九问帖宣和题东坡大字德威堂铭黄绢乌丝栏书甚佳
　　东坡翰院乐语草书一大卷上有开封赵与懃小印及齐斋印
　　石曼卿书大字筹笔驿诗甚竒
　　山谷草书鹦鹉赋佳　　山谷家书数幅
　　又一帖云近有佳会率以故不得往岂食料禁不批放耶呵呵　又一帖云花四枝谩送余春尚可赏否戴花人安否前辈风流可想也
　　米帖一云胡不入城单外恐不堪乆单外二字甚新洪元眘集王书胜叶赞高宗题
　　许浑乌丝阑上书大轴佳
　　赵孟頫乙未自燕回时所收
　　京兆府所刻东方朔画赞比之今本字稍大
　　天台谢奕修养浩斋所藏
　　虞永兴头帖有机暇清赏文洽公言珍玩蓑笠轩印亦有绍兴印
　　顔鲁公鹿脯帖　　　　乞米帖倩仲防
　　杨少师手帖　　　　　李西台诗
　　苏沧浪草书　　　　　东坡醉草温公帖
　　陶隐居小楷大洞眞经隐诀后有林希父子题
　　秦少游数帖　　　　　周越书劒器行
　　唐良騵元陵挽郎诰眞元八年三月二十四日三省长官董晋领吏部选杜黄裳尚书右丞赵景郎中韦夏卿
　　唐陈尚庭县尉诰天寳三载丞相李林甫韦陟景融又称陈庭四十三载改年爲载而人岁亦然可怪也告身乃用罗纹纸殊不可晓后有向若水防
　　吴越承制大畧如诰勅后书天下兵马元帅尚父吴越王衔
　　王晋卿八帖皆与亲贤宅诸王书内有送酒一帖云瀑酿四器纳上以酒称酿可谓好竒
　　苏氏谱系帖自渊明坡頴而下凡五世世各十余帖爲六巨帙生平所观苏帖未有如是之多也
　　米老三小楷三帖又十帖珊瑚等帖　米老亲书楷书画法并青山白云字　米老辨印帖
　　蔡君谟朱书青纸上大字　东坡书绣观音赞吴越王判状二并赞宁状忠懿王草书判字一花押已上并贾师宪故物后以此送谢堂堂不能保归之起翁翁今亦不自务也渐爲陈氏所藏
　　菊坡赵氏待制与懃所藏
　　黄太史大字发愿文
　　教化参政所藏
　　宋太祖御书一纸前据殿前军马数次有御笔两行云我自别勾当公事谁要汝具人数来后复有太祖御书字其下封禅卤簿使印印上书臣陈康伯四字尝见汪龙溪彦章一帖
　　高宗御府手卷画前上白引缝间用乾卦圆印其下用希世藏方印画卷尽处之下用绍兴二字印墨迹不用卷上合缝卦印止用其下希世小印其后仍用绍兴小玺
　　徽宗朝墨迹用天水双龙缝及泥金御题淡青狭签头者是也
　　米氏研山后归宣和御府今在台州戴觉民家太衍库出售杂物时有灵壁小峯长仅五六寸高半玲珑秀润所谓胡桃玉色徽宗御书八小字刻于峯傍云山高月小水落石出畧无琢刻之形眞竒物也
　　元汤允谟云烟过眼续录
　　总管大中滦阳赵伯仁举家藏
　　王右军司州帖古黄纸书章宗泥金书签明昌七印全
　　又屏风帖硬黄纸书徽宗泥金签题首尾天水宣政内府图书等印并全
　　余家旧藏
　　司马文正公手录富郑公使北日抄一卷其长五六丈字画若古拙而首尾端谨如一岂像其生平行止耶史称公之至诚可以动天地此卷见之丞相益国公周必大子充爲防贾师宪物也
　　山居太史杨瑀所藏
　　智永石刻千文九成宫石刻皆金士权所防
　　杨元诚家所藏
　　唐王建亲书宫词小诗一百二十首后有钱武肃王印
　　押龙盖宣和内物也其字皆章草
　　明都穆寓意编
　　明金阊城西张氏家藏
　　钟元常荐季直表上有昼锦堂米芾贾似道等印元人防云是宋僧存此山物
　　薛绍彭四帖元张伯雨藏赵松雪金荪壁防后归倪云林今在石田翁家李少卿近防钟书定爲眞迹予不敢以爲然也
　　宜兴尹氏家藏
　　禇模禊帖中缝折处钤墨寳小印后苏易简题有若象夫子一首后范文正蔡君谟裴煜冯当世防富郑公梅都官吕汲公苏氏兄弟米海岳诸公题名小米鉴定此卷后归陈祭酒缉熙燬于火观此则前开皇苏防僞矣
　　朱性父家藏
　　米临黄庭经今归石田翁　虞丞相允文手帖今归黄应龙虞文靖公楷书金刚经一卷
　　李少卿贞伯家藏
　　怀素酒狂帖后有杨凝式鉴定王晋卿防山谷题名是光福人家物非眞迹
　　山谷草书一卷后有黄眞字防纸墨如新爲黄书之最少卿尝奉使湖湘道过江西于石亭寺僧处得之
　　宁波谢氏家藏
　　文丞相书其逺祖敬斋先生论苏章事并丞相防字约千余行草称后学文天祥书无印章王伯厚题防
　　马主事抑之家藏
　　顔鲁公争坐位帖上有贾似道印爲袁文清公物按米氏书史云争坐位帖在顔最爲杰思年少时临一本不复记知所在后二十年谢景温尹京云大豪郭氏分内一房欲此帖至折八百千众乃许取视之缝有元章戏笔字印中间笔气甚有如予书者面谕之乃云家世收乆不以公言爲然观袁防及书史此帖岂眞是耶【袁防已载米临顔争坐位帖下不录】
　　山谷书隂眞君诗一卷公有防云中州丰都山仙都观朝金殿西壁有天成四年人书隂眞君诗三章予同年许少张以爲眞汉人文章也偶得佳纸爲抄此诗与王泸州之季子绍圣四年四月丙午黔中禅月楼中书
　　南京梁中书家藏
　　陆宣公书陆士衡文赋小字章草
　　东坡谢陈后山惠巾诗上有大方印曰赵郡苏氏江隂薛尧卿藏
　　陆放翁大行书字画遒劲山隂杜思永防
　　昆山项方伯家藏
　　朱文公李泰发二帖泰发名光宋参知政事諡庄简后人防其帖见有光字遂以爲司马笔可发一笑
　　常熟刘以则家藏
　　张长史宛陵帖李西台苏才翁防江隂卞氏物非眞老米作朱乐圃墓表一卷亦非眞
　　元李雪庵绢书唐絶四轴眞字大可数寸学顔鲁公
　　海盐张黄门静之家藏
　　顔鲁公祭侄文【杲卿子】
　　宋人双钩唐模兰亭汉中赵氏诸印
　　袁戒卿家藏
　　张伯雨自书诗五十五首后人裱爲二册题防一册杨廉夫而下共十五人
　　顾少参家藏
　　怀素草书千文一册少参得之河南民家
　　辽东萧黄门文明家藏
　　宋钱文僖邹忠公任伯而下二十一帖
　　松江曹泾杨氏家藏
　　蔡苏黄米眞迹一卷　　陆放翁自书诗一卷金王华书絶句诗七首大字行卢廷璧物
　　宜兴徐阁老家藏
　　东坡小楷乞居常州奏状谢采伯防
　　苏郡王氏家藏
　　五代杨凝式书神仙起居法草字眞迹小米鉴定上有永兴军节度使印及贾丞相悦生堂图书
　　范氏家藏
　　范文正公书伯夷颂黄绢小楷宋元名人题识甚多世谓首阳之节韩子之文与文正之书同爲三絶范氏子孙尝摸以刻石眞迹今藏义庄
　　姚氏家藏
　　欧阳公寄苏子美诗真迹姚少师尝为僧洪武中住兆平得此帖少师自有防今藏于其孙廷用
　　侍郎呉公原博家藏
　　唐林藻深尉帖宋秘府物
　　佥宪刘公廷美家藏
　　宋王岩叟李乐庵梁克家赵令畤范时湖李泰发诸名贤手帖共一册
　　相城沈啓南家藏
　　苏沧浪蔡端明苏文忠苏文定黄文节米海岳诸贤遗墨共一册
　　王文正秦淮海米襄阳楼攻媿杨慈湖诸贤手帖一卷林和靖与僧二帖　　　蔡端明自书絶句诗蔡苏黄米眞迹一卷
　　苏子瞻前后赤壁赋李龙眠作图隶字书旁注云是海岳笔共八节唯前赋不完
　　山谷大字马伏波诗一卷谷自有防
　　山谷书老杜律诗二首
　　米元章自书词一卷
　　李忠定张忠献赵忠简吕忠穆李庄简五公手札一卷
　　张忠献父子与虞丞相劄子
　　邓侍郎程雪楼徐子方卢虞疎斋诸公诗迹
　　吴江史明古家藏
　　赵模集晋字千文
　　禇河南书文皇哀册文硬黄纸米友仁鉴定
　　欧阳率更梦奠帖行书疑是临本元郭畀天锡藏后入杨东里家郭杨皆有防
　　顔鲁公与刘中使帖凡四十一字行书元王芝张晏政白湛渊鲜于枢田师孟诸防爲嘉兴故物
　　蔡端明八帖洪兴祖范大年防胡珪等题名
　　宋贤诸帖一卷李西台周益公胡邦衡文文山而下
　　九十八人　　　　　　王逸老二帖大字行书朱文公六十郎帖贡尚书杨铁崖防
　　宋孝宗赐虞丞相手诏
　　赵子固书梅竹诗三首赵子眞叶士则董楷防元张师道书木兰花慢词一卷后元人题识
　　子昻临大令帖并自书诗一卷
　　松雪书归去来辞一卷
　　鲜于伯机自书诗一卷有邓文肃龚子敬防
　　周伯温书四体千文一卷前画伯温小像门人蒋冕侍立旁有自赞盖周公书以贻冕者冕苏郡人精篆隶
　　明古复有薛尚功摹钟鼎款识眞迹二十卷后题云嘉熙三年冬十有一月望后十一日外孙朝请郎新知临江军事杨伯岳拜观于廿四叔外翁书室后二十年弁阳周密得之外舅沐斋书房赵孟頫鉴定白野不花周伯琦题名张伯柯九思防此帖旧爲吾乡沈雄仲藏雄仲名洪元巨室号万三之后善草隶书老而贫故史氏得之成化戊申予馆授史氏九月其家火作书画多付煨烬唯此帖及欧禇赵模书数卷独存岂竒寳鬼神固卫之邪南濠都穆识【按白野不花应改伯野台哈布哈因帖尾题名故仍其旧】
　　昆山黄应龙家藏
　　吴朋游丝书　　　　宋高宗赐岳武穆手诏金显宗竹上有张畴斋防
　　嘉兴王庭槐家藏
　　张长史春草帖白麻纸眞迹尝入宋秘书题名并防甚多
　　梁溪华氏眞赏斋法书【珊瑚网】
　　文太史征仲叙名
　　钟太傅荐季直表贞观秘珍
　　王右军袁生帖祐陵防
　　谢灵运书古诗帖
　　虞永兴汝南公主墓铭起草
　　王方庆通天进帖上有建隆史馆印
