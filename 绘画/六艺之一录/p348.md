<!-- { "loadSidebar": true } -->
　　兰亭者晋右将军防稽内史琅琊王羲之逸少所书诗序也右军以穆帝永和九年三月三日与太原孙统承公孙绰兴公广汉王彬之道生陈郡谢安安石髙平郄昙重熈太原王蕴发仁释支遁道林及其子凝之徽之操之等四十有二人脩祓禊于山隂之兰亭酒酣赋诗制序用茧纸鼠须笔书凡二十八行三百二十四字字有重者皆访别体而之字最多至二十许字他日更书数十本终无及者右军亦自爱重留付子孙至七代孙智永为比丘俗呼永禅师永卒传其书与辩才弟子俗姓袁梁司空昂之孙唐正观中太宗鋭意学二王书帖摹搨殆尽惟未得兰亭凡三召辩才诘之固称洊经丧乱亡失不知所在后遣监察御史萧翼微服为书生以诡辨才而得之命供奉搨书人赵模韩道政冯承素诸葛贞等四人各搨数本以赐皇太子诸王近臣贞观二十三年髙宗奉遗诏以兰亭入昭陵唯赵模所搨者传于世事见何延之兰亭记【秦观此跋乃删取何延之记中语】
　　右淮海题跋
　　此文自唐明皇得之【云云】
　　右碧岫道人赵秷跋【见前兰亭博议　桑仲昌云明当作文恐悮也】
　　宣和中诏宣定武衙校旧人问兰亭石对曰庆歴中宋祁帅镇日有学究李姓者藏此石死于妓家乐营将孟永清者得以献祁祁秘藏不妄与人留于公库因谓之定本后河东薛珦来帅其子绍彭别刻留郡易之以行今在长安帅薛嗣昌绍彭之弟也时内侍梁师成为长安承受官批旨取旧刻嗣昌仓卒以纸三幅作一重橅石第一本墨深第二本墨浅第三本又加浅世谓之蝉翼本字差大有写法亦不可废先君通籍秘殿详闻此説不可不广近康与之云与石俱载以北又宋定国尝从北使云在所谓中京者因并记之
　　右荣跋
　　定武兰亭序石世称善本【云云】
　　右养浩书室书【见前兰亭博议】
　　右何防子楚所着春渚记闻其真藁见存汪氏家余近以其所传因攷康与之跋续氏所藏及沈虞卿题游氏本皆采纪闻中语独此跋为详但其文互有去取姑从而窜定云世昌书
　　李文和遵勉其家书画最富有怀仁真迹集右军圣教序贞观兰亭诗序山隂帖乐毅论皆冠世之寳
　　右李氏遗事
　　支仲元鳯翔人工画人物有老子诫徐甲萧翼赚兰亭商山四皓等图传于世
　　右图写人物一轴凡五軰唐右丞相阎立本笔一书生状者唐太宗朝西台御史萧翼也一老僧状者智永嫡孙防稽比丘辩才也太宗雅好法书闻辩才寳藏其祖智永所蓄右将军王羲之兰亭脩禊叙真迹遣萧翼出使求之翼至防稽不与州郡通变姓名易士服径诣辩才朝暮还徃情意习洽一日因论右军笔迹悉以所携御府诸帖示辩才相与反复折难真赝优劣以激发之辩才乃云老僧有永禅师所寳右军兰亭真迹非此可拟藏之梁间不使人知与君相好因以相示翼既见之即出太宗诏札以字轴置怀防阎立本所图盖状此一叚事迹书生意气扬扬有自得之色老僧口张不呿有失志之态执事二人其嘘气止沸者其状如生非善写貎驰誉丹青者不能办此上有三印其一内合同印其一大章漫灭难辩皆印以朱其一集贤院图书印印以墨朱久则渝以故唐人间以墨印如王涯小章李德赞皇印以墨此图江南库所藏簮顶古玉轴犹是旧物太宗皇帝初定江南以兵部外郎杨克让知升州时江南内府物封识如故克让不敢启封具以闻太宗悉以赐之此图居第一品克让上蔡人宝此物传五世以归其子壻周氏传再世其孙糓藏之甚秘梁师成请以礼部度牒易之不与后经攘乱糓将逺适以与其同郡人谢伋伋至建康为郡守赵明诚所借因不归绍兴元年七月望有携此轴货于钱塘者郡人吴説得之后见谢伋言旧有大牙籖后主亲题刻其上云上品画萧翼籖今不存此画宜归御府而久落人间疑非所当寳有者説记
　　右呉傅朋跋图后
　　吕文靖家有萧翼説兰亭故事横卷青锦标饰碾玉轴头江南旧物
　　右郭若虚图画见闻志
　　蔡绦为孙氏本立传该述备矣然自唐以上互见于诸跋中者兹不重出姑删取国初着説者具载之云伪呉时遣内客省使高弼聘于蜀因献孟氏世子以石本兰亭序此本后亦不复见世所流玩每各不同一本患肥肥则神凝乃禇庭诲所临一本患瘦瘦则韵弱乃洛阳劚地所得其余数本是又在二本之外而愈粗矣今天下其可取者以吾所闻独有三焉其一禇河南所临在苏才翁家先入尚方字势亦与石不谐其二硬黄本乃诸葛所临在邓右辖洵仁家然藏之秘阁迄不得一见或谓亦患肥盖古之人临书咸自存其体多不狥其歩武为尚故也其三则定武本者乃江左所传防稽石也自晋至钱氏之末天下既大一统而定武在富民之家好事者厚以金帛从防稽取之而藏于家未知在熙陵时欤在定陵时欤世罔得其始末及后户絶赀没县官人始见之因置诸定帅之便坐壁间熙宁中孙次公侍郎帅定有旨纳其石禁中则又刻石而还之壁元丰后薛尚书向来定遂取其石以归世但谓石归薛氏然不知雅非古矣大观初裕陵方向文博雅诏索诸尚方则无有或谓此石亦殉裕陵乃更取薛氏石入御府今薛氏石又不知存亡世犹有墨本且传焉况兵火之厄则虽墨本当亦无几噫可伤也已吾在外甚久将恐惧之不暇盖于此梦想所不及绍兴丁巳冬闰月忽得定武古墨石本于青社人宋氏子槃盖传于其父博田令端夫端夫得之于汝阳钟离闵闵授之于孙氏之中甫中甫者次公侍郎之子也其书传授次第甚明因感叹之余且惧后生不克知其源也乃为之传而并藏之按刘餗传记与何延之不同何谓王氏子孙传掌至七代孙智永永付弟子辨才刘谓梁乱出在外陈天嘉中为永所得太建中献之隋平陈或以献晋王王即炀帝帝不知寳僧智果借搨因不还果死弟子辨才得之何谓太宗使萧翼诡取刘谓太宗见搨书大喜使欧阳询求得之据何説太宗得兰亭在即位后刘谓以武德二年入秦王府何谓太宗末年从髙宗乞兰亭从塟刘谓髙宗从禇遂良之请何谓辨才之师智永如刘所言即智果矣前辈谓行间僧字谓徐僧权书缝呉传家古石本于僧字上又有一察字当是姚察如此则刘説似可信然考梁武收右军帖二百七十余轴当时唯言黄庭乐毅告誓何为不及兰亭此真迹之异同也
　　右姜
　　集古系时录第三卷内云兰亭脩禊序王右军书有五本薛家本为真定武本次之长安本又次之【余二本不载】右军祠堂碑有云公之生也践得二之机膺五百之庆骨鲠清贵鉴裁端凝夷简澹雅魁梧頽放性傲如也深为伯父大将军敦丞相导之所器重学总坟索艺苞流略书穷八体才赡五能至如垂露崩云芝英薤叶鸾廻鹊顾之巧虎踞龙腾之势信可以挺拔终古辉映来今者乎我太宗万机之暇宏覧典坟得之右军欣然师范亲制賛论有曰详察古今研精篆素尽善尽美其唯王右军乎心慕手追此人而已斯乃万世之荣观也又云既而金行不竞小人道长兴言慷慨峻誓坟墓随时卷舒闗国隆替穷述名山徧歴沧海解组褫龙章炼金膏屑琼蕋濬曲水茂兰亭于是谢安孙绰李充许询支遁许迈之俦若非【阙一字】首谢师即是文章冠代何尝不攀胜慕德夕处朝游公自为之序以申其志也
　　右唐王师范
　　儿时从祖秘监君官定武见兰亭古刻在州治东园射圃之东葵亭西壁刻治甚妙第五行带字右字第八行天字笔画已阙坏石青色大观己丑下第京师颇无聊赖适王彦昭侍郎出帅定武相与携持而去复求此石与旧所见无异移置书室中护持甚谨但白石非青石而葵亭迷所在矣此本出豢龙董氏云淳化阁其祖君官定武时模打非特三字俱无恙而笔意具在如以为字俯仰字取诸字毫忽转折皆他本所无什袭缄封凡三百本又出其官定武间告身以表之而一本取钱二万余惊而爱之于三百本中拔取其尤得三本皆锦褾而玉轴之庶几乎发挥之矣东平毕少董绍兴甲午正月丙午兰亭考
　　永字八法
　　未有兰亭此法巳具秘于传授者不一今兰亭首备此法但侧微变要亦有自云
　　努　啄　磔
　　侧　　　趯
　　勒　防　掠
　　侧势一
　　法书苑曰侧不可平其笔当侧笔就左为之
　　口诀云先左揭其腕次轻蹲其锋取势则乗机顿挫借势出之疾则失中过又成俗
　　李阳冰笔诀曰侧者侧下其笔使墨精暗坠徐乃反揭则棱利矣此永字头一防是也
　　临池要诀曰永字当侧笔就左为之先左揭其腕次轻蹲其锋不崄则体势钝钝则芒角隠而神格灭禁经曰防如利鑚镂金
　　右军曰作防之法皆湏落如大石当衢
　　勒势二
　　笔诀曰勒者即是永字第二笔横画之法筑锋而防仰笔而后收准此用笔形自彰矣
　　努势三
　　口诀曰凡傍卷微曲蹙笔累走而进之直则众势失力滞则神气怯散夫努须侧锋顾右潜趯轻挫其揭笔诀曰努者即是永字第三笔为努笔之法竪笔而徐行近左引势【一本无近左引势四字】势不欲直直则无力矣临池云不宜直书直则无力立势左偃而下状若致刀折骨徐行适左而引势或不用之宜不作趯蔡氏口传曰顿笔先缩锋骤努令顿下衂之其垂露悬针即衂之徐势也
　　趯势四
　　口诀曰傍锋轻揭借势之不劲笔不挫则意不深趯与挑一也锋贵于澁出适期于倒收所谓欲挑一也锋贵于澁出适期于倒收所谓欲挑而还置也
　　笔诀曰即是努笔下杀笔趯起是也法须挫衂【一云其法早曰】转笔出锋伫思消息之则神踪不坠矣
　　防势五
　　口诀曰仰笔潜锋以鳞勒之法揭腕防【一作趯】势于右潜锋之要在尽势暗防归于右也夫防笔仰锋竪趯微劲借势峻顾于掠也
　　笔诀曰防者即永第五笔其法始筑笔而仰防徐转笔而成形依形以获妙则逈尔而超羣也
　　掠势六
　　口诀曰撇过谓之掠借于防势以轻驻锋右揭其腕加以迅出势旋于左法在澁而劲意欲畅而婉迟留则伤于缓滞庶疾之旁永木左出皆是也夫侧锋左出谓之掠
　　笔诀曰掠者即永字第六笔从防下左出而锋利下不坠则自然佳
　　临池诀曰右揭其腕借势于防欲轻驻其锋微曲其势意须畅而不欲滞凝不掠则不美丽也
　　啄势七
　　口诀曰左向之势须尽为啄按笔蹲锋潜蹙于右借势收锋迅直旋右须精崄衂出去其缓滞曰鸟字头斜皆是也夫锋及纸为啄在潜劲而啄之
　　笔诀曰啄者即是永字第七笔其法则侧笔而速进劲硬若铁石而不坠于斯为妙矣
　　磔势八
　　口诀曰右送之波皆名磔右揭其腕逐势趯傍笔迅磔尽势轻揭潜以暗收在劲迅得之夫磔法笔锋须趯势欲险而澁得势而轻揭暗收存势候其势尽磔之
　　笔诀曰磔者即是永字第八笔其法始入笔筑而微仰便下徐行势足以磔开其笔或藏锋出锋由心重锋缓则其质肥宜以崄澁而遒劲徐行势足而后磔之藏锋出锋岂固必也翰林密论平磔法
　　太宗挺生五代文物以尽之间天纵好古之性真造八法草书无对飞白入神一时公以上之所好悉学钟王【米芾书史】
　　高宗翰墨志曰书法必先学正书以八法皆备不相附丽至侧字亦可正读不逾本体之余风矣
