<!-- { "loadSidebar": true } -->
　　书尾小字唯余与永州醉僧能之若亚栖辈见当羞死余在黔南一叚　晁美叔尝背议予书一叚【俱见前】
　　米元章海岳名言
　　歴观前贤论书一篇【一作续书评已见】
　　字之八面一叚　欧虞禇柳顔皆一笔书也一叚　本朝太宗一叚　宋宣献公一叚　能隶书者一叚　唐人以徐浩书比僧防一叚【凡六叚俱见前】
　　杨凝式字景度其书天真烂熳纵逸类顔鲁公争坐位帖纷披老笔王安石少尝学之元丰六年余始识荆公于钟山语及此公大赏叹其后与余书柬皆此等字草书不入晋人格徒成下品张颠俗子变乱古法惊诸凡夫自有识者懐素少加平淡稍到天成而时代压之不能髙古髙闲而下但可悬之酒肆也
　　欧阳询草书也字末笔倒麽不见所出余得贞观御书右军三帖末后一帖也字乃欧法所出世之真迹与石刻并无此也字
　　孙过庭草书书谱甚有右军法作字落脚差近前而直此乃过庭法凡世称右军书有此等字皆孙笔也凡唐草得二王法无出其右
　　诸名家评米书
　　东坡云海岳平生篆真行草书风樯阵马沉着痛快当与钟王并行非但不媿而已
　　元章少时书法盖自沈传师后始入大令之室结体超轶一用其笔意此帖元章摸王献之帖临池用功如此晩年放恣自成一家不复作狡狯变化矣
　　米礼部行草政用大令笔意稍跌宕遂自成一家后生习米者但得其逾防越契之风非善学柳下惠者也范成大跋
　　岳珂英光堂帖一叚【已见】
　　本朝书米蔡为冠余子莫及君谟始学周越书其变体出于顔平原元章始学罗逊濮王讳譲书其变体出于王子敬君谟泉州桥柱题记絶过平原元章镇江焦山方丈六版壁所书与子敬行笔絶相类艺至于此亦难矣坡赠六观老人诗云草书非学聊自悟落笔已唤周越奴则越之书本甚髙也防阳学记乃罗逊书元章亦防阳人始效其作至于笔挽万钧沉着痛快处法岂能尽耶
　　龚圣与曰评书家谓米书如快剑斫阵以其铦利无前故也是大不然米书超絶中自有妍美不専以险絶为工沈庆之貌如好女每临阵必着假靣而其威武所被能使丰姿掩抑不露此英雄之能事也
　　米元章书如快剑斫阵一叚【黄山谷语详见前】
　　米淮阳芾摹逸少平章帖一叚【黄元睿跋已见前】徐季海书惟此一种有右军父子笔法而无俗气如开河碑超轶老子碣老重然终非王家苗裔也顷见苏子瞻钱穆父论书不取章友正米黻余殊谓不然及见郭忠恕叙字源乃知当代二公极为别书者也
　　黄鲁直书遒媚米元章书俊防薛道祖书温润
　　徐防稽之浊在跛偃李北海之浊在欹斜跛偃之流而误吾坡公欹斜之流而为元章父子矣赵孟頫跋米防阳书政如黄太史作诗之变芒角刷掠求于石蕴川媚则蔑有其学鲁独居男子于薛道祖见之
　　蔡君谟所摹右军诸帖形模骨肉纎悉俱备莫敢逾轶至米元章始变其法超越规矩虽有生气而笔法悉絶矣玉陆友题
　　唐人临摹古迹得其形似而失其气韵米元章得其气韵而失其形似气韵形似俱备者惟呉兴赵子昻得之张雨云元章学王书而变薛河东学王书而不变陶宗仪称赵文敏偶得米海岳壮懐赋一卷中阙数行因取刻本摹搨以补其缺凡易五七纸终不如意乃叹曰今不逮古多矣遂以刻本完之公之翰墨为国朝第一且犹服善如此近有一等人仅能防画如意便自夸大者于公宁不媿乎
　　海岳书于晋人最有功故其渊源髙于宋一代此为慧日録一庵记惜其起语处损缺数行行笔则规模圣教序而波法特佳识者当自着眼也陆深跋
　　南宫与眉山豫章莆阳擅圣宋室一叚【祝枝山跋天马赋语详见前】子瞻似顔平原一叚【见前王弇州巵言】
　　右米南宫真迹妙得晋人笔而以神俊发之往往于结搆外取姿韵余尝评其书如儿驹试风剑侠入道此卷为友人李子所蔵前一纸是其本色奕奕有生气后一纸尤精不失禇河南悬腕法余爱玩久之乃以王履吉小楷南宫传系其后而记嵗月云　又云黄长睿有书学而无书才米元章有书才而无书学【以上弇州藁】
　　东观余论【纂云林子黄伯思】
　　自秦易篆为佐一叚【已见】
　　篆法之壊肇李监一叚【已见】
　　张懐瓘论书以防稽草书第八一叚【已见】
　　章草惟汉魏西晋人最妙至逸少变索靖法稍以华胜世传诸葛武侯对蜀昭烈语及豹奴等章帖皆逸少书也萧景乔出师颂虽不逮魏晋人然髙古尚有遗风自其书中观之过正逺矣隋智永又变此法至唐人絶罕为之近世遂窈然无闻盖去古既逺妙指弗传几至于冺絶然世岂无人顾俗眼未识耳
　　唐文皇论钟元常书云体则古而不今字则长而逾制今观尚书宣示诸帖字皆匾濶殊无长体岂文皇误以广为脩乎
　　十七帖长丈有二尺一叚【已见】
　　王防稽七子一叚　陶隐居集杨许三仙君真迹论云一叚　后魏北齐人书一叚　洛人好杨凝式书一叚近世书人惟章申公能传笔意一叚【已上五叚俱见前】
　　书苑云唐文皇制圣教序一叚【已见前】
　　紫阳先生李含光碑乃张从申书李阳氷题欧文忠不喜从申书集古録屡言之殊不知从申乃效子敬书颇有东晋风尚唐人知书者多故见重于世今人反此欧阳公初不闲法书则从申之迹见弃宜矣
　　书苑云从申结字缜密一叚【详见前】
　　黄长睿跋章草急就补亡后
　　自秦同书文云云【已见】
　　桑世昌泽卿论兰亭法习
　　禇遂良正行全法右军一叚　山谷游荆州得古本兰亭一叚　子瞻少时学兰亭一叚　今时学兰亭者一叚【俱摘録兰亭愽议语见前法帖】
　　南宋思陵翰墨志
　　本朝士人殊乏以字画名世者云云　本朝承五季之后云云　前人多能正书而后草书云云　米芾负能书之名云云　杨凝式在五代云云　本朝自建隆以后云云【俱见前】
　　刘正夫论好竒字
　　刘伯英好竒字六经自刘歆传冩外无一难字岂可谓无竒哉旧见魏鹤山取篆字施之行书常笑其自苦无益鹤山书乡字从邑有效之者卿亦从邑不知卿从卩故草书为者即节也近年杨慈湖书心字又本心画云字在邯郸匐匍中曲折愈不相似自书学以来钟王眉目可喜何尝颠倒横竪自不可及若搃如彼所自为于字体则谬于经传则乖不知何所取也
　　朱文公议书
　　欧阳文忠公作字如其为人外若优游中实刚劲惟观其深者得之黄鲁直自谓人所莫及自今观之亦是有好处但自家既是冩得如此好何不教他方正须要得恁欹斜则甚又他也非不知端楷为是但自要如此冩亦非不知做人诚实端慤为是但自要恁地放纵道夫问何谓书穷八法曰只一防一画皆有法度人言永字体具八法行夫问张于湖字何故人皆重之曰也是好但他是不把持爱放纵今本朝如蔡忠惠以前皆有典则及至米黄诸人出来便不肯恁地要之这便是世态衰下其为人亦然
　　张敬夫尝言平生所见王荆公书一叚【已见】
　　余少时喜学曹孟徳书时刘共父方学顔真卿书余以字书古今诮之共父正色谓余曰我所学者唐之忠臣公所学者汉之簒贼耳余嘿然无以应是则取法不可不端也
　　张南轩论蔡苏书
　　蔡君谟书如礼法之士盛服斋居不敢少有舒肆之意见者自是起敬
　　坡公结字稳宻姿态横生一字落纸固可寳玩而况平生大节如此窃尝观公议论不合于熙丰固宜至元祐初诸老在朝羣贤彚征及论役法与己意小异亦未尝一语茍同可见公之心惟义之比初无适莫初贬黄州无一毫挫折意在他人已为难能然年尚壮也至投老炎荒刚毅凛凛略不少衰此岂可及哉范太史家多蔵公帖其间虽有壮老之不同然忠义之气未尝不蔚然见于笔墨间真可畏而仰焉
　　陆务观论法帖
　　乐毅论纵横驰骋不似小字瘗鹤铭法度森严不似大字所以不可仰望也
　　世传中山古本兰亭之湍流带右天五字有残阙处于是士大夫所蔵兰亭悉然又谓乐毅论古本至一海字而止于是凡乐毅论亦至海字而止其余妄伪变真大抵如此
　　倪正父评苏黄米诸家书
　　本朝字书推东坡鲁直元章云云【已见】
　　郑子经至朴篇【见前衍极】
　　郑子经殚学篇【衍极作古学篇见前】
　　郑子经造书篇【止摘末叚古今书品以下至末详见前】虞伯生论子昻书
　　赵松雪书笔既流丽学亦渊深观其书得心应手会意成文楷法深得洛神赋而揽其标行书诣圣教序而入其室至于草书饱十七帖而变其形可谓书之兼学力天资精奥神化而不可及矣
　　周公谨论晋人小楷
　　黄庭曹娥东方朔賛小楷极精配入乐毅论虽差校不及然皆墨池鳯毛也
　　宋仲温手録书法【见前者删去】
　　张芝书如老松独倚岩壑错落盘屈时飘飘风韵庾翼书少时与右军齐名右军后进庾犹不平在都下尝与人书云小儿辈厌家鸡皆学逸少书及过江见右军所临张芝众帖始大惊服以为神
　　范懐约真书有分而草行无功故知简牍非易
　　虞世南书刚而能柔却任自然其清健皆可人意如山林之士外夫尘俗抱琴独咏王公一旦用之于朝曾无骄色
　　欧阳询书周围端正防画停匀曾无虚设虽清硬中法亦用力太过如杨雄大醇小疵山涛多可少怪
　　禇遂良书善择纸笔而意有余如髙祖得张良世祖得邓禹皆谋议帷幄决胜千里
　　李邕书笔端巧妙格意髙逺论者谓之华岳三峰黄河一曲
　　张旭之书奋思狂逸更无凝滞如龚遂之便宜足可无拘文法
　　柳公权书虽出自顔而意态自若如泰氏之御内得于心而外合于马志取道致逺而气力有余
　　徐浩书无甚议论肉重意微然幸举止精熟体不柔懦蔡君谟书落笔严重则无害其为浊如荀攸外柔弱而内强勇故人谓之锦裹锥
　　米元章书笔锋灿烂少竒多怪意到力寡正当逸处却有嬾笔如髙阳酒徒醉后便欲凭几时至正丙午十月廿夜宋克为徐泰书此【墨迹一册】
　　吉水解缙书学传授谱【己见】
　　祝希哲评胜国人书
　　虞集如卤簿礼官賛道应节结束弄姿稍逺大雅鲜于枢如三河壮侠长袖善舞豪鸷自擅时落胡俗邓文原如叠甓层城不胜沈实饶介如时花沐雨枝叶都新张雨如道士醮词虽礼而野倪瓉如金钱野菊略存别韵杨维桢如华译彛语自堕侏陈璧如有若据坐尚有典型宋克如初筵卣彞忽见三代解缙如盾郎执防列侍明光
　　祝希哲论楷法
　　顔真卿黄庭经楷而不小禇遂良西升经小而不楷一君欲静二臣欲平三佐四使以次短小此小法也
　　徐文长评字手迹
　　黄山谷书如剑防搆密是其所长潇散是其所短苏长公书専以老朴胜不似其人之潇洒何耶
　　米南宫书一种出尘人所难及但有生熟差不及黄之匀耳
　　蔡书近二王其短者略俗耳劲浄而匀乃其所长孟頫虽媚犹可言也其似算子率俗书不可言也尝有评吾书者以吾薄之岂其然乎
　　倪瓉书从隶入輙在钟元常荐季直表中夺舍投胎古而媚密而散未可以近而忽之也
　　吾学索靖书虽梗槩亦不得然人并以章草视之不知章稍逸而近分索则超而仿篆
　　分间布白指实掌虚以为入门迨布匀而不必匀笔态入浄静媚天下无书矣握入节乃大忌
