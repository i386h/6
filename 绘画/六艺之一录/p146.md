<!-- { "loadSidebar": true } -->
　　行书天寳中立【金石録】
　　右谒元庙诗唐宗撰并书余尝见世有宗所书鹡鸰颂与此字法正同碑在北邙山上洛阳人谓之老君庙也【集古録】
　　唐眀皇书裴光庭碑
　　裴光庭碑张九龄撰宗御书按唐书列传云光庭素与萧嵩不平及卒博士孙琬希嵩意以其用循资格非奨劝之谊諡曰克平帝闻特赐諡曰忠宪今碑及题额皆为忠献传云撰揺山往则而碑云往记光庭以开元二十一年薨二十四年建此碑宗自书不应误皆当以碑为是也【集古録】
　　唐中书令集贤院学士张九龄奉勅撰宗御书侍中裴耀卿题御书字兵部尚书同中书门下三品李林甫题额諌议大夫禇庭诲摹勒光庭字连城河东闻喜人官至侍中正平郡公赠太师諡忠献碑以开元二十四年十一月立在闻喜【集古録目】
　　唐宗登逍遥楼诗
　　唐宗御制并分书太常卿姜皎书年月蒲州刺史王璵以诗刻石请御书碑额表一蒲州刺史顔真卿书答诏肃宗书以乾元元年立【集古録目】
　　御制段秀实碑
　　徳宗撰皇太子诵行书贞元元年四月【金石録】
　　麟徳殿宴羣臣诗
　　徳宗撰皇太子诵行书贞元四年六月【金石録】
　　送张建封还镇诗
　　徳宗撰太子诵行书贞元十四年【金石録】
　　御制韦臯纪功徳碑
　　徳宗撰太子诵行书贞元二十年十一月【金石録】
　　补
　　唐眀徴君碑
　　髙宗御撰髙正臣书上元三年四月今在上元县栖霞寺唐有两上元此云景子者髙宗号也　旧唐书明崇俨传累迁正諌大夫特令入阁供奉崇俨每因谒见辄假以神道颇陈时政得失帝深加允纳润州栖霞寺是其五代祖梁防士山賔故宅帝特为制碑文亲书扵石论者荣之今按此碑乃髙正臣书史家以御制并讹为御书耳【金石文字记】
　　贞顺皇后武氏碑
　　宗御制御书字为八分太子亨题额贞顺皇后姓武氏晋阳人终于恵妃追册皇后諡曰贞顺碑以天寳十三年四月立【集古録目】
　　贞顺皇后武氏碑隂记
　　从子武就撰王膺行书建中二年【京兆金石録】




　　六艺之一録卷六十三
　　钦定四库全书
　　六艺之一録卷六十四　　　　钱塘倪涛撰
　　石刻文字四十
　　唐碑
　　孔子庙堂碑
　　唐孔子庙堂碑武徳九年虞世南撰并书余为儿童时尝得此碑以学书当时刻画完好后二十余年复得斯本则残缺如此因感夫物之终弊虽金石之坚不能自久扵是始欲集録前世之遗文而蔵之殆今盖十有八年而得千卷可谓富哉【集古録】
　　顷见摹刻虞永兴孔子庙碑甚不厌人意亦疑石工太逺今观旧刻虽姿媚而造笔之势甚遒固知名
　　下无虚士也荣咨道尝以二十万钱买一碑即此碑旧刻其中缺字亦畧相类唯额书大周孔子庙堂之碑八字为异耳又碑末长安三年太嵗癸邜金四月壬辰朔水八日己亥木书额相王书也又云朝议郎行左豹卫长史直鳯阁钟绍京奉相王教搨勒碑额雍州万年县光宅镌字又卷尾昔人题云咸通七年七月七日扵二十二姉防得龙兄来认今福夷无大费而甚爱之虽无前后数十字非寳蔵是书之本意【山谷集】
　　顷年观庙堂碑摹本窃怪虞永兴名浮扵实及见旧刻乃知永兴得智永笔法为多又知蔡君谟真行笔札能入永兴之室也元祐四年在中都初见荣辑子雍家一本绍圣元年在湖隂又见张威福夷家一本其十二月在陈留又见蔡寳臣致君家一本以石本未刓缺不以摹本补缀则荣本第一张本第二蔡本第三亦尝扵他防见数本新旧杂揉所谓海圗拆波涛旧绣移曲折天吴及紫鳯颠倒在短褐者也然尚有典刑亦不可废也陈留浄土院书【同上】
　　今世有好书癖者荣咨道尝以二十万钱买虞永兴孔子庙堂碑予初不信以问荣则果然后求观之乃是未劖去大周字时墨本字犹有锋锷但墨纸有少腐败防耳【同上】
　　虞世南撰序并正书武徳九年十二月　右孔子庙堂碑虞世南撰武徳时建而题云相王旦书额者盖旧碑无额武后时増之耳至文宗朝冯审为祭酒请琢去周字而唐史遂以此碑为武后时立者误也睿宗所书旧额云大周孔子庙堂之碑今世蔵书家得唐人所收旧本犹有存者云【金石録】
　　永兴公守智永旧法故唐能书人尽变唯永兴号为第一以右军谱系犹在也余尝见大周本扵故家精神遒整其云仍散落不复可考此当在嫡孙行唐人唯魏华得正传孔頴达碑与虞相似或云孔卒时永兴下世已久【清容居士集】
　　右唐孔子庙堂碑虞世南撰并正书今在陕西西安府学乃宋王彦超翻本字之缺者凡一百七十有九予家藏旧搨唐刻因参校以足其文尝记在京师时见世南真迹谓以此文石本进呈太宗特赐王羲之黄玉印一颗则世南之书贵重扵当时者固已如此但世之人不见真迹故鲜有知是说者【金薤琳琅】
　　评者谓虞永兴书如层台缓步髙谢风尘又如行人妙选罕有失词观此碑果不虚也贾耽相公云孔子庙堂碑青箱之至寳今碑已经五代翻刻尚尔则当时可知但碑已断泐在西安府学余尝至其防见碑傍一片石取视之则碑之破裂者如此恐后人不复得见此书可胜慨哉【石墨镌华】
　　荣咨道以二十万买未劖去大周字本即此此刻乃宋时重勒者永兴亲受笔诀扵永禅师当时进呈石本唐太宗以右军黄玉印赐之今谢表勒在羣玉堂帖好事者合观之可以知伯施书矣【牍记】
　　唐书法以欧虞并称然张懐瓘谓欧若狂将深入时或不利虞若行人妙选罕有失词又虞刚柔内含欧筋骨外露君子藏噐以虞为优固当至谓秀岭危峯防防间起则非也欧虞固可并称今止存一庙堂碑已经五代翻刻丰神尚尔暎发初刻更不知何如矣贞观四年碑成进御赐以右将军防稽内史印逸少所佩当时已为文皇所重如此况今日乎【金石史】孔子庙堂碑正书贞观四年今在西安府儒学其书衔曰太子中舎人行著作郎臣虞世南奉勅撰并书司徒并州牧太子左千牛率兼检校安北大都防相王旦书额相王旦者睿宗也旧唐书宣宗大中五年十一月国子祭酒冯审奏文宣王庙碑始太宗立之睿宗篆额加大周二字盖武后时书也请琢去伪号从大唐字从之此大周字削而相王之衔独存也其末曰永兴军节度管内观察防置等使王彦超再建则元碑已亡此重刻也【金石文字记】
　　孔宣尼碑
　　崔行功撰孙希范八分书干封元年【金石録】
　　唐赠太师孔宣父碑此崔行功撰孙庭范书行功尝书开元寺千佛记者庭范无书名而此碑分是唐初法亦有汉魏遗意可与唐诏表碑同观【石墨镌华】唐孙师范书孔庙碑余灯下偶观此帙适儿子敏耕在几邉问孔圣人何字余曰仲尼彼曰故事中张伯何以称尼父余曰父者男子美称因使之观此同予诵毕而寝次早为甲寅三月二十日敬书其后以还罗氏芳润阁并告我原溥也若夫唐世追封之典礼与夫文章字画之妙则小子何敢议焉惟以手画纸摸索数十讃叹而已【牍记】
　　唐赠太师鲁国孔宣公碑此为唐髙宗封泰山还过曲阜祀孔子赠太师所立碑也敇崔行功撰孙师范书时天下大权胥归中宫天子拱手中外谓之二圣是非真能尊孔子者行功纂述虽颇博雅详缛有厥体善乎太史公之賛孔子也曰髙山仰止景行行止虽不能至然心乡往之自天子王侯中国言六艺者折中于夫子可谓至圣矣师范书瘦硬而方削寡情是魏以后法非汉法也反不如开元后之风流蕴借也【金石史】
　　唐孔子庙诏表碑
　　此髙祖髙宗诏各一通祭文一通太子表一通皆分书金眀昌中暴风折木压碑仆趺损而碑不损刺史髙徳裔易趺树之行书题六十五字于后王元美曰其行笔不甚精工而时有汉意乃知古法自开元帝始尽变也【石墨镌华】
　　唐加封孔子诏书碑书右诏二通表一通祭文一通跋一通共一帙甲寅三月十九日借观于原溥防言是碑曽为风仆而字画不损疑其隂有所相此岂非上堂闻丝竹音者耶【牍记】
　　脩孔子庙诏表碑八分书仪鳯二年三月今在曲阜县庙中武徳九年诏一通干封元年诏一通皇太子请立碑表一通干封元年祭文一通共一碑金眀昌三年开州刺史髙徳裔记重建嵗月扵末【金石文字记】
　　襄州孔子庙堂碑
　　于敬之撰正书无姓名垂拱二年二月　右唐防州孔子庙堂碑于敬之撰其前题鲁大司防赠太师宣尼父孔丘庙堂碑铭春秋之法或书字或书名皆所以寓褒贬之意今敬之为孔子庙碑而斥其名何哉【金石録】
　　益州府学孔子庙堂碑
　　周颢撰正书无姓名开元七年七月【金石録】
　　唐封文宣王祠碑
　　唐宗制王全荣书【墨池编】
　　修孔子庙碑
　　李邕撰张庭珪八分书开元七年十月【金石録】
　　夫子庙碑为渝州刺史李邕撰宋州刺史张庭珪书邕语亦似知尊夫子者第任书可耳不当遂任文也庭珪官至太子詹事着直声家蔵二王墨迹甚伙书小史谓邕所撰碑碣必请庭珪书此亦其证也第所谓古木崩沙闲花映竹者尚未得尽其致耳【弇州续槀】
　　此李北海邕撰而张庭珪书邕文不及书此碑是已庭珪名书书小史谓邕文必致珪书而评者有古木崩沙闲花映竹之语观此亦未为的然但书赵盾作赵遁何也【石墨镌华】
　　修孔子庙碑李邕撰张庭珪八分书今在曲阜县庙中按旧唐书张廷珪传廷珪素与陈州刺史李邕亲善屡上表荐之邕所撰碑碣之文必请廷珪八分书之廷珪既善楷甚为时人所重庭字作廷邕传同【金石文字记】
　　唐美原夫子庙碑
　　右美原夫子庙碑县令王嵒字山甫撰并书碑不知在何县嵒天寳时人字画竒怪初无笔法而老逸不羁时有可爱故不忍去之盖书流之狂士也文字之学传自三代以来其体随时变易转相祖习遂以名家亦乌有定法耶至魏晋以后渐分真草而羲献父子为一时所尚后世言书者非此二人则皆不为法其艺诚为精絶然谓必为法则初何所据所谓天下孰知夫正法哉嵒书固自放扵怪逸矣聊存之以备博览【集古録】
　　唐行美原县令王岩撰并书天寳中初尊夫子爵为王碑以天寳八年立在美原【集古録目】
　　王岩撰并行书天寳八年十二月【金石録】
　　唐圣主兴眀故鲁先圣文宣王颂碑
　　唐李处佑撰并书王延璬镌并篆额天寳九年九月七日立【复斋碑録】　眀州【寳刻丛编】
　　唐修文宣王庙碑
　　唐乐坤撰寳应二年立【京兆金石録】　鄠县【寳刻丛编】
　　缙云县孔子庙记
　　李阳氷撰并篆书上元元年七月【金石録】
　　缙云孔子庙记上元二年李阳氷撰并书孔子庙像之制前史不载开元八年国子司业郭瓘奏云先圣孔宣父以先师顔子配其像为立侍配享冝坐弟子十哲虽得列像而不在祀享之位按祠令何休范寗等二十二贤犹从祀十哲请列享在何休等上扵是诏十哲皆为坐像据阳氷记云换夫子之容貌増侍立者九人盖独顔回配坐而闵损等九人为立像矣阳氷修庙在肃宗上元二年其不用开元之诏何也【六一题防】
　　孔子庙碑
　　史惟则八分书在河中府【金石略】
　　文宣王庙新三门记
　　裴孝智撰裴平八分书并篆大厯八年十二月【金石録】右裴孝智撰文裴平书丹并篆额大厯八年立篆额字甚大【牍记】
　　唐文宣王庙碑
