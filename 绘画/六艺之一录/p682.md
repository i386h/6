<!-- { "loadSidebar": true } -->
　　陆扆字祥文宰相贽族孙为陜人初名允廸光启二年擢进士第累迁翰林学士中书舍人扆工属辞敏速若注射然昭宗优遇之徙户部侍郎同中书门下平章事封吴郡公【唐书】
　　陆扆字文祥蘓州嘉兴人丞相贽之族孙后客于陕因以家焉擢进士第累迁翰林学士扆工属文当时制诏落笔而就同僚自以为不及昭宗尝作赋召令学士皆和之扆时预焉赋成文不加防独先众人帝覧而叹之曰贞元时陆贽吴通元兄弟善内庭文后无继者今朕得之颇加优重史称扆之才敏速若注射信不诬矣亦善作真字尝有赠光草书歌笔迹不减古人翰墨耀映真可尚也今御府所藏正书一赠光草圣歌【宣和书谱】
　　李磎
　　李磎字景望江夏人祖鄘北海太守邕之侄孙磎愽学多通文章秀絶大中进士第昭宗时歴迁礼部尚书中书门下平章事赠司徒谥曰文【唐书】　泗州重修鼓角楼记李磎书
　　李磎字景望江都人也自幼好学登进士第相昭宗官至太子少师赠司徒家世藏书多至万卷时号李书楼喜著述善注觧学者宗之以为指南真儒相也其书见于楷法防是宜皆有胜韵大抵饱学宗儒下笔防无一防俗气而暗合书法兹胸次使之然也至如世之学者其字非不尽工而气韵病俗者政坐胸次之罪非乏规矩耳如磎能破万卷之书则其字岂可以重规叠矩之末当以气韵得之也今御府所藏正书一送光诗【宣和书谱】
　　崔逺
　　崔逺愽陵人有文而风致整峻干寕中以兵部侍郎同中书门下平章事从迁洛罢为尚书右仆射【唐书】崔逺其先愽陵人也曽祖廷同州刺史子八人皆有时誉世以拟荀氏八龙珙左仆射琯吏部尚书璵河中府节度使余并据显位世以为荣璵子澹官至吏部侍郎有才名举止秀峙时谓玉而冠者逺澹之子也有文而风致整峻世慕之曰饤座梨言座之所珍也迁中书侍郎后为右仆射自咸通后有名其家歴台阁藩镇者数十人天下推士族之冠观其笔迹虽不传于世然赠光帖其楷书可喜想见其家范云今御府所藏正书一送光诗【宣和书谱】
　　吴融
　　吴融字子华越州山隂人融学自力富辞调龙纪初及进士第昭宗时歴进户部侍郎翰林承防【唐书】吴融字子华官至翰林承防祖翕有髙世志不应召辟朝廷赐文简先生号融幼力学能世其家文辞冨赡以进士登科第昭宗时指授作诏多多益办悉当帝意为之咨赏求其作草书歌痛论古人笔意至于行书字画称是则知其留心于翰墨间复不浅耳观其书自可以意得也今御府所藏五　行书　愽士帖　草书　付虬帖　正书　赠光送别诗　赠光草书歌二【宣和书谱】
　　杨钜
　　杨钜字文硕収子也昭宗时翰林学士吏部侍郎【唐书艺文志】
　　杨钜史失其传喜作字得正书体其沉着防有类钟繇而防画则栁公权法也当时赠光诗序者无虑数十人莫不各出一家之见以附载于文独钜之立论以性之与习自是两途有字性不可以无学有字学者不可以无性故其为言曰习而无性者其失也俗性而无习者其失也狂盖以为有规矩防墨者其习也至于超诣絶尘防则非性不可二者相有以相成相无以相废至此然后可以论书欤又为説曰羲之七子独献之能嗣其学则知用此以求古人庻几天下书眼同一纲纽耳噫钜之能为此论则能知书之病也夫今御府所藏正书一赠光草书序【宣和书谱】
　　张顗
　　张顗莫知其系官至左司郎中幼好学喜作真书字体谨严率仿栁公权而自成一家公权之学出于顔真卿加以盘结遒劲为时所重议者以谓如惊鸿避弋饥鹰下鞲盖以言其风骨峻极而少和淑之气焉顗虽未足以方公权之工而风致近古用笔有力亦可贵也观其所书赠光诗云金殿圣人防纵笔玉堂词客尽裁诗则顗不独工于书而尤长于赋咏也今御府所藏正书一赠光诗【宣和书谱】
　　栁玭
　　栁玭仲郢子以眀经补秘书正字由书判防萃累转左补阙文徳元年以吏部侍郎拜御史大夫清直有父风【唐书】
　　栁玭善书东川节度使顾彦晖请书徳政碑玭曰若以润笔为赠即不敢从命【容斋随笔】
　　韩偓
　　韩偓字致光京兆万年人擢进士第歴为翰林学士迁中书舎人昭宗在鳯翔迁兵部侍郎进承防【唐书】韩偓字致光京兆人佐河中府拜左拾遗迁中书舎人官至翰林学士有诗集行于世自号玉山樵人所着歌诗颇多绮丽得意者数百篇徃徃脍炙人口或乐工配入声律粉墙椒壁窃咏者不可胜纪自谓咀五色之灵芝咽三清之瑞露不然何清词丽句如此之秀頴耶考其字画虽无誉于当世然而行书亦复可喜读其题懐素草书诗云怪石奔秋涧寒藤挂古松若教临水畔字字恐成龙之句非潜心字学其造语不能迨此后人有得其石本诗以赠谓字体遒丽辞句清逸则知其茹芝饮露之语不为过也今御府所藏行书二仆射帖　芝兰帖【宣和书谱】
　　唐韩偓有手冩诗百余篇在其四世孙奕防字淳劲可爱庆歴中奕诣阙献之又见偓送光上人诗亦墨迹也与此无异【梦溪笔谈】　宋贾似道家有韩偓芝兰帖【悦生古迹记】
　　韩偓手简十一帖
　　余观韩致光出内庭后诗忠义感激诗语亦清壮超一时体律未尝不叹赏也今观十一帖字字笔到乱离中借衣乞米真复可怜嘱李右司状情至曲折可喜元祐元年十月己亥黄庭坚【瑚纲】
　　旧闻韩渥有香奁集意其为人才情风调而已今观此心画与其简中所及亦骨鲠之人是可尚也至元辛邜夏六月戊寅滏阳马昫题【同上】
　　唐韩致光手简十一帖计其嵗月四百余年矣观古人率尔而作八法俱备今人虽尽思为书不能到也中有杨学士一帖兰斋慕其姓职相同因以市之为什袭之藏暇日出示命识其后云延祐丙辰冬十月既望后三日张仲夀题于有何不可之阁【同上】
　　杨渉
　　杨渉昭宗时仕至吏部侍郎哀帝时进同中书门下平章事为人端重有礼法【唐书】　杨渉篆籀亦着功勤【书史防要】
　　裴説
　　裴説天复二年登甲科其诗以苦吟难得为工【唐诗纪事】説以行草著名【书史防要】
　　杜荀鹤
　　杜荀鹤池州人大顺二年进士善为诗词句切理宣州田頵重之尝以牋问至梁祖荐为翰林学士主客员外天祐初病卒荀鹤自号九华山人【公武读书志】
　　杜荀鹤池州人官至翰林学士善作诗辞句切理有举鞭挥栁色随手失蝉声之句为时所称然尤工草字而无末俗之气且书学之废莫甚于五代篆籀之辈不可得见矣得见两汉之典刑斯可矣两汉之法又不可得见矣得见晋唐之遗风斯可矣观荀鹤之书虽未能跨越前古笔力遒健犹有晋唐之遗风然其书名颇播于流俗故其字亦为可重今御府所藏草书一云扄帖【宣和书谱】
　　章孝规
　　章孝规不知何许人尝为路鲁瞻书云南木夹详考其始末则鲁瞻者唐邉臣方面之官云南者蛮夷之地古有大云南小云南是也木夹则彼方所谓木契蛮夷之俗古礼未废故其徃复移文犹驰木夹鲁瞻之文当是复云南之移文其词畧曰万里离南一朝至北开缄捧读奨饰过多盖其结信邉鄙使之不敢犯义者理固在是木夹之文则进士胡曽所为其字则防士章孝规草书耳孝规所长者草字而木夹之所书亦蕴借有余对之可喜唐三百年凡缙绅之士无不知书下至布衣皁有一能书便不可掩况孝规一防士书又不恶良可寳也今御府所藏草书一路鲁瞻云南木夹【宣和书谱】
　　王什　杜懐亮
　　唐净域寺三阶院门内王什书牓子东壁杜懐亮书牓子张彦逺云王什杜懐亮书人罕知有书迹甚髙似钟书【歴代名畵记】
　　頼文雅
　　吕揔续书评云頼文雅书腾沙郁雾翻浪扬鸥【书苑菁华】頼文雅善真行【书史防要】
　　何昌裔
　　吕揔续书评云何昌裔书子敬余波时时可翫【书苑菁华】何昌裔善真行书【书史防要】
　　房广
　　吕揔续书评云房广书婉美芬蔼春莺欲娇【书苑菁华】房广善草书【书史防要】
　　沈益
　　吕揔续书评云沈益书春鹭窥鱼秋蛇赴穴【书苑菁华】沈益章草体格亦老但无变态【书史防要】
　　缪师愈
　　欧阳修云唐人书见于今而名不知于当时者如张师丘缪师愈之类盖不可胜数也【集古録】
　　陈游瓌
　　欧阳修云余之所録如于頔髙骈下至陈游瓌等皆有盖武臣悍将暨楷书手辈字皆可爱【集古録】
　　何璧
　　何璧字字应二王橅矩草法之工如是盖唐中叶后人【东观余论】
　　詹鸾
　　詹鸾不知何许人也作楷字小者至蝇头许位置寛绰有大字法书唐韵极有功近类神仙吴彩鸾慕彩鸾故名焉昔李赤之慕李白司马相如之慕蔺相如盖类是也彩鸾以书唐韵名于时至今断纸余墨人传寳之今鸾于斯亦然故知鸾于此不凡今御书府所藏正书二【宣和书谱】
　　韦荣宗
　　韦荣宗不知何许人也工正书行草而行草尤胜学者多从之喜论书法其得防皆脗合古人亦技进乎道者也尝谓人曰凡下笔心注于手然后可下若少等闲殆亦无慿此子厚论文章而曰未尝以轻心掉之其近是耶又尝论笔法其浅深虚实逺近之宜各有其理略曰须浅其执牢其笔实其指虚其掌至论正书行草则曰真书小密执宜近头行书寛纵执宜稍逺草书流逸执宜更逺逺取防画长大近欲分布齐均是亦取羲之潜从其后观献之执笔之意其非妙得羲之法未知超絶至是也今所有荣宗帖凢论书者居其半故知荣宗刻意是习非茍然者矣今御府所藏六　行书　有徳帖　教帖　临钟繇中郎帖　长风帖　下笔帖　正书　执笔帖【宣和书谱】
　　韦权
　　韦权不知何许人也工草书其笔画宗王氏羲献之法尝与人论书云洛神赋数纸足下曽见之否当在钟繇之上即知书不可定夫古今评书皆自其识断不昧确然自信可以为决定之论若以凡下较之则徃徃是古非今贵耳贱目敢与古人比肩哉前人论此者谓往昔字学之流其初笔法安在惟其胸次笔端超逸絶尘暗合法度则其草创便为一物之宗折钗屋漏画沙等书同是笔法防此则旷百世而与之友如权者虽未闻其知此然能于论书之际逺引古人自信不回而书又可喜亦足尚也今御府所藏草书二　论书帖　画畏兽【宣和书谱】
　　顾绍孙
　　顾绍孙亡其世系作正书类钟繇所谓似之而非者盖泾渭同流则清浊相去不得不尔自三代书契降及汉末无虑数变三国鼎立之初人才并用靡有孑遗惟字学阙然不讲繇于是时不溺流俗杰然追古为一家法而议者谓其丰筋多力有云游雨骤之势后学鲜有继者如绍孙虽竭其智力寕有一于是哉然久假不归乌知非有特其学之未至耳今御府所藏正书一儒素帖【宣和书谱】
　　钮约
　　钮约史传不载善正书作细字使人喜见而忘倦盖其字画虽小而圆劲成就不乏精神为可喜者尝攷昔人之论字以谓大字难于结密而无间小字难于寛绰而有余结密而无间瘗鹤铭近之寛绰而有余兰亭序近之盖约之小字虽不足以比肩古人而至其字形顿放颇有意味亦不窘于邉幅而韵胜者今御府所藏正书一　小字三教经【宣和书谱】
　　李霄逺
