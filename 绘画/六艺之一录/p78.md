<!-- { "loadSidebar": true } -->
　　樊毅复华下民租田口筭碑
　　光和二年十二月庚午朔十三日王□农太守臣毅顿首死罪上
　　尚书臣毅顿首顿首死罪死罪谨案文书臣以去元年十一月到官其十二月奉祠西岳□山省视庙舍及斋衣祭噐率皆乆逺有垢故鲁不大室春秋作讥臣以神岳至尊冝加恭肃輙遣行事荀斑与□隂令先谠以渐缮治成就之后仍雨甘雪瀐润宿麦惠滋菞庻臣即日以詺书斋祠雪未消泽时日清和神欢民喜诚圣朝劳神日广被四表覆毓之徳神人被施遐迩大小莫不□甚臣毅顿首顿首死罪死罪谠又书言县当孔道加奉尊岳一嵗四祠养牲百日常当充用□槀三千余斛或有请雨斋祷役费兼倍毎被詺书调发无差山髙听下恐近庙小民堪役赋有饥寒之窘违宗神之敬乞差诸赋复□下十里防内民租田口□防神灵广祈多福隆中兴之祚臣輙听行尽力奉宣詺书思惟惠利増异复上臣毅诚惶诚恐顿首顿首死罪死罪上
　　尚书
　　掾臣条属臣淮书佐臣谋
　　农大守上祠西岳乞县赋发差复□下十里以内民租田口姜状
　　右樊毅乞复华下民租田口筭状此碑全载光和二年十二月壬午奏牍别无它词盖毅到郡即遣官属缮治庙宇县令以地当孔道一嵗四祠有养牲之费调之劳故为华下十里之内希匄恩防虽不同孔庙卒史碑并载朝廷施行语案后碑云上奏复赋克厌帝心则知已从其请矣碑后有唐兴元中县令卢仿题字云碑在庙北隟地没于荒榛时方徙之县治云【释】
　　此碑菞为黎瀐为渐前汉志注云三辅黄圗渐台亦作瀐
　　右汉修西岳庙复民赋碑云光和二年十二月庚午朔十三日壬午农太守臣毅顿首死罪上尚书臣毅顿首顿首死罪死罪谨按文书臣以去元年十一月到官其十二月奉祠西岳华山省视庙舎及斋衣祭器率皆乆逺有垢臣以神岳至尊宜加恭肃辄遣行事荀班与华隂令先谠以渐次缮治成就之又曰谠言县当孔道加奉尊岳一嵗四祠养牲百日用糓藁三千余斛或有请雨斋祷役费兼倍小民不堪有饥寒之窘违宗神之敬乞差诸赋复华岳十里以内民租田口臣辄聴尽力奉宣诏书思惟惠利増异复上臣毅诚惶诚恐顿首顿首死罪死罪上尚书汉家制度今不复见惟余家集録汉碑颇多故于磨防之余时见一二而此碑粗完故録其首尾以传臣毅者樊毅也【集古録】
　　书不著名氏汉农太守樊毅上尚书表也毅使从事荀班华隂令先谠缮治岳庙并复华下十里民田租口筭以其事表上光和二年也碑久湮没唐兴元元年华隂令卢仿求得而为之记八分书于碑末在华岳庙中【集古録目】
　　光和二年立在华州碑久湮没唐兴元元年华隂令卢仿求得而为之记八分书于碑末集古録目作修西岳庙复民赋颂【汉字原】
　　樊毅华岳碑
　　山经曰泰□之山削成四方其髙五千仭广十里周礼识方氏□谓之西岳祭视三公者以兴云产万物通精气有益人则祀之故帝□受尧数亲自巡省设□鼎之奠□□□埋敬神祗艾用防明百□繁殖犂民时□鸟兽率□鳯皇来仪暨夏殷周未之有改也其徳休明则有祯祥荒淫臊防灾必防秦违其典璧遗鄗池二□防亡
　　汉祖应运礼遵陶唐祭则获福亦□克昌亡新滔鬼神□亨违武之□彗扫顽凶更率旧章□用牡牲牷必充天惟□祐万国以康光和二年有汉元舅□侯之胄谢阳之孙曰樊府君讳毅字仲徳承考让国家于河南防职州郡辟公府除防东长中都令诛强□抚□民二鄙防淸命守斯邦威隆秋霜恩逾冬日景化既宣由复夕惕惟宠禄之报顺民之则孟冬十月斋祠西岳防传□狭足防尊卑庙舍乆□屋倾亚□室不春秋作讥特部行事荀斑与县令先谠防渐补冶设中外舘图琦画□兽岳渎之精所出祯秀役干时而功已着暂劳久逸神未有凭自古泰山邴邑由存五岳尊同哀此勤民独頼福乃上复十里内工商农赋厌帝心嘉瑞仍□风雨应时瀐润品物君举必书兄乃盛徳惠及神人可无述焉是功□郭敏主簿魏龙戸□史许礼等遂刋石铭勒鸿勋□曜□軨永有防识其辞曰
　　两仪剖判淸浊始分阳凝成山隂积爲川泰气防□洪波臻尧命伯禹决江开汶□灵既□【缺】　□民乃列祀典□于羣神因渎祭地岳以配天□主遵脩永亨歴年赤锐煌煌受兹□福亰夏宻清殊俗宾服令问违可谓至徳徳音孔防实惟□后出自中兴大汉之舅本枝繁昌延庆长乆俾守西岳逹奉神礼改传饰庙灵则有济降瑞□□景风凯悌惟风及成□稷□□民用章康艾室宇刋铭纪诵配梁甫
　　右樊毅华岳碑华岳有樊毅之碑三华亭及华租碑皆云祠事在元年季冬华亭碑云缮治就绪在二年正月此碑叙始祠乃在二年十月与前不同盖此碑多夸如云复十里内工商农赋夫以祠祭劳民养牲费槀为农乞复租筭可也工商何与焉前碑以午年季冬己巳斋祠至来春己夘一旬之内工役已就则所脩者散斋外亭尔盖是以次整治工役相继至未年之冬众作咸毕十月之祠乃是次年再举此云役不干时而功已着盖欲美其速成故不引午年之祭也碑云有汉元舅五侯之胄谢阳之孙按范书樊宏封夀阳侯樊丹射阳侯樊寻乡侯樊忠更父侯樊茂平望侯樊氏侯者凢五国毅即丹之后也水经云泚水西南流谢水注之诗所谓申伯番番既入于谢者樊丹封谢阳即其国又云自广陵出白马湖迳山阳城西即射阳县之故城髙祖封项纒为射阳侯乃其地据此则传以丹为射阳误也【释】
　　碑以职方为识方□为禋犂为黎濊为秽瀐为渐兄为况啻軨为亿龄防即舜字□即荅字□即介【仝上】
　　右汉樊毅华岳碑云泰华之山削成四方其髙五千仭周礼职方氏华谓之西岳祭视三公者以能兴云产万物通精气有益于人则祀之故帝舜受尧亲自巡省暨夏殷周未之有改秦违其典璧遗鄗池二世以亡汉祖应运礼遵陶唐祭则获福亦世克昌亡新滔逆鬼神不享建武之初彗扫顽凶光和二年有汉元舅五侯之胄谢阳之孙曰樊府君讳毅字仲徳命守斯邦孟冬十月斋祠西岳以传窄狭不足处尊卑庙舍久旧墙屋倾亚特部行事荀班县令先谠以渐补治此其事也又云功曹郭敏等遂刋石铭勒鸿勲其字画颇完其文彬彬可喜惟以周礼职方氏为识方氏其字画分明非譌缺疑当时周礼之学自如此盖识志其义皆通也【集古録】
　　汉樊毅修华岳碑云惟光和元年嵗在戊午名曰咸池季冬己巳农太守河南樊君讳毅字仲徳下车之初恭肃神祀西岳至尊诏书奉祠躬亲自往斋室逼窄法斋无所于是与令巴郡朐忍先谠图议缮故二年正月己夘兴就刻兹碑号吏卒挟路防此碑乃即时所立而太守生称讳者何哉【仝上】
　　书不著书撰人名氏汉光和元年华隂太守修岳祠记也并唐贞元三年检校太子庶子董叔经等十五人题名附【集古録目】
　　右樊毅西岳庙碑云农太守河南樊君讳毅欧阳文忠公集古録云防此碑乃即时所立而太守生称讳者何哉按春秋左传周人以讳事神名终将讳之而礼卒哭乃讳郑氏以谓敬鬼神之名也讳避也生者不相避名卫侯名恶大夫有石恶君臣同名春秋不非又汉宣帝元康元年诏曰闻古天子之名难知而易讳也今上书触讳以犯罪者朕甚怜之其更讳询诸触讳在令前者赦之盖卒哭而讳其名实始于周而生死皆称讳西汉已如此矣然则生曰名死曰讳又出于近世也有以见后世忌讳愈密如此然生而称讳见于石刻者甚众不独此碑也【金石録】
　　裴毕华岳碑
　　华岳庙前有碑后汉光和四年郑县令河东裴毕字君先立【水经注】
　　华岳祠堂碑
　　华隂县华山下有汉魏文帝三庙庙有石阙数碑一碑是建安中立汉镇逺将军段煨更修祠堂碑文汉给事黄门侍郎张昶造昶自书之元帝又刋其二十余字二书有重名传于海内又刋传中司校尉钟繇农太守毋丘俭姓名广六行鬰然循平是太康八年农太守河东卫叔始为华隂令河东裴仲恂役其逸力脩立坛庙引道树栢迄于山隂事见永兴元年华百石所造碑【水经注】
　　汉华岳庙碑在华隂汉镇逺将军段煨更修之碑黄门侍郎张昶书魏文帝与钟繇各于碑隂刻二十字此碑垂名海内【陈思寳刻丛编】
　　西岳和山亭碑
　　华州【金石略】
　　汉西岳石阙铭
　　右汉西岳石阙铭云永和元年五月癸丑朔六日戊子农太守常山元氏张勲为西岳华山作石阙髙二丈二尺其后为韵语文词颇怪又时多假借时有难晓防永和汉顺帝晋穆帝姚泓皆有此号穆帝时华隂不属晋以此碑字画騐之恐非姚泓时盖汉刻也又按晋书载记姚兴与泓传本朝宋莒公纪年通谱皆云泓以义兴十二年即伪位改元永和独帝纪作十一年未知孰是因考永和年号并记之【金石録】
　　堂谿典嵩髙山石阙铭
　　右汉堂谿典嵩髙山石阙铭云中郎将堂谿典伯并熹平二年来请嵩髙庙按后汉书灵帝纪熹平五年复崇髙山名为嵩髙山章懐太子注引前汉书武帝祀中岳改嵩髙为崇髙东观记曰使中郎将堂谿典请因上言改之复为嵩髙今此文乃熹平四年可以正汉史之误又蔡邕传注引先贤行状云典字子度而延笃传注又作季度今此碑乃云字伯并亦当以碑为正【金石録】
　　嵩山太室神道石阙铭
　　惟中【缺】　嵩髙神君【缺】　　　休【缺】最纯春生万物【缺】寸起云润施原流【缺】　　宣竝天四海莫不恩圣朝肃敬众庻所尊【缺】　奉起【缺】　尽勤【缺】　功德刻石纪文【缺】显【缺】异以传后贤元初五年四月阳城【缺】长左冯翊万年吕常始造作此石阙【以后列职官姓名字多漫灭不可识】
　　八分书元初五年四月今在登封县中岳庙南百余歩铭八行年月及职官姓名共十三行完好未圯而其文剥蚀殆半若少室啓母二所即阙亦就隤矣竝天普天也古人省文　嵩山三石阙不载洪氏释故今録其前文此三阙岿然尚在而永叔德父当宋之盛时何以皆未之见则知二録所不及载者固多也【金石文字记】
　　开母庙石阙铭
　　【缺】　　开母庙【缺】　神道阙时太守【缺】　朱宠丞零陵泉陵薛政五官掾隂林户曹史夏效监掾陈修长西河圜阳冯寳丞汉阳冀秘俊廷掾赵穆戸史张诗将
　　作掾严夀伍左福【已上缺题名】　　　　　百川柏鲧称遂
　　【缺】　　　　　浩浩下民震惊【缺】　　　　　写九
　　山甄旅【缺】　　　　　汉山辛癸之间【缺】
　　斯民同心济【缺】　　　　　　　替又遭乱秦【缺】
　　冯神翩彼飞雉【缺】　　　　　符瑞灵攴挺生
　　【缺】　　　　　清兴云降【缺】　　　　　不歇比
　　性乾坤【缺】　　　　　我君千秋万祀【缺】
　　铭功昭眂后昆【缺】　　　　　二年【以下铭文】重曰【缺】
　　德洋溢而优【缺】　　　　　则文燿以消摇
　　【缺】　　　　　皇极正而降休【缺】　　　　　芬兹楙
　　于圃畴【缺】　　　　　木连理于修条【缺】
　　胙日新而累熹【缺】　　　　　咸来王而会朝【缺】
　　九域【缺】其修治【缺】　　　　　祀圣母乎山隅
　　【缺】　　　　　神【缺】亨而【缺】格【缺】　　　　　厘我后
