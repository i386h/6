<!-- { "loadSidebar": true } -->
　　铭二字亚形内作束字夫亚者乃藏主石室之形束则有所未喻然商妇庚卣曰束子孙妇甲庚丁周乙酉方彞亦有束字见于铭识之末岂皆其氏耶是器纯素典古緑花可爱虽曰周物而有商之遗风焉【绍兴古器评】
　　商立戈父辛觯【钟鼎款识作子父辛觯一】

　　右高三寸九分深二寸四分口径长三寸阔二寸六分容六合重十三两有半铭三字曰戈父辛盖父辛者称其号立戈者表其功也是器纯素无纹形制比他觯而楕以商言之爵也觚也甗也皆有立戈之形类铭之父辛此为商器断可见矣【博古圗】
　　子父辛觯二
　　【子父辛】
　　二器铭各三字曰子父辛而子字皆作立戈之状父辛者称其号也【钟鼎款识】
　　商立戈觯
　　立戈形
　　右高四寸六分深四寸口径二寸七分容四合重八两铭作立戈形其制比它觯为特圆且无文饰真商器也夫戈防者刺而伤物铭以着之盖将以贻酒戒而觯之为义取夫其穷为单亦曰饮以礼而不可过也古人寓诸形器岂茍然哉【博古圗】
　　商亚父癸觯
　　铭四字癸则商之主癸也主癸子天乙是为成汤亚乃藏主庙室之形以是推之此觯为汤宗庙孝享之器明矣夫觯在饮器中虽所取最寡而昔人于此防其沈湎犹以饕餮示其训则知列鼎盛馔未尝不有戒心此亦防防之意焉【绍兴古器评】
　　商父己觯
　　父己者商之雍巳者也在昔彞器之铭有止言父以明其子者有止言子以昭其皇考者唯此器既言其父又言其子又言其孙特与他器不类何哉盖古人不相沿袭自为一家之器虽详畧不同然究其义则一耳【绍兴古器评】
　　商父巳觯
　　铭六字父巳则商之雍巳也凡人君锡有功必为册书以命之此铭作两册者盖所以纪君命耳商之彞器类多作此【绍兴古器评】
　　商执戈父癸觯
　　铭四字上作孙形手执戈商人作器多着戈象或立之或横之至此乃执焉盖戈者所以刺而伤物铭之于器既以戒其过而执之于手则又有持久不忘之意焉古人垂训兹亦至矣父癸则商号也【绍兴古器评】
　　周觯
　　周父贝觯

　　右高四寸七分深四寸口径长二寸五分阔二寸二分容五合重九两三钱铭十一字曰何作父贝丁辛尊彞又寓之以象其制圜而椭旁作饕餮之纹足有四目以取尊寓黄目之意其腰则雷纹饕餮互为盘结稽之爵卣或以父举或以父庚为号此云父贝者书其名也而是觯则设之祭祀宴享之间所不可废者此书名所以示其谨耳【博古圗】
　　右铭曰作子父贝丁辛尊彞而子作执木形稽之爵卣或以父举或以父庚为号此云父贝书其名也【钟鼎款识】
　　周父巳觯
　　铭四字已则独见于商之帝号盖商以十干为名故尔至周则有丁公伋乙公得癸公慈母于己则未之见焉是器素质纯古虽曰周物而商之遗风犹未殄也【绍兴古器评】
　　周角

　　右高八寸三分深三寸四分口径长五寸五分阔三寸一分容七合重二斤二两有鋬器与鋬铭共八字曰作祖乙为双弓之形旁作两册又为亚形中有倒戈是器畧类父巳角而特小两面为雷纹饕餮鋬饰以牛首然两弓状皆弛而不张盖示其耀德不观兵之义亦若倒戈示其不用耳古者有文事必饰之以文有武备必饰之以武于其大飨之礼犹有白黑形盐以昭其武而况用于饮器间哉胜者饮不胜于习射固存此义则夫象诸形器者可后是哉【博古图】铭中作双弓者弜字也玉篇音渠良切彊也作器者之名也盖弜为祖乙作此器耳旁有两册亦着人君册命之意亚者如商器所谓庙室也亚形中作立戈之象者子执也亦宗庙祭享之器耳铭识与文全类商器【钟鼎款识】
　　汉建光巵
　　□□□□□□　建光中室有四
　　右高四分口径长七寸一分阔四寸三分重十有二两两耳铭六字曰建光中室有四按东汉孝安帝即位之十六年名其年纪曰建光是器盖于建光中造也中室之称者疑其有五室而此特中室之器耳盖汉武立帐则有甲乙言中室有四则其他亦或有数也是器之形若桮圏而复有两耳以金涂之两耳回旋不齐盖于制作有取焉【博古圗】

　　六艺之一录卷七
　　钦定四库全书
　　六艺之一录卷八　　　　　　钱唐倪涛撰
　　金器款识八
　　爵总説
　　凡彞器有取于物者小而在礼实大其为器也至微而其所以设施也至广若爵之为器是也盖爵于饮器为特小然主饮必自爵始故曰在礼实大爵于彞器是为至微然而礼天地交鬼神和宾客以致冠昏防祭朝聘乡射无所不用则其为设施也至广矣考之前世凡觞一升曰爵二升曰觚三升曰觯四升曰角五升曰散则爵之所取者小又其为器至微也信然然周鉴前古礼文大成而特以爵名其一代之器则岂不有谓盖以在夏曰琖在商曰斝在周曰爵名虽殊而用则一则其取象各具一妙理耳故其形制大抵皆近似之琖从戋故三足象戈斝戒喧故二口作喧爵则又取其雀之象盖爵之字通于雀雀小者之道下顺而上逆也俛而啄仰而四顾其虑患也深今考诸爵前若噣后若尾足脩而鋭形若戈然两柱为耳及求之礼圗则刻木作雀形背负琖无复古制是皆汉儒臆説之学也使夫观此三代之器则岂复有是陋哉
　　商爵
　　商父乙爵一
　　父乙
　　商父乙爵二
　　孙【父乙】
　　商父乙爵三
　　父乙
　　商父乙爵四
　　父乙
　　商父乙爵五
　　父乙
　　商父乙爵六
　　父乙
　　商父乙爵七
　　父乙
　　第一器高七寸五分深一寸八分口径长五寸六分阔二寸四分容五合重一斤有半两柱三足有流有鋬铭二字
　　第二器高六寸八分深一寸八分口径长五寸六分阔二寸五分容五合重一斤两柱三足有流有鋬铭三字
　　第三器高六寸六分深三寸一分口径长六寸阔三寸六分容五合重一斤四两两柱三足有流有鋬铭二字
　　第四器高六寸一分深二寸八分口径长五寸五分阔二寸五分容四合重一斤三两两柱三足有流有鋬铭二字
　　第五器高六寸七分深三寸口径长五寸五分阔二寸六分容四合半重一斤三两两柱三足有流有鋬铭二字
　　第六器髙六寸六分深二寸八分口径长五寸四分阔二寸六分容四合重一斤两柱三足有流有鋬铭二字
　　第七器高六寸八分深三寸口径长五寸五分阔二寸六分容五合重一斤两柱三足有流有鋬铭二字右商之君称乙者六曰报乙者成汤四世祖也曰天乙者成汤也于后则又有祖乙小乙武乙太乙是诸器皆曰父乙盖出乎此而未知其决为何乙耳然诸器所同者咸以牛首为鋬以云纹为柱其小异者或有雷纹云气饕餮蟠防之饰视其简古不烦真商物也【博古圗】
　　商祖乙爵
　　祖乙
　　右高七寸深二寸八分口径长五寸阔二寸七分容三合重一斤一两两柱三足有流有鋬铭二字且商之君以乙名者不一而祖乙与一焉然诸爵之铭有曰父乙盖谓报乙天乙小乙武乙之君也其子铭之故云父乙此独曰祖乙则谓成汤以来十四世之君曰祖乙者是也按士虞礼主妇洗足爵释者谓有足无文而是器纯古畧不加饰兹所谓足爵者欤【博古圗】
　　商招父丁爵

　　右高六寸五分深二寸八分口径长六寸三分阔二寸九分容五合重一斤七两三足有流有鋬铭九字其文曰父丁尊彞盖商人作礼器多铭之彞义取有常而无变也是爵曰招者名载其人为父丁而作也形制特无二柱为反坫之用比诸爵为小异未知古人所以立意何如耳【博古圗】
　　商祖丙爵
　　【矢祖孙丙】
　　右高六寸五分深三寸二分口径长五寸五分阔二寸六分容五合重一斤五两两柱三足有流有鋬铭上作矢形旁为一孙字其下着祖丙焉商世之君类以十日铭其器而配以乃祖乃父则此爵亦其一耳古之讼者入束矢以自明其直则矢有直之义况于为之孙者固当直已以従祀事于乃祖兹取以寓其意也【博古圗】
　　商父戊丁爵
　　父戊丁
　　右高六寸四分深三寸口径长五寸六分阔一寸六分容三合有半重一斤两柱三足有流有鋬铭三字曰父戊丁夫戊者谓太戊也丁则纪其日耳先王之时外事用刚日内事用柔日所谓刚日则甲丙戊庚壬是也所谓柔日则乙丁己辛癸是也宗庙之事内事也此所以用丁日欤是器纯厐之质扑而不雕盖原其时则商物也故其制作近似之【博古圗】
　　商祖己爵
　　祖巳
　　右高七尺三分深三寸一分口径长六寸四分阔二寸九分容四合重一斤七两两柱三足有流有鋬铭二字曰祖已按商有雍巳而无祖巳此曰祖已以见其孙之所作也且三代之器铭载不一然愈简而愈古愈详为愈近此夏商周之辨也道降而下辞费而已故周人作会而民始疑盖会出于不信矣若夫大信不约故不言可也此墟墓之间未施哀而民哀社稷宗庙之中未施敬而民敬者是所谓愈简而愈古者也质是器岂苟云乎哉【博古圗】
　　按商之君有所谓雍巳者故凡曰父巳祖巳者皆商器也是器文镂制作皆出于周而铭曰祖巳何耶既不载于经传殆有不可得而考者【古器评】
　　商守父丁爵
　　守父丁
　　商饮父丁爵
　　饮父丁
　　第一器高七寸五分深三寸口径长三寸九分阔二寸八分容三合有半重一斤四两两柱三足有流有鋬铭三字
　　第二器高六寸九分深三寸一分口径长六寸一分阔二寸七分容四合重一斤二两有半两柱三足有流有鋬铭三字
　　右二器一曰守父丁言子之为父丁作也曰守者又示其持盈守成善继志述事之义易所谓守器者莫若长子是也一曰饮父丁若所谓以饮平公者是欤器以载铭铭以立义视其器而求其义则知古人所以制作岂徒然哉【博古圗】
　　商斧爵
　　象形斧字
　　右高六寸六分深三寸口径长五寸七分阔二寸七分容三合有半重一斤三两两柱三足有流有鋬铭一字作斧形按天子之服十二章而黼作斧形盖斧之为意取其有断唯有断则刚足以立我而不流于沈湎亦饮者之戒也且礼始于饮食之初故污尊抔饮而礼已在焉今画作斧形书体未易盖礼之所藏器己备矣岂在夫曲礼三千而后见铺筵设几之虚文哉【博古圗】
　　商子孙己爵
　　析子孙已
　　右高六寸五分深三寸一分口径长五寸七分阔二寸六分容四合重一斤二两两柱三足有流有鋬铭四字曰析子孙已爵以饮福贻之子孙者故曰析子孙析之义盖取夫敛之则在我析之则在下曰已者商之君号有曰雍巳也夫为人后之道能享其祖考则是乃所以来其福嘏耳铭之于宗庙之器宜哉【博古圗】
　　商子爵一
　　【爵○子○作】
　　商子爵二

　　前一器高六寸七分深三寸一分口径长五寸一分阔二寸四分容三合重一斤四两两柱三足有流有鋬铭五字
　　后一器高六寸五分深二寸九分口径长五寸阔二寸四分容四合重十有四两两柱三足有流有鋬铭三字
