<!-- { "loadSidebar": true } -->
　　歙州婺源县龙尾石其石最为多种性皆坚宻叩之有声如磬有苍黒者而色之浅深葢不一焉其理或如罗纹或如竹根之横文又有金防如星布列其上而成北斗南斗之状者或云工人制砚之时因其有星琢去余者但留六七使如斗状葢非天成也有金文囬环成月晕者有石文团转其大径三寸余当砚之中谓之砚台有其理緑色而黒文幕于其上纎长如眉杂以金星者谓之蛾眉石又有金文如鱼如蚕如云如月者不可悉纪予尝于殿省丞崔珉防得风字砚其大盈尺有金线环匝其外池中复有金鱼其心有金云殊为怪也又尝于校理钱仙芝处见二砚其一中有金月下有二云承翼之其一中有金北斗傍有二云左右之石色颇青若此数种并昔所未有自三十年来方见虽瑰竒为甚而予不深爱之二十年前因过金陵于翰林叶道卿处见一砚方四五寸其色淡青如晴霁之时望逺天云表里莹洁都无他文云得于歙人葢出于端石之右矣自是每遇歙之好事或官于歙者必以此语之使其寻求终不能得近三年前屯田员外郎周颂知婺源县尝寄二砚其一正緑其一正青虽石无他文而緑者不甚明青者防近黒逺不逮前所见者岂求之未至欤大抵他石之材取以为砚大至尺者殊为稀矣独歙石絶有大者若一二尺之材乃其常尔论诸精粗之杀固自差殊至于发墨则皆一也其最可尚者每用墨讫以水涤之泮然尽去不复留渍于其间是足过于端石矣至夫其色晻昧而又不纯徒有金文本乃外物比而较之抑其下也
　　右歙州龙尾石
　　归州秭归县大沱石叩之无声石色苍黄者不甚坚正緑者乃坚其理防少温润上皆有文如林木之状又如以墨汁洒之者亦有圆径一二寸如月状其中亦有林木之文独色緑者其中复有黄緑之相错如青州姜跂石至琢为砚逺者经月近者浃旬往往有文防裂幸而完者十无二三论其发墨则过于端歙石而资质润泽乃不逮也此石世人罕有知者
　　古归州大沱石
　　淄州淄川县金雀山石其色绀青叩之声如金玉较其资质乃出歙石之右但于用墨其磨研须倍之以此反不逮也葢由润宻之甚耳
　　右淄州金雀山石
　　淄州淄川县青金石出梓桐山石门涧中其色青黒相叅而有文如铜屑遍布于上亦有纯色者理极细宻而不甚坚叩之无声其发墨畧类歙石而色乃不逮
　　右淄州青金石
　　万州悬金崖石其色正黒体虽润宻而色晻昧其间亦有文如铜屑或时有如楚石大才及豆此最佳者其发墨在歙石之下叩之无声
　　右万州悬金崖石
　　戎卢州试金石状类淄州青金石而又在其下青州紫金石吉州永福县紫石状类端州西坑石而发墨过之右戎卢州试金石青州紫金石吉州永福县紫石
　　登州海中駞基岛石其色青黒上有罗文金星亦甚发墨全类歙石而文理皆不逮也
　　右登州駞基岛石
　　古瓦砚闻相州魏铜雀台里人因掘土往往得之多防折者瓦色颇青其内平莹不类今瓦之有布文其厚有及寸者上多印工人姓氏皆分书也时有获其全者工人因而刓其中为砚尤难得大率每为砚须以沥青煑之乃可用用之亦发墨而非佳石之比好事者以其古物颇爱重之
　　右铜雀台古瓦
　　潍州北海县石末砚皆县山所出烂石土人研澄其末烧之为砚即唐栁公权所云青州石末砚者潍乃青之故北海县而公权以为第一当是未见歙县以上之品尔以今叅较岂得为然且出于陶灼本非自然乌足道哉
　　右潍州北海县石末砚
　　水精亦可为砚予曽于屯田员外郎丁恕处见之大才四寸许为风字様其用墨处即不出光尝以墨试之发墨如歙石但未知乆用之如何
　　右水精砚
　　玉亦可为砚古或有之予在杭州尝得镇潼留后李元伯书云近求得玉材令匠人琢为圆砚其发墨可爱恨未得与予覩之后数月元伯亡竟不果见
　　右玉砚
　　砚之形制古今相传有如鼎足者如人面者如蟾蜍者如风字者如状者如龟形者如月形者如马蹄者如葫芦者如壁池者如鸡卵者如琴足者亦有如琴者有外方内圆者有内外皆方者或有虚其下者亦有实之者此二种皆上鋭下广又有外皆正方别为台于其中谓之墨池此皆予尝所见者
　　右砚之形
　　凡砚须日一涤之过二三日既墨色差减纵未能涤亦须日易其水至春夏蒸湿之时墨乆留其间则胶力滞而不可用尤要频涤去之洗宜用小氊片或纸者乆用之石色为墨渍污即以麸炭磨洗复如新矣若沍寒之中不宜用佳砚石理既冻墨亦少光惟红丝砚至冰冻时皆凝结于石文中往往其水自四傍出乆则防裂尤当慎之凡砚每用匣贮不用则掩其葢或不掩亦未甚害独红丝砚每用讫必湏掩之即墨色终不干若不掩乆亦干也他砚所用之匣止用以漆为之惟红丝湏以银者葢常有气上下蒸湿若用漆匣未乆即壊
　　右砚之脉
　　凡自红丝石以下可为砚者共十五品而石之品十有一
　　右朱长文墨池编
　　论砚材
　　砚以端溪为最次则洮河又次则古歙又次则剑溪此外淮安辰溪诸郡虽亦有之然皆不足爼豆其间端歙所产皆有新旧坑之别惟旧坑者为上今已沦为深渊不可复取但人间时有收得者亦絶希罕新坑亦间有可采然百不一二端石有眼本非砚之所贵特以此表其真耳故辨之者有活眼死眼之殊活眼凡有数晕黄赤相间所谓鸲鹆眼者乃佳若但纯黄或纯緑色糢糊不明了者则为死眼此无足取兼多有伪为者湏细察之方可见也歙石有四种纹一曰刷丝乃直纹也二曰萝菔乃交罗纹也三曰眉子上有黄黑纹如眉四曰金星状若洒金此四纹中唯刷丝为上其间复有差等但金星之质最顽不堪用洮石今亦絶少歙之祁门有一种石淡緑色而理细土人以之为假洮石但性极燥故为贱耳剑溪出黯淡滩有石子为之妙甚东坡所谓鳯咮出于北苑鳯山之咮今其地初不闻有佳石不知何以称此庐陵人工造澄泥砚规仿铜雀然其质枯燥又南中人以璖琢砚乆则拒墨漆砚亦然本取漆匠案卓上自然乆积者质坚而铓利于研磨今人乃或累漆伪为体虚而滑不可用大抵皆非砚之正材也
　　右陈槱负暄野録
　　杨师道咏砚诗
　　圆池类辟水轻翰染烟华将军欲定逺见弃不应賖
　　李尤砚铭
　　书契既造砚墨乃陈篇籍永垂纪志功勋
　　魏王粲砚铭
　　爰初书契以代结防人察官理庶绩诞兴在此季末华藻流滛文不冩行书不尽心淳朴浇散日以崩沉墨运翰染荣辱是凭念兹在兹唯元是徴
　　张少博石砚赋
　　砚之施也备乎用石之质也本乎山温润称珍腾异彩而玉色追琢成噐发竒文而绮班葢求伸于知己爰得用于君子故立言之徒载笔之史将吮墨以濡翰乃操觚而吸水始烂烂以光彻终霏霏而烟起或外圆而若规或中平而如砥原夫匠石流盻藻荧生辉象龟之负图乍伏如鹊之缄印将飞设之戸庭王充之名已着置之藩溷左思之用无违徒观夫清光影耀真质霜浮符彩华鲜精明隠映皎如之色比藏氷之玉壶焕然之文状吐菱之石镜当其山谷之侧沉冥未识韫玉吐云懐珍隠徳因入用以磨砺由其人而拂拭故能抚之类磬发竒音对之若镜开新色既垂文以成象亦澄澜而渍墨砚之用也讵可兴叹而焚石之坚然孰谓有时而泐斯可以正典谟之纪垂篆籀之则者也遂更播羙六书传芳二妙申之汉帝尝同彭祖之席存之鲁国犹列宣尼之庙是以遗文可述兹噐奚匹匪销匪铄良金安可比其刚不磷不缁羙玊未足方其质光鸟迹于青简发龟文于洪笔则知创物作程事与利并兹砚也所以究墨之妙穷笔之精者也
　　黎逄石砚赋
　　有子墨客卿从事于笔砚之间学旧史之暇日得羙石于他山琢而磨之其滑如砥欲精研而染翰在虚中而贮水水随晕而环周墨浮光而黛起明而未融是以为用乆而不渝故以为羙器成尚古徴阙里于素王匠法増华参防稽之内史且王言惟一道心惟防于以幽賛由之发挥从人之欲委质莫违代若遐弃文将畴依肃观光而雾集赖设色而烟霏寔将振文而为邦岂惟蕴玉而山辉者哉君无谓一拳之石取其坚君无谓一勺之水取其浄君其遂取我有成性茍有补于敷陈固无辞于蕴映惟圣人有大寳昊天有成命莫不自我以载形因我以施令志前王之事业作后人之龟镜夫物迁其常天运不息水有涸兮石有泐代贵其不磷我则受其坚代贵其不染我则受其黑象山下之泉为天下之式因碌碌于俗间类栖栖于孔墨呜呼辞尚体要文当絶妙虽濡翰而不疲无烦文而取诮爰贡君子以其劲质或升之堂或入之室对此大匠厠诸鸿笔见珍于杀青之辰为用于草元之日夫气结为石物之至精攻之为砚因用为名事若可乆代将作程斯噐也不独坚之为寳谅于人之有成
　　吴融古瓦砚赋
　　勿谓乎柔而无刚土埏而为瓦勿谓乎废而不用瓦斵而为砚藏噐蠖屈逄时豹变陶甄已往含古色之防年磨莹俄新贮秋光之一片厥初在冶成象毁方效姿论坚等甓鬬缥胜瓷人莫我知是冬穴夏巢之日形为才役乃上栋下宇之时扶同杞梓廻避茅茨若乃台号姑苏殿称枍诣楼标十二之耸阁起三重之丽莫不瓴甋凝辉鸳鸯叠势缝宻如鏁行疎若缀衔来而月影重重漏出而炉香细细觚棱金爵竞托岧嶤玉女胡人争来睥睨陵谷难定松薪忽焉朝歌有已秀之麦咸阳有不减之烟是则纵横旧址散乱荒阡风飘早落滴仍穿藏弥迤之春芜耕牛脚下照青荧之鬼火战骨堆邉谁能识处亦莫知年何期邂逅见宠雕镌资乎有作备我沉研磬在水以羞浮钟因霜而谢响玉滴一堕松烟四上山鸡误舞澄明之石镜当头织女疑来清浅之银河在掌异哉昔之藏歌葢舞庇日干霄繁华防代零落一朝委地而合堕尘土依人而却伍琼瑶天禄石渠和即召风台雪苑落笔争邀依依旧物歴歴前朝沈家令坐上廽防能无泪下江中书归来偶见得不魂销有以见古今推移牢笼漫成败皆分短长一贯何树春秋各千年何花开落惟一旦星陨地以为石尽防光辉鸡升天而上仙别生羽翰异类犹然浮生莫筭
　　王嵩防孔子石砚赋
　　昔夫子有石砚焉邈观噐用宛无雕镌古石犹在今人尚传从叹鳯兮何世至获麟兮防年爰止爰定防徂防迁任往回于几席垂翰墨于韦编时亦逺矣物仍在焉非圣人之休祐安得兹而不捐洎乎俗逺圣贤教移齐鲁列庙以居先师攸主上荧荧以光澈旁而包固介尔坚贞确乎规矩昔诸侯立政周道无闻嗟礼乐之仍缺叹诗书之未分圣人乃启以褒贬垂以典坟必借之噐用成斯文葢石固而人往亦事存乎砚云至乃方质圆形铜模龟首雕饰为用陶甄可乆横防烟而不絶添緑水而常有岂如是石斯为不朽昔偶宣父厥容伊何旁积垂露中含偃波时代迁移去游夏而弥逺日月逾迈变炎凉之已多别有逄掖书生献策东京仰望先哲攻文后成叨秉笔以当问愧含毫于颂声
　　僧贯休咏砚诗
　　浅薄虽顽朴其如近笔端低心蒙润乆入匣便身安应是研磨乆无为瓦砾看倘然人不弃还可比琅玕
　　刘禹锡赠唐秀才紫石砚诗
　　端溪石砚人间重赠我因知正草元阙里庙中空旧物开方灶下岂天然玉蟾吐水霞光浄彩翰揺风綘锦鲜此日慵工记名姓因君数到墨池前
　　李琪咏石砚
　　逺来何岭外近到玉堂间乍琢文犹澁新磨墨尚悭不能濡大笔何要别秋山
　　右苏易简文房四谱
