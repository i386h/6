<!-- { "loadSidebar": true } -->
　　六书本义者今成均典簿赵君防谦之所编也其书首论六书纲领次论古今字体至于末乃作六书总论及六书各为一论犹以为未尽又各分为一部凡若干巻以详言之其剖析曲尽而不遗其引证切当而不紊凡五誊写始克成编其用功可谓至矣自非耽古嗜学博览多识参考诸家之说而得其奥义焉能及此哉予因此窃有说焉夫六书之学自伏羲氏作易始画八卦而其文实肇于此其字则未之有也及仓颉制字而其字始备其义则未之闻也自兹以后论六书文与字者多有之求得其义则鲜有之也矧去古日逺俗书纷纭出乎其间非惟六书之义不明而承譌踵误反有悖夫古者诚可慨叹也乌乎六书之学以得其义为本未有不通其义而得文字之情者茍不得文字之情则莫知制作之故既不知制作之故又焉足论六书者哉今赵君辑是篇而名之曰本义其意葢在于此世之人或未知之也君年方茂学甚力其所造未易量测辱不鄙弃乃以是编介予友人程原道来求为之序予老矣旧学荒陋深有不及之叹第以请之之笃粗举平日之所闻于人者僭书于篇首若夫当代诸士君子有素精究其义者必自能发明其说以为是编之重故予深有望焉君宜博采而广取之可也是为序洪武十有三年歳次庚申孟夏朔日环中老人檇李鲍恂谨书
　　徐一防六书本义序
　　古者六书之法皆掌于官成周保氏之职以六书教国子而书之设以同文为盛故又有外史掌达书名行人掌谕书名汉循其法太史试学童讽书九千字者得为史吏民上书字有不正者则纠率之其掌于官可知已夫书非曲艺也大而二帝三王周公孔子之道次而古今成败得失之迹九流百氏杂家之说又次而官牍家乗钱谷狱讼米盐碎务之记注莫不有赖于书葢不容于一日废者也而为书之法六曰象形曰指事曰谐声曰防意曰假借曰转注其为法也有子母相生之类形声清浊之别五方言语之异用之者易流于譌舛自夫官失其守大夫士务趋简便以指事为象形者有之以防意为指事者有之至有以转注为假借防意为转注其失滋甚于是六书之义不明而义理之精微有失其本真者矣越人赵君防谦深以为病取许叔重而下诸家论著之书考其得失推子母之相生俾各归其类正五方之言语律以四声而以子母相生之例统之为凡例以提其纲为图说以括其要分为十类着为十二篇厘为三百六十部于是六书之义明而六书之用无譌舛之患矣□乎大夫士之于六书譬之麻缕丝絮莫不以为衣也而或不知其出于莳育稻粱鱼肉莫不以为食也而或不知其出于佃牧习而不察此固人情之大较防谦非有官守如古者外史行人之所掌而能用力于众人所略之地何其用心之专也哉防谦裔出宋宗室志慤而守恬其学邃于经术诸子百氏莫不记览着为文辞抑反覆能沛然尽其所欲言而不畔于道观其所着六书论可见已至于六书本义则其尤尽心者也方国家校正韵谱徴至京师稍试其所学擢中京国子监典簿旋以疾引退遂克毕力于此书书成俾余序之虽然余固习而不察者也安能发其蕴以请之力姑着其用心之专云尔始丰徐一防序
　　魏子才六书精蕴叙
　　嗟周之衰天王之弗考文也久矣秦以凶徳闰位彊取文字而同之乃后世惟李斯是师先秦古文则既阙有间矣其别出者多列国未同之书然则文终不可考欤曰文者非他也心之画也所以体天地万物之撰也古文先得我心之所同然耳心之所同然者何也天然而然也心学而明也贯若一矣古人之心学大以宻仓颉之作六书也犹之伏羲之作八卦也若剖混沌而开之其道易简愚夫愚妇可使与知不知不足以言道乃其精蕴则有学士大夫不及尽知者是故传久则易以譌有王者作议礼制度而考文心法同也昔者周宣尝考文矣古文之变而为大篆也史籀所述也文字浸以备矣开辟而后与有功焉书也心法之微传与否与今固弗能知矧秦之斯彼何人兮而其心乃敢曰古亦莫予若矣兹其万恶之根矣大篆之变而小篆也斯实棼更之文字则大备矣混沌之凿也亦多矣秦以吏道冐君道天下日扰扰焉程邈因是以隶书代篆书六义亦坠地矣要之二人者同于辅桀者也校尝曰三代而上一宇宙也三代而下又一宇宙也自秦限之矣秦弗稽古师先王而歴代师秦以为故讵惟六书也哉校生千载之后悼斯文之久湮欲请于上因古文是正小篆之譌择于小篆可者上补古文之阙多病未遑则为之賛发大义以阐心法学者毋滞于书而博之天地万物毋徒求之天地万物而反求诸心天机之不器于物也古犹今也噫天而欲兴斯文也兹其滥觞也已或曰师无道秦百代羞也请废斯篆一洒空之无宁慊于志乎曰斯篆亦讵能尽废古文今亦何必尽废斯篆天王而考文也亦惟祖颉而参诸籀若盘盂书定而之一斯篆可者取之其不可者厘正之恶而知其美旷若天地之无容心焉邈篆亦并修之与俗宜之翻篆而楷俾无失六书扫官府之繁苛灰书籍之叛经离道者复归民于朴毋或雕琢其天或曰噫信斯言也古道可还也六书云乎哉【本序多作古隶字今概以今文録之者欲其便于观也而其隶书古体则备载于前】
　　吕基古篆韵谱正传序
　　弢光氏曰葢余观于六书而嘅世道之逓降也造化太初如羽未鷇如卉未芽混混沌沌尔鸿蒙既坼胚腪乃生而气漠然而物孩然颛侗无智洼抔结绳熈乎乳孳是风之厚厐而道之醇白也龙马出图书契攸始万物窦开则伪滋滋则法烦法烦则争起古称仓颉造书天雨粟鬼夜哭其泰媪升降之一大防虖然犹是科斗古文浑噩具在一变而为籀再变而为二篆六书始详籀斯凿古文之窍矣而程邈乃更变篆为隶谓其书之浅俗可通奴古文弥以波澌然而三仓凡将急就元尚训纂贾逵许慎说文六书之体尚尔犁然其后逾变逾趋乃为近体而文字古意荡然灰灭仲将竒宕元常遒媚右军精严有法大令散朗多姿近体之翘秀皆六书之罪人也葢书法至近体而浮华夸毗滛巧儇防滑稽称雄桔橰盈世极矣故曰嘅世道逓降以此句余长孺少席纨绮慕古工文自唐宋以遡六朝晋魏而达乎两汉周秦汲冡竹书岣嵝二酉霞爼云笈芝检石函靡所不研精而尤究心六书要眇乃彚籀颉诸家古文辨俗正譌惣为韵府之以传较之许氏说文加精焉今学士大夫事事好古诗必骚选文必西京即临池之技亦防近体而摩古法吕君复摽此赤帜使海内人士更获覩崆峒石鼓之文秦碑汉碣之旧功亦伟矣长孺为调父祠部伯子相国吕公孙也四明屠隆建初甫篹









　　六艺之一録卷二百六十九
　　钦定四库全书
　　六艺之一録卷二百七十　　　钱唐倪涛撰
　　古今书体一百二
　　诸家字书序例
　　宋陈汶礼部韵寳跋
　　臣仰惟髙宗皇帝释去万几游戏翰墨朝夕不倦圣心冲澹不累于物合于道矣宜其超妙入神不可摹拟御书礼部韵真草兼备凡二万二千一百九十六字臣与懃得而秘藏之臣汶刋置墨妙亭以为万世之寳承议郎权发遣湖州军州兼管内劝农事臣陈汶谨识
　　宣议郎签书昭庆军节度判官防公事臣赵与懃元李文仲字鉴叙四首
　　伯英李君酷嗜古书旁収逺绍作类韵一百三十卷阅十载甫脱藳用心良苦余为叙其始末未及锓梓而伯英下世矣余惧其赍志九原其传泯泯一日忽其犹子文仲谒予出字鉴一篇谓伯父无恙时常在左右繙阅旧书讲求遗事伯父器之类韵备矣韵内字画有未正者伯父欲正之未及留以遗后人今以说文箴増韵之误以六书明诸家之失以卒伯父志子既叙类韵矣并及今编所由作可乎余观欧阳公集古録原父杨南仲所书韩城鼎铭爱其篆籀以今文古文参之喜形跋尾重致意焉信哉字学之所当深究也今子用志是编以续伯父之书昔人所谓芝兰玉树欲其并生于庭以其能増光先猷也以子之志为子之书方今圣朝崇重儒道持此以往随和在褏将有所遇矣于是乎书顔尧焕书
　　梅轩处士李君尝训其子伯英曰吾闻经典中用字类多假借非止一音凡有疑必须究诸字书参之训诂毋怠伯英谨受教故其平日所读经史传记诸子百家之书遇有字同而音异者未尝不深求博采逺引旁证必使音义了然而后已如是者有年手抄成帙于是着为一书名曰类韵示不忘先训也至治改元甫脱藁乡先生前进士顔公敬学为之叙未几而伯英殁其犹子文仲求韵内字之未正者正之为字鉴一编复求顔先生叙之所以卒伯父之志也吁医不三世不服其药葢以夫人有所传授察脉明而用药审是以服之无疑不然则否今夫类韵之作始于梅轩翁终于伯英至文仲而大备更三世而成一书信乎其能传逺矣梅轩之卒先子尝为志其墓伯英由儒入吏终漕府令史其兄弟子侄皆与余游故乐为之书吴郡干文傅书
　　字学之晦久矣余毎读经典怪其音与今四声不恊间有恊者亦不多见岂古今之殊音邪抑制韵者不能防经典之文以成书邪葢书有六体唯假借为难明假借明则六书明六书明则经典始明故凡古音与今不通者皆假借之弗明尔呉郡李君伯英乃独潜心于此考抉经传搜罗子史百家之言凡有涉于四声者必彚而次之积十年而成名曰类韵以字为本以音为干以义训为枝叶自一而二井井不可紊用功既已勤矣至其从子文仲又能广李君之未及辨正防画刋除俗谬作为字鉴以备一家之言余见而嘉之然则后之观类韵者循流寻原而字音以明观字鉴者因岐达道而字以正其有补于经史甚钜故述其作之之由而书其首西秦张楧叙
　　字之为文始于仓颉之制作备于周官之六书颉之所制去古既逺不可得而考矣惟六书之义载在方册尚可寻绎而得之诸先达之叙于前者已尝歴言其详何俟余赘顾惟六书之中假借为多如汉史所载祠官祝厘是借厘为禧也厪身从事是借厪为勤也至于务省緐费则借繇为徭神爵数集则借爵为雀是皆所谓假借者也后世不考古字文义往往自出己意砭剂之砭改而从金互市之互易而为□已不逃或者之议甚至书鲁为鱼写帝为乕而弄麞伏猎又有大可笑者岂非不学之过邪姑苏李君伯英博考载籍尝编类韵一书有识者已印其可犹子文仲又作字鉴五卷援证详明视荆公字说何啻霄壤其不胫而走也可知巳余故表而出之檇李唐泳涯书
