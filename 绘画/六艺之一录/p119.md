<!-- { "loadSidebar": true } -->
　　右冯焕残碑三十九字其云比鲜卑叛逆则元初六年诏除幽州时事也其云策书嘉叹赐钱者冯绲传载焕死于狱中帝愍之赐钱十万当是此事也末有永宁二年四字盖其卒之年月也帝纪书建光元年正月幽州刺史冯焕率十二郡太守讨髙白骊秽貊不克四月辽东都尉厐奋承伪玺书杀元莬太守姚光绲传云焕为幽州刺史疾忌奸恶元莬大守姚光亦失人和建光元年怨者诈作玺书赐焕光以欧刀下辽东厐奋行刑奋即斩光收焕焕疑诏有异上书自讼病死狱中建光之元即永宁二年是嵗七月改元焕以四月终故碑尚用旧年也碑字虽无防而皆与史合【释】
　　冯焕碑隂
　　【上阙】曹史【阙六字】衡贼曹令史汝南【阙】表徳官兵曹令史河内樊晏世宁兵曹令史汉中祝飏孔逹士曹令史頴川阚扬武节集曹令史北海孙登元叙【阙】　　下【阙六字】兵曹史陈国丁武妙生戸曹史汝南【阙】　台客曹史汝南过嗛子让帐下司马陈国陈景伯载武刚司马汝南程旻季刘
　　右冯焕残碑隂诸曹史及帐下司马武刚司马十余人其间有贯頴川汝南陈国者皆豫州旧部也过即过字□即刚字嗛即谦字西汉太皆有之【释】
　　幽州刺史冯焕神道
　　故尚书侍郎河南亰令豫州幽州刺史冯使君神道右幽州刺史冯焕神道今在渠州冯绲传云父焕安帝时为幽州刺史建光元年卒释有元初六年赐豫州刺史冯焕诏焕之残碑有郎中尚书侍五字惟亰令无所见也【释】
　　赐豫州刺史冯焕诏
　　告豫州刺史冯焕今【下阙】常为效用边将綂御【下阙】内以威防抚喻杜【下阙】去年鲜卑连鄣塞【下阙】过掩卒防无距捍【下阙】率摄大守以下进退【下阙】曽不表罪诛多【下阙】丽王宫【下阙】轻狡猧【下阙】纎【下阙】絶宫不自效楚【下阙】化顷属乐浪久矣【下阙】当所谞设讫不定决【下阙】月左右欲来犯法【下阙】北顾伤心【下阙】焕有【下阙】冀焕能竭心尽虑有【下阙】上如不从化督録部【下阙】惟前后诏书以前人【下阙】侍御史便宜数上【下阙】元初六年十二月
　　右赐豫州刺史冯焕诏安帝元初六年也首云告豫州刺史冯焕者汉诏之式如此帝纪注云汉制帝之下书有四一曰策书编简也其制长二尺短者半之篆书起年月日称皇帝以命诸侯王三公以罪免亦赐策而以书用尺一木两行书之二曰制书其文曰制诏三公皆玺封尚书令印重封露布州郡三曰诏书其文曰告某官云如故事四曰诫敇其文曰有诏某官此诏云去年鲜卑连犯鄣塞列传云元初五年秋代郡鲜卑穿塞入防攻城邑烧官寺杀长吏发縁边甲卒黎阳营兵备之其冬又入上谷六年秋入马城度辽将军邓遵率南军共击破之按冯君乃车骑将军绲之父绲传云焕为幽州刺史又焕有墓阙题云豫州幽州刺史冯使君神道元初季年豫州境内无盗贼事上谷代郡皆幽州所部诏有北顾伤心及顷属乐浪之文亦幽州语也诏中谕其竭心尽虑而使之便宜数上必是自豫徙幽而赐此诏其石下断惟存上八字文意不能详考焕犹在豫故前尚称故官也【释】
　　即犯字□即过字防緜即捣击字□即慓字□即猾字纎即殱字属即属字【仝上】
　　元初六年立在渠州
　　益州太守无名碑
　　永夀元年三月十有九日益州太守【阙】君平呜呼哉【阙】如何我君遭命陨坠国丧雄干世也罔则吏民【阙】立石纪迹其辞曰
　　【上阙五字】君其祖后【阙五字】为汉表磨位【阙】术【阙九字】名【阙】　猃禀坚良【阙】　　大郡【阙】有【阙】　澄内清外以身帅下诛豪讨【阙】处【阙】　口【阙】　消慝述【阙】以宁贪饕改操革浊为清犂兆安土人歌大平超前守之治迹【阙】没世而无【阙】当【阙五字】何【阙】　命不豫【阙】疾徂灵远近伤切痛于仓干【阙】于旧【阙】长决【阙】　折而不朽名勒丹书呜呼哀哉
　　乱曰仲尼去鲁兮君子失路丧贤君兮与谁愬失眀哲兮入川户名不灭兮功留后【阙】　　兮祐孙子
　　功曹掾建伶【阙】泽字文【阙】主【阙五字】字【阙二字】从史牧靡【阙二字】字元白从史梇栋【阙二字】字【阙二字】故吏牧靡孙【阙】字【阙二字】故吏滇池【阙二字】字【阙二字】故吏建伶【阙二字】字【阙二字】故吏滇池王【阙】字【阙】材故【阙五字】字【阙二字】故【阙五字】字【阙二字】故【阙五字】字【阙二字】故吏【下阙】故吏【下阙】故吏【阙二字】王【阙四字】故吏建伶李【阙四字】故吏【下阙】故吏【下阙】故吏【下阙】故吏【下阙】故吏【下阙】故吏滇池王加字【阙二字】故吏谷昌【下阙】故吏俞元【下阙】故吏【下阙】故吏【下阙】故吏【下阙】故吏【下阙】故吏【下阙】故吏【下阙】故吏【下阙】故吏【下阙】故吏【下阙七字又阙六人】故吏滇池王【阙】字少【下阙一字又阙二人又阙六字】字升【下阙一字又阙三人】故吏【下阙】故【下阙】故吏谷昌【下阙】
　　右益州太守碑以朱爵为额蛇为趺龙虎衔壁在其两旁一崇碑也首云永夀元年三月十九日益州太守某君卒其姓独刓防或有谓之冯君者岂予所蔵偶不明邪碑云澄内清外以身帅下又云贪饕改操革浊为清则素丝羔羊之风必有光前絶后者夫丹书铁契髙帝所以申信誓于功臣也后人以斐豹之事遂指丹书为罪籍讲徳者不复用之此云名勒丹书谓丹青也碑之左有功曹掾故吏题名四十八人皆属邑建伶牧靡梇栋滇池糓昌俞元之人也仅有王李数姓可辨名字皆不具矣【释】
　　碑以犂为黎仓为苍即哀字□即恶字川即坤字【仝上】
　　益州太守碑隂
　　故吏牧靡陈汉字伯成故吏牧靡杨【阙】字茂材故吏牧靡【下阙】
　　右益州太守碑隂牧靡故吏三人题名在趺之右此碑刻五玉三兽下有牛首蜀中汉碑如是者有桞敏碑隂冯绲墓道双排六玉碑又有单排六玉碑与此凡四桞敏冯绲两碑六者皆同此碑无璜单排碑两璜而无郑氏注周官云璧圜象天琮八方象地圭锐象春半圭曰璋半璧曰璜惟琥但云琥猛象秋为之图者皆云琥以方玉刻伏虎之形聂崇义所画琮八出如花片陈祥道礼书又云琮体方而四角此碑之琮则五角单排碑则十角冯桞碑中者则同郑说玉人云天子执冐以朝诸侯说者谓冐方四寸其下邪刻之广狭如圭首诸侯执圭来朝以此冐之所以济瑞信犹合符也碑有者三独无六器之琥尔此碑刻圭璋于上琮璧于下其中则鼎列三兽桞敏碑则一禽图于首一兽为之趺六玉之中有牛首一而贯之以环冯绲碑则其上刻禽兽各一其下一牛首六玉之下又刻两兽有一人跨其右者单排碑则上朱爵而下武其六玉则右璋左圭又双璜相向如佩次之璧与琮又次之蜀人名之单排六玉未知何人冡前物也此碑之圭冯绲之璧琮璜则白余皆黑也绲墓前又有一碑亦上朱爵而下武其中无文谓之六物碑【释】
　　频阳令宋君残碑
　　无年月字画是东汉人书【金石録目】
　　汉故频阳令宋君表其篆额两行独不残缺碑十行行有七字惟圣贤之胄丕阐休声朝廷咨谋来归灵宇数句成文赵氏所蔵者亦是残碑恐不至如是之鲜也额之左有令丞簿尉五人题名乃本朝官制其右有文云后汉频阳令宋君碑记其辞曰宋君汉良宰也乡人宜之今亦缺矣【续】
　　防东尉司马季徳碑
　　山阳府卒史司马留碑无年月字画是东汉人书附于汉碑之次【金石録目】
　　山阳府卒史防东守尉司马君碑其名阙其字季徳有所终之月日而其年则磨防此云山阳府卒史防东守尉者以郡曹而摄邑官其本秩自如故犹今之兼权也防东二字颇晻昧难辨故赵氏以阳山卒史名之【续】
　　碑上残缺下云故山阳卒史防东守尉司马留字季徳今题从释【汉字原】
　　处士严发残碑
　　处士严发残碑所存十有二行行凡十字其大略载桓陈章所言处士严发有曽闵之行栖迟衡门诚于朋友引春秋襃仪甫之事后有聼表门闾复之文复下字缺盖邑官称严之行遂表其门闾复其租徭而碑之所由立也未有丞汝南番君及户曹掾题名当是其时官寮也其首行日月之下有彭城字乃其乡国也此碑不见嵗月疑其非汉刻虽字画不工却不类魏晋以后书法【续】
　　处士严发碑刓缺无年而有月日【汉字原】
　　司徒掾梁休残碑
　　司徒掾梁君碑篆额惟存君碑二字碑録云襄州糓城有司徒掾梁君碑建安二十七年立此黄初前一年也岂呉人尚用汉歴乎否则误字也梁君名休字元坚为郡五官掾歴郎中光禄主【缺一字】辟司徒府掾拜新都令有葬年月而缺其所终太守赵君相与諡之曰贞文子铭诗以三言为文【续】
　　在糓城县西四里建安二十七年立文字磨灭【访碑録】
　　任君残碑隂
　　蜀人谓之武帝先生任君碑隂可辨者不盈百字而纪年及名字皆阙【续】
　　汉河南尹苏府君碑额
　　右汉苏府君碑额题汉故河南尹苏府君碑今宣州太守张叔夜嵇仲见寄云在许州道傍无文词惟此十字其额耳按东汉时苏氏最显者惟苏章尝以河南尹徴未就其他无尹河南者意其为章碑也然章扶风平陵人而碑乃在许昌未知果是否【金石録】
　　胶水县王君庙门碑
　　无嵗月文字残阙【金石録】
　　胶东令王君庙门断碑碑中虽有景武孝昭冲质之文却有魏后黄初之字而题额以汉者岂胶东是其祖庙没于汉代者乎【续】
　　西平令杨期碑
　　右尉氏县西南四十里三亭乡杨方村墓南二十歩文字磨防惟有首尾【天下碑録】
　　征西大将军杨瑾碑
　　在尉氏县三亭乡路村【天下碑録】
　　边让碑
　　在开封县东北五里墓前【访碑録】
　　董袭碑
　　在开封县东北墓前【天下碑録】
　　上谷太守张碑
　　在定州安喜县东六里【天下碑録】
　　敏朂碑
　　在冀州【天下碑録】
　　贾敏碑
　　在枣强县东北三十里【天下碑録】
　　李固碑
　　在懐州山阳城内【天下碑録】
　　刘班碑
　　魏文帝为兖州刺史封为白马侯在澶州县三十里墓下【天下碑録】　在卫南县西墓下【访碑録】
　　苏武功碑
　　在京兆府武功县墓下【天下碑録】　苏武功碑京兆府【金石略】
　　太守樊演碑
　　在河中府临晋县内墓前【天下碑録】
　　司徒刘竒碑
　　在华隂县【天下碑録】
　　刘党碑
　　在华隂县墓下文字磨防【天下碑録】
　　丁仪碑
　　在虞城县墓前【天下碑録】
　　兖州从事丁仲礼碑
　　在楚邱县北三里【天下碑録】
　　陈留太守程封碑
　　在开封府封邱县东二里墓下【天下碑録】
　　执金吾髙褒碑
　　在雍邱县南五十里大善乡墓下【访碑録】
　　太尉髙峻碑
　　在雍邱县南五十里大善乡墓下【访碑録】
　　彭府君碑
　　在中都县【天下碑録】
　　刘熈碑
　　在徐州萧县二十五里【天下碑録】
　　御史大夫郑君碑
　　在龚邱县墓下【天下碑録】　御史大夫郑宫碑徐州【金石略】
　　尊士倪夀碑
