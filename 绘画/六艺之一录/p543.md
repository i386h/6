<!-- { "loadSidebar": true } -->
　　钟鼎篆韵自雕戈钩带及凡碑刻古篆皆在焉称钟鼎贵彞器也考工记金有六齐一曰钟鼎之齐此钟鼎之称所从始鲁铸林钟臧武仲论所以作彞器杜氏专言钟鼎故祀器之款通曰彞頫为钟卬为鼎乃彞器之大者器必有文以传逺若鼎盘量铭于经可见已自仓颉象形推类由是形声相推而文字生焉周公之时未改籀已有六书之教孔子之时已改籀尚存科斗之书秦法贵其国字孔氏及秦博士各藏之屋壁济南口授犹可寻声得字安国为隶古定科斗书遂絶矣观汉所得齐器周鼎栢寝之刻栒邑之铭皆有能按其款识者壁书半已诵传既曰定其可知又曰时人无能知果不可知则隶书何凭直废古从俗尔后日汉求古文遂不可复得削刓简朽乃不如近代纸墨之传易于流布唐初盛临摹始有以禇搨碑碣为墨本者东廵之石偃师之槃岐阳之鼓延陵季子之墓篆石泐而墨传然犹未有能摹钟鼎之款者皇祐始命太常摹歴代器款为图三馆之士不能尽识于是欧刘李吕考録渐广宣和以后为书遂多博古图之外有晏慧开蔡天启赵明诚荣咨道董彦逺以至黄伯思翟耆年薛尚功诸家相继论述彞鼎古器亦多出政宣之间物常聚于所好也初夏氏仿二徐韵例以唐韵系古篆于时器款未备其间钟鼎字文缺略颇泛取俗书以备竒字亦未以钟鼎名也政和中王楚作钟鼎篆韵矣薛氏承龙眠之旧图其帖始于雕戈因王楚之成书其韵谓之重广乙夘癸亥一再脱藳宜无遗字而帖之所载韵或缺焉商钟有释文韵则曰无音释石鼓已载帖韵则无取鼔文自韦韩过于称许适滋羣疑翟氏评周宣遗迹亟称吉日碑而疑鼓刻于维字疑其不类古款于以可疑其意不逮笔于栁帛君庶等字疑其促长引短以取称夹漈疑秦篆荏平马氏疑宇文周所为然此以论篆非论韵也今为篆韵复安问此固以多文为富尔旧刻夏薛诸韵临移失真昔人所以叹烟墨而悲纸竹也临江杨信父参订旧字博采金石竒古之迹益以奉符党氏韵补夏薛所未収徴余为序其篆则夏商周秦之篆而韵则唐韵也姑以是记字尔钿金戈带之文一时也夹钟昭铃之刻又一时也由古篆下迄斯冰有不可比而同之者亦有籀古错落散在召陵公乗之书或古文阅世而后出或后人仿古而近似审而用之存乎其人矣或曰钟鼎韵之作以备篆刻字文尔刻符摹印亦书学之一家马援不守章句而好论篆文当其拜伏波将军也上书言臣所假伏波将军印文伏字犬外向又言成皋令印皋字从白下羊丞印四下羊尉印白下入入下羊即一县长吏印文不同非所以为信事下大司空正郡国印章今按伏旁从犬能无外向之笔皋非从羊是乃谐声之字记东观者未有一言以辨之印文职在司空掌以少府犹或譌异况于香奁家记铜私印髙平刻鹊瑞之章元晖奉虎儿之字私志姓字者葢不可胜纪若啸堂所録其来久矣欧阳公平生惟一字记名后儒求多焉人之好古者鲜矣于记姓名则或好古篆抑好而不能察不如其不知好者也自玉篇起说文废俗书易籀学废岂惟字书哉音释行世而诗书易不复存古音韵略试士而字音不复通古韵古学虽不止字书辟如剖竹由本而至末是或一道也尝叹汉法试吏人诵史籀之书童习仓颉之教字学犹近古也汉求能读古字者必徴齐人以所闻伏生可以考论传称山东大师能言尚书齐语相授也孝宣命张敞受齐学遂能读鼎刻以致通显京兆余暇遑及古书无以大其师传杜邺从敞子吉得绪余亦以小学名家至于张敞受学所徴之师史乃逸其姓名谩曰齐人而已每阅汉史未尝不为斯人叹今信父力于篆韵盍书其名氏无若齐人然信父名銁以字行
　　明王应电同文备考序
　　道也者文之体质也文也者道之神用也六书也者文之辀轴乎溥之宣教明化逺之垂后宪前故曰王政之始经艺之本也粤昔大猷之时气化纯完文字阐于是经恒明而政日休自时厥后气化漓而文字舛六籍散而治教厖葢文字之兴衰实与道化相为倚伏故圣者作之明者述焉昭代之所隆而否徳之所略也自有书契以来仓颉古文判洪蒙而开之者也意融而理胜文约而义该明如日星贲如草木易而易知简而易从矣歴帝王而降礼制至周始备器法皆古所未有故字亦多古文之所无史籀变为大篆字学中不可阙焉者也钟鼎多出于三代之季良庸真赝不可复别取二三册而已小篆非圣王是师以六国之所擅作者参以己见画皆如箸以便笔札六书之体于是大壊至又变而隶而楷而草存者几希矣自是以来虽或以篆名家皆子孙于李斯者也或宗古文而真妄杂焉者也至以私意作为竒巧或欲布置以为齐整夸纰者传譌以为博滞陋者执守以为经而其义不可复寻矣今欲厘正之茍复循末世支离之迹与之秤量较计议论不愈烦去道不愈逺也哉故欲究作者之意必尽解前人之缚而后可与言也夫三才万物靡不有形象形者肖其形而识之
　　□日□月□星□云巛水□火□山□石
　　此字学之本也其涉于影响思虑之所及而不可以形传也则以其形而反仄増损或重叠配合
　　反人为□卩为□仄山为□田为□増木为本末口为□□损木为□月为夕重从□屾沝叠品防芔茻配□□□□合□为□木为□
　　于形不类而意则可通或配他文成字
　　土受昜明曰场心思成相曰想凡动虫生为风禾味入口为和
　　故曰防意也天地气化也神而不有万物丛生也蠢而无为裁成天地曲成万物惟人而已故酬酢万变纷纭百虑孰非事也以形以意合数文而为经纶之象从□持肉于示为祭事从□持弓矢为□事从哭亡为器事从目加木为相度之事
　　故曰处事谓以人处事又曰指事谓指人之事即古语象事之谓也书法有限而物类无穷字乌能尽之哉主一字之形而以他字之声合之因其形之同而知为是类因其声之异而知为是物是义
　　雨而从路廷林亏之声则为露霆霖雩日而从□乡京之声则为昊向厯景
　　故曰形声
　　霰之从散雺之从矛昨之从□映之从央
　　非本声而谐之故又曰谐声也夫声出于天或有余焉或不足焉声之有余也一义而各为一声不能声为之制字也故以一字而转为数声
　　正转平中转去辟君也转僻譬避四声宂卧器也转去声又淫沈酖三声
　　转注之谓也声之不足也一声而或兼数义不能义为之制字也故以一字而借为数义
　　风气也借风俗夷东夷也借平又借伤能兽也借才能之草盛长也借往又借语词
　　假借之谓也前人之论虽各有发明但不无得失且六义人之所常言也三母则人之所未讲也故画母有十虽体有万变不能违也字母二百四十子孙相仍至不能生而止虽字以万计不能遗也声母二十八交错于字母之中虽声以万计亦不能外也自本而该末挈之如珠聨网布沂流而还源理之如攻玉捕亡用甲勾乙损益盈亏刋俗而复古定一而同归故知三母可以制字明六义可以释经六义之未定三母之不讲又何六书之云且夫结字有主客笔势有逆顺画有清浊竒正体有向背动静故天文多圆烂然一天星斗地理多方宛如大地山河人道统成参于俯仰动植玉箸施于数目其画直科斗施于主防其画单鸟兽动而草木植取用于鸟迹栁叶也服食居器变动流行化裁于钟鼎诸文也其类有八书法亦异考于古文有润色而无造作验之人心有融释而无阻碍电葢窃取之矣后有觉者欲知其方曰法天也崇古也致虚也研几也穷神也天则开而我不与古则因而我无作虚则待其露而不先机则成其能而不惰神则天机流行莫知其所以然而然也可以与于斯义矣昔者周公尝设其官曰谕书名矣见于行事故弗存也孔门尝载诸言曰书同文矣无王者作故弗为也我太祖髙皇帝操三重之柄兼尊徴之善尝命儒臣为正韵矣但日不暇给间以小篆正楷书之譌而未尝以古文正小篆之谬且严于章奏而略于经史古今刀笔之吏或所玩习而经学士夫多不识知今上嗣位五星聚室夫室天子之北宫也壁实附之为文书之秘府而五星聚焉非天将兴起斯文之兆欤故今三才之义幽隐毕而文字之书明习者众愚也生值其时化机自中光不容掩流不能塞撰述成书然而病困之余功不逮识指归未竟昔汉武中兴大恊音乐而未谐厥成倪寛云天子建中和之极兼总条贯金声而玉振之遂一取裁于帝六书之防必有待于天皇考文而折衷之哉因题曰同文备考云
　　林右六书本义序
　　吾闻天下之学传之于师者皆不过古人之成迹也至于成迹之外古人所不能道师所不能传将阙而弗省欤抑将强而通之欤阙而弗省则非博学之士强而通之则丧义败理之害起矣是以君子有不得之论与其丧义而败理弗若浅学之无患故曰阙疑然岂若显啧毕贯了然无毫髪遗遁之为愈哉六艺之在天下其失也久矣惟书独行其所失者惟书为尤甚汉去古未逺雄班固许慎之徒防焉有作后世所尊者惟慎而已观慎之说文诚非雄固所及然其所得者惟象形谐声而已指事防意虽间得一二至于转注假借则昧乎弗之究矣故其穿凿傅防强说曲解使子母混然驳□义理亦以之弗明者有矣是慎之失也由慎以来作者代起皆不若宋之郑樵为伟观樵所着六书略证篇象类等书分析毫毛排挈沈晦亦自谓得书之奥室者矣然考其所得亦不过加慎假借而已至于转注虽言而弗明故其书所遗失者亦多或以指事为象形或以谐声为防意者亦有之矣夫二公可谓屹然于千载之上者所失若是他如李阳冰徐王介甫戴平甫皆掇拾二公之成说者又何论焉乌乎字学之不明义理之不明也有志之士宁不慨然于斯乎此赵君防谦六书本义之所由作也防谦以卓越之资兀坐万山中揖谢世事按读古书潜思□想怳然有得谓肁于象形滋于指事广于防意备于谐声四者不足然后假借以通其声声又有未合而又转注以演其声持是六者以考天下之书不假智为不待斧削而曲直上下内外屮又之形抑开阖翕防出入之声竒雄雅异之观盈虚消长之理皆合于自然之数譬如衡之称物镫之取景了乎莫之遁藏此岂得于口耳之浅哉□古人所不能道师所不能传而所得者在于一心也乌乎先王之于字书非小事也大而天地造化之所寓日月星辰云雨之流形山川草木鸟兽之纷错逺而千载之上旷而四海之外近而一心之微莫不于书焉是赖故其盛时家传人习虽匹夫孺童皆知义理之所系岂知世变一降虽博如许郑二公有弗尽知者乎吾知防谦此书所以包贯古今卓然特立其有功于先王也大矣或谓六经至朱子而后明六书得防谦而后着其功称虽有大小而用心则一可与知者言也防谦名古则宋秦悼惠王十二代孙云天台林右序
　　鲍恂六书本义序
