<!-- { "loadSidebar": true } -->
　　序
　　懐素草书自叙
　　僧懐素撰并书大厯十二年十月石在将作监官库【诸道石刻録】
　　送刘太冲序
　　顔真卿书未详【金石畧】
　　送刘太冲序碧牋书王钦臣故物后有王参政名印王云因与唐坰两出书各误收卷去坰以将才不偶命而德无其邻字剪去碧牋宜墨神彩艳发龙蛇生动覩之惊人不装背掲去背纸以厚纸散卷之畧一出即卷去其子云与智永千字栁公权书栁尊师志欧阳鄱阳帖并同矣亦可叹息也或谓密为王诜购去【米芾书史】
　　顔鲁公送刘太冲序郁屈瑰竒于二王法外别有异趣米元章谓如龙蛇生动见者目惊不虚也宋四家书派皆出鲁公亦只争坐帖一种耳未有学此叙者岂当时不甚流传邪真迹在长安赵中舍士桢家以余借摹遂为好事者购去余凡一再见不复见矣淳熈秘阁续帖亦有刻【画禅室随笔】
　　冬日集藏用上人院诗序
　　程浩撰序王涓等诗吴通微行书贞元四年【复斋碑録】
　　送李愿归盘谷序
　　韩愈撰盘谷在孟州济源县贞元中县令刻石于其侧令姓崔其名浃今已磨防其后书云昌黎韩愈知名士也当时退之官尚未显其道未为当世所宗师故但云知名士也然当时送愿者为不少而独刻此序盖其文章已重于时也以余集本校之或小不同疑刻石误集本世已大行刻石乃当时物存之以为佳翫尔其小失不足较也【集古録】
　　正书无姓名贞元中刻石【金石録】
　　今在济源县廨其末有记云贞元辛【缺】嵗建丒月渤海髙从【缺】　乃书者之名而石缺之也宋元祐八年县令傅君俞重刻【金石文字记】
　　緫悟上人钟山林下集序
　　石洪撰正书贞元二十年十二月【金石録】
　　处士石洪撰序桂府观察判官张谵诸暨县尉卢建上元县尉卢少连诗共三首皆洪书为钟山僧揔悟所作也以贞元二十年十二月立【集古録目】
　　右钟山林下集序者石洪为浮图緫悟作也石洪为处士而名重当时者以常为韩退之称道也唐世号处士者为不少矣洪终始无他可称于人者而至今其名独在人耳目由韩文盛行于世也而洪之所为与韩道不同而埶不相容也然韩尝叹籍湜辈叛已而不絶之也岂诸子驳杂不能入于圣贤之域而韩子独区区诲诱思援而出于所溺欤此孔孟之用心也治平元年八月八日书【集古録】
　　五太守宴小洞庭亭序
　　苏源明文并书在郓州【金石畧】
　　陈章甫谒禹庙序
　　开元二十年释惠通八分书【施宿防稽志】
　　尊胜经行书序
　　防昌元年前昭义军节度使要籍右监门率府兵曹参军上防军奚奬书在戒珠寺【防稽志】
　　表
　　苏源明正徳表
　　周良弼八分书天寳十四年【金石録】
　　乞御书放生池碑额表
　　表顔真卿书批答肃宗御书表以上元元年上真卿时为刑部尚书碑以大厯九年立【集古録目】
　　崔淙谢广利方表
　　行书贞元十二年五月【金石録】
　　右唐崔淙谢广利方表徳宗贞元中自着方书号贞元广利方颁之郡国淙时为同州上表称谢徳宗信任奸臣毒流天下而区区欲以医方救人民疾苦可谓妇人之仁矣【金石録】
　　内侍梁守谦乞冩兴唐寺藏经表
　　太和六年【京兆金石録】
　　述
　　宇文颢山隂述
　　窦公衡撰史维则八分书天寳十三年【金石録】
　　琅琊溪述
　　在滁州大厯六年【舆地碑目】
　　项王碑隂述
　　顔真卿撰并正书大厯七年五月【金石録】
　　顔真卿为湖州刺史重建项羽庙旧碑以大厯七年五月刻记于碑隂【集古録目】
　　举废功述
　　王仲舒撰韦国正书贞元二十一年【金石録】
　　李元素二州慰思述
　　义成军节度郑滑等州观察李元素二州慰思述庾承宣撰唐衢八分书并篆额元和中立【复斋碑録】
　　左史洞述
　　张祐书池州【金石畧】
　　金天王庙灵异述
　　卫包撰并正书天寳九年四月【金石録】
　　志
　　洛祠志
　　行书无书撰人姓名天寳六年三月在同州【金石録】
　　海涛志
　　海涛志涛厯涛日时涛期朔望体象春秋仲月涨涛解凡六篇唐窦叔撰其説以月朓朒涛汐之进退并窦氏涛日时疏一篇越州刺史孟简撰皆陶怂书朱巨题额不着刻石年月【集古録目】
　　大厯中海涛志窦叔撰其书六篇一曰海涛志二曰涛厯三曰涛日时四曰涛期五曰朔望体象六曰春秋仲月涨涛解余向在扬州得此志甚爱之张于座右之壁冀于朝夕见也已而夜为风雨所壊其后求之凡十五年而复得斯本以示京师好事者皆云未尝见也【集古録】
　　李幼卿题琅邪山志
　　八分书无姓名栁遂皇甫智诗附【金石録】
　　传
　　佛迹图传
　　薛稷书京兆府【金石畧】
　　崔慧爽传
　　萨谨撰行书无姓名开元十四年二月【金石録】
　　东夏师资正传
　　僧惠超述李嵓书开元十八年四月【金石録】
　　崔禹传
　　权倕撰党抚八分书开元二十五年春【金石録】
　　张中丞传
　　右唐张中丞传李翰撰呜呼张巡许逺之事壮矣宜秉笔之士皆喜为之称述也然以翰所记考唐书列传及韩退之所书皆互有得失而列传最为疎畧虽云史家当记大节然其大小数百战屡败贼兵其智谋材力亦有过人可以示后者史家皆防而不着甚可惜也翰之所书诚为大繁然广记备言所以备史官之采也【集古録】
　　陆文学传
　　咸通十五年　右陆文学传鸿渐自撰茶之见前史盖自魏晋以来有之而后世言茶者必本陆鸿渐盖为茶著书自其始也至今俚俗卖茶肆中常置一甆偶人于灶侧云此号陆鸿渐鸿渐以茶自名于世久矣考其传著书颇多曰君臣契三卷潮州刺史记一卷茶经三卷南北人物志十卷吴兴歴官记三卷源解三十卷江表四姓谱十卷占梦三卷其多如此岂止茶经而已哉然其他书皆不传【集古録】
　　没贺舍利传
　　崔璹撰正书无姓名开成五年十月【金石録】
　　都官员外郎崔璹撰正书无姓名初开元中国城西偏产异豕或谓文殊之化身常嬉逰于寺市人围绕争以饼饵投之后死于市市吏刘守嗣等焚之获舍利遂归藏于安国寺立此传碑以开成五年十月立【寳刻丛编】
　　疏
　　长生粥疏
　　齐已书洪州【金石畧】
　　陈杲仁告身并舍宅造寺疏
　　俞珣述并书大中八年【金石録】
　　隋大业十一年陈杲仁为朝请大夫告身并杲仁妻轸静縁舍宅造寺疏同刻皆无书人名氏舍宅疏称明政二年者李子通年号也【集古録目】
　　疏后题云明政二年按隋书炀帝本纪大业十一年十月东海贼帅李子通拥众渡淮僭称楚王建元明政则明政二年乃大业十二年也唐髙祖实録武徳二年四月隋御衞将军陈棱以江都降即以棱为总管九月李子通败棱陷江都国号呉建元明政则明政二年是武徳三年矣二説不同如此吕夏卿为余言若以大业十二年为子通僭号之二年则江都方乱炀帝安得南幸而唐实録陈棱事可据则明政二年当为武徳三年也隋书缪矣杲仁终始事迹不显畧见于隋书云唐初为隋太仆丞元祐将炀帝已遇弑沈法兴杲仁共杀祐起兵防江表法兴自称緫管太司马録尚书事承制置百官以杲仁为司徒其事止见此尔开元中僧徳宣为杲仁记舍宅造寺载其世家颇详而其功阀官爵嵗月多缪徳宣言中毒以死而宅疏言见屠戮当以宅疏为是徳宣文辞不足録独采其世次事迹终始着之俾览者覈其真伪而少益于广闻炀帝本纪髙祖实録皆唐初人所撰而不同如此何哉【集古録】
　　训
　　南叟训
　　祁顺之撰皇三从侄李延宥正书乾元二年【金石録】
　　箴
　　语箴
　　欧阳询书未详【金石畧】
　　太仓箴
　　李商隠文行书大和七年十月【金石録】
　　议
　　顾少连諡议
　　正书无姓名元和元年五月【金石録】














　　六艺之一録卷八十七
　　钦定四库全书
　　六艺之一録卷八十八　　　　钱唐倪涛撰
　　石刻文字六十四
　　唐刻【诗】
　　幽林思
　　韩覃撰正书无姓名武后时立【金石録】
　　幽林思武后时庐山林薮人韩覃撰余为西京留守推官时因游嵩山得此诗爱其辞翰皆不俗后十年始集古金石之文发箧得之不胜其喜余在洛阳凡再登嵩岳其始徃也与梅圣俞杨子聪俱其再往也与谢希深尹师鲁王防道杨子聪俱当发箧见此诗以入集时谢希深杨子聪已死其后师鲁防道圣俞相继皆死盖游嵩在天圣十年是嵗改元明道余时年二十六距今嘉祐八年盖三十一年矣游嵩六人独余在尔感物追往不胜怆然【集古録】
　　石淙诗
　　诸公撰薛曜正书武后时立【金石録】
　　御制夏日游石淙诗并序久视元年五月薛曜正书今在嵩山石淙北崖上其诗天后自制七言一首侍游应制皇太子□显太子左奉裕率兼检校安北大都防相王□旦太子宾客上柱国梁王□三思内史□狄仁杰奉宸令□张易之麟台监中山县开圀男□张昌宗鸾台侍郎□李峤凤阁侍郎□苏味道夏官侍郎□姚元崇给事中□阎朝隐凤阁舍人□崔融奉宸大夫汾隂县开圀男□薛曜守给事中□徐彦伯右玉钤卫郎将左奉宸内供奉□杨敬述司封员外□于季子通事舍人□沈佺期各七言一首文内天台讹右衔讹冲瀑水讹曝【金石文字记】
　　天后御制诗
　　王知恭书西京【金石畧】　永淳二年九月王知敬正书今在少林寺【金石文字记】
　　则天幸流杯亭宴诗
　　麟台丞殷仲容书武后圣歴二年幸汝州宴饮于州南流杯亭与羣臣分韵赋诗武后御制及梁王三思等凡七首平章事李峤为序以久视元年九月刻石碑后没于汝水中贞元五年刺史陆长源辇出之有记在碑隂字为八分书【集古録目】
　　流杯亭侍宴诗者唐武后久视元年幸临汝阳留宴羣臣应制诗也李峤序殷仲容书开元十年汝水壊亭碑遂沈废至正元中刺史陆长源以为峤之文仲容之书絶代之寳也乃复立碑造亭又自为记刻其碑隂武氏乱唐毒流天下其遗迹冝为唐人所弃而长源当时号贤者乃独区区于此何哉然余今又録之盖亦以仲容之书可惜是以君子患多爱【集古録】流杯亭在梁县城南三十里唐则天尝与侍臣姚元崇苏颋武三思薛曜等游宴赋诗【寰宇记】
　　陪勅使麻先生祭岳诗【诗见求古録补録卷末】
　　守博城县令马【名阙】在岱岳观碑东侧面其文剥蚀不全久视二年记所称神都青观主麻慈力即其人也武后遣之至观修醮神都即东都故有伊水嵩岩之句【金石文字记】
　　六公咏
　　李邕撰胡履虚八分书开元十一年【金石録】
　　李北海六公咏今泰和集中虽有诗而无其姓名又其説一章不尽或遗余见荆州六公咏石刻文既不刓故得尽存可以序载于此按中宗复位以彦范王扶阳晖王平阳暐王博陵柬之王汉阳恕已王南
