<!-- { "loadSidebar": true } -->
　　徴明先生每日清晨冩楷书千文一遍然后防客作务终身不间此亦执笔贵熟不可少间之意也
　　豊南禺推明家书家宋仲温第一宋仲珩第二祝枝山第三文徴明第四南禺未得古人口诀手授之真传轻于立论仲温书少飞动之势但结体穏实何能窥见古人堂奥
　　我明以邢子愿黄辉米仲诏董宰为四大家配唐之欧虞禇薛宋之蔡苏黄米然三人黄虽非董敌犹有可观邢米恶札敢与董雁行者以进贤冠故也董之萧疎简逺出入晋魏直超唐宋之上三人祗堪北面敢相对乎一时聋瞽推置真为有识者所笑
　　董先生每云吾书无他竒但法髙秀为古今独歩耳心防手手防笔笔防法纯是天真潇洒
　　华亭之侄名尊闻者评先生书曰家太史结契琅琊每于酷类时还言神气太铄乏自然之韵迨无缚无脱锋藏机防始悠然畅志
　　崇祯甲戌董先生年八十为礼部尚书加宫保以礼致仕于家乙亥年八十一尚跋道徳经石刻古脱刚劲有顔鲁公之风八十三丁丑殁又八年国变
　　董虽极意着力终无着力之迹萧然自逺真所谓书中仙子邓太素黄慎轩则有力矣渇奔泉怒猊抉石古人有此种黄邓可不愧
　　黄辉四川南充县人十七嵗中觧元十八嵗万歴己丑科进士授庻吉士性孤峭迂拙好闭戸静坐累月不防一客每自矜贵不肯多冩索之者或经年不获一字生前一扇或数金罗西溪者慎轩同乡人向余言先生作字甚缓或刻许成一字或一字作辍数次然后成每日冩字十余幅即止不书家人每其神驰之时輙去之不令知慎轩间顾座后知其不满数遂书之不已　黄慎轩与董为万歴己丑同榜进士相传慎轩能左手作字未知果否慎轩号铁庵得道死　黄为蜀之先逹其书逊董今四川人夸之为明朝书家第一造董逊黄之语煽惑俗子以讹传讹信以为真甚至言右军大令尚出其下种种可笑其初意只欲推重本乡之人以夸耀一时遂不觉蹈瞽目之诮私意妄言安可废公论哉陈眉公之所有者董无所不有董之所有者陈未必尽有右军如龙北海如象其董陈之谓乎　刘玉少家藏眉公真迹颇多余昔婆娑其下见一白纸便面横书间挥白羽扇五大字此欵极新　陈眉公执笔撮于指尖内横担又斜又扁不肯对客作书恐人盗其笔法此与右军执笔何如
　　王宠字雅宜苏州贡士其书古质但时露稚态临帖未熟也
　　王五辑家见王穉登与项子京陆无从二柬作指顶大字字体瘦硬中锋运腕具兰亭笔此等人今日岂昜得哉
　　徐文长字法腕劲大类苏黄然有学王草书又兼章草然皆不佳也
　　徐子仁号髯仙锦衣使者其人美髯肃宗喜之故号以此其书腕在苏黄之间当时指为名笔何也
　　张瑞图号二水闽人天啓宰相也其书从二王草书体一变斩方有折无转一切圆体都皆删削望之即知为二水然亦从结搆处见之笔法则未也
　　倪鸿寳书一笔不肯学古人只欲自出新意锋棱四露仄逼复叠见者惊呌竒絶方之歴代书家真天开蚕丛一线矣黄石斋其竒不及鸿寳而孤傲岸异神骨磊落亦竒材也
　　王季重倪鸿寳皆浙人均有能书名两人互相戱评其字鸿寳戯王曰汝字如葫芦躧髙橇其结体尖长撇拖防也季重答倪曰我亦酬君五字曰刺菱翻觔斗言其棱峭一一翻向外也二评皆确
　　范允临王季重黄石斋倪鸿寳四人皆学董发笔抽掣三法此三法中四人尚未能尽其底蕴况他法乎王遂东以中锋学董形模拘所以可观者以揺笔有态也
　　范允临何伟然两人学董然何之骨俗局小又逊范一筹范大字最妙虎丘悟石轩三大字不在董下　何拘拘则似赵范放放或杂黄皆十有一二者也
　　王铎字觉斯河南孟津人进士
　　夲朝初为吏部尚书其字以力为主淋漓满志所谓能觧章法者是也北京及山东西秦豫五省凡学书者以为宗主双白曰晋魏潇疎工秀之致彼中人何能知之洵北方之学哉　觉斯字一味用力彼必误认铁画银钩诸法所以魔气甚大　畵家有南北书家不然然在今日则诚有南北之异王双白曰觉斯河南人横得书家重名又为尊官故彼中之向往者众耳所以北方五省之人推觉斯为羲献信耳信口不知书法为何物故胆大心粗妄加评论
　　邹臣虎初学书最服膺董先生及中锋悬腕三年而成成后乃诟詈不去口甚至斥为村学究书双白与邹防甚乆知邹之为人语余曰臣虎生平最嫉妬断不欲人掩其上故有此论晩年性气稍和见董书则又讃叹不已　常州古鼓楼上三吴第一楼乃衣白书也字径二尺七八寸妙极　邹先生家藏顔鲁公书真迹一横卷邹得力于此生平不知临几百本余在毘陵史光庭出邹临本见示错落竒伟不知与真迹如何时董文友在座云不甚相逺然先生止能仿此一家书不似董先生临摹古今各家为絶唱也后数日文友持真迹来果然臣虎年七十余每日作书不辍或有规之者以为名
　　已成矣字已传矣何岌岌乃尔臣虎答曰一日不书则一日退一日执笔则一日进不进不退吾甚惧之况书法原无止境耶【此至言也】
　　王双白髫年即防董门董先生歴逰南北双白多从游故笔法精深自谓得不传之秘亲书三十二字其中有侧笔取势晋人不传之秘十字设非双白何以开我心胸也
　　吴易号素侯为宰客代笔起家巨万仕中书皆宰力也宰死后楚藩延素侯素侯住数年张献忠破武昌不知所终
　　许元礼徽人文穆公之第四子宰为文穆防试所取士宰避里人寓徽甚乆故元礼传董笔法其字迹颇相似亦饶劲体但落笔务求逼肖故反拘少骀荡自然之气元礼字季履号莲岫仙至太守
　　祁豸佳字子祥浙江绍兴人明末进士董先生游杭住湖上厯数月豸佳出其门董教以抽锋运腕法故祁字乍见之逼肖宰较许元礼稍觉骀荡然味浅力薄细看大相径庭葢董从诸家融化众法而后成祁则专守一家所以含蕴处少
　　杨文骢字龙友学宰书形迹虽似神骨全非葢落笔烂熟少生秀之趣杨与遂东子祥皆一家书
　　董宰少时学北海又学米防阳二家盘旋最深故得李十之二三得米十之五六生平无所不临而得力则在此今后学董者不得舍李米而竟取董也葢以董学董终不似董也董中年方临顔
　　或云明四大书家一董二黄三米四蒋谓之南董北米蜀黄黔蒋王季重云四家乃董黄蒋米季重为董门人必有所防季重又答季研斋书云右军以后歴代未有如董先生之秀逸者但稍有习气耳或云明四大家一董二祝三陈四邓又王觉斯刻四大家帖一黄二董三米四蒋又觉斯常欲削米而以已易之以上三评俱非定论也毘陵王双白云明朝止有一大家董先生是也下此止可谓之名家总明朝书家计之其书法可与唐宋匹号为名家者止有四人一邓太素二邹衣白三倪蘓门四陈眉公葢邓书得笔于米而天姿古劲有屈铁之势如龙门之桐高百尺而无枝葢以骨胜所少者细筋耳又变化生动之态邓无有焉至于邹书则中锋悬腕萦廽刚劲防滴生致但局于顔又时伤瘦硬未闲变化耳若倪书则笔法秀逸从董脱胎于歴代之法蕴蓄宏深而出之简逺不似他人着力正是画家逸品也若眉公用笔甚活自成一家能于防用藏锋其结构如松柯缭绕有骨有趣从苏脱胎一毫不觉此四人者皆亚于董者也正似孔门有四哲耳以公论之董当为一大家其名家四人一邹二邓三倪四陈此双白语也羊山先生曰可谓定评矣臧孟循浙江人其生平不能详王无咎字借茅起家进士由翰林出补江寕按察司觉斯之子其书较之父又能泛及唐宋但笔笔束于法且多俗气搃之未得书家真诀也
　　蒋如竒宜兴人进士仕至臬司以二王草书行世归家后宦贫苦住城外小园一楼上其结体有法但欠变化耳
　　齐维藩亦善用笔但结体欹侧有追险意未免反堕野狐或曰米老不欹侧乎曰米老从古帖盘旋气魄雄伟结字磊落且一反一正相生无穷又曰势竒而反正岂一于怪诞之谓乎
　　姑苏韩古洲藏王右军真迹内景经古洲自少至老临摹不倦自以为逼肖曽临一本售之防兴季宅得千余金季不能辨其伪也又临一本送研斋余索视首数行及尾幅皆以拭案见毁惟中幅宛然虽楷体而笔法实有行草之意飞舞潇洒絶不板重研斋评之曰落花飞絮何茫茫此语却妙可想见其真本风流诚希世之寳也
　　魏泽字洪逺年五十余各处入幕洪逺四面用锋笔不是执定自谓得笔法传王仔图
　　余友查士标字二瞻初学李北海后仿宰关帝庙碑从此入董门庭然其迹毕竟类李康熈初来扬州遂学南宫天马十纸贞嬢芜湖学记数种用笔骀荡不覊真是时贤之俊但可惜落米窠臼祗恐未昜超脱耳今时能书之士如赵宏小楷极佳寜国泾县人
　　刘上延字賔仲芜湖人字迹类宰病在过放又有时杜撰王季重好之遂尔获名
　　汪彪字仲文休寜人初年在金陵廊下卖字朱之蕃顾起元二先生好之为彪刻六种帖二公作叙
　　广陵书家有强惟良其结体平正而不得笔阮玉铉虽似得笔天骨又甚俗　强初从何伟然入门稍一渉董即入黄入苏旋入章草最后学顔鲁公颇自雅俊但落笔拘终未窥见古人且最初于何法结习甚深未能变化小楷学钟绍京　阮从二王草书入门后遂学米老十纸真嬢有郁勃沉着之形其学平原碑体及虞欧诸书大类算子小楷类姜立纲　强之结体正局也极其造诣可以到赵文敏阮则跛偃矣虽极肖米而生动之趣却少　强阮皆以力胜不能以韵胜或曰强似有韵在笔墨畦迳之外出于生知非可学而得之结体雅正有似乎韵实非韵也
　　杜仁峻学强之小楷而加以俗仲烺郭础学阮者也俗似阮其充拓不及阮满庭芳结体类雅笔底纒防终是俗气未除大抵此中以强为最所谓汉何如大时无英雄遂尔横絶
　　查二瞻之字近趣非趣也笔笔做作非天然之态汪湛若之字近古非古也笔笔滞拙少潇散之致

　　六艺之一録卷三百三
<子部,艺术类,书画之属,六艺之一录>
　　钦定四库全书
　　六艺之一録卷三百四　　　钱唐倪涛撰
　　歴朝书论三十四
　　书法纶贯自题
　　事无大小以粗心浮气当之未有得者故必先澄神神定矣方究执笔与用腕执笔用腕人工也五指之间布置各异作用不同必人与器相习腕乃可用用腕惯字法得三四矣然后论正锋藏锋此器与事交时也事事之始必先临摹临摹者聴命古人者也临摹既乆试之结搆结搆者聴命我者也方圆疎密结搆中大端也结搆佳字法得七八矣然后论迟速论纯熟纯熟之后气韵自生此中或今或古或能或神或逸人与天参有着力不得者微乎微乎言语道断矣统论者防十二列所不足而补之者也
　　钝椎居士宋啬书
　　澄神
　　潘之淙曰书心画也必先乎心而应乎手若心手参差执笔不何以成文
　　蔡伯喈曰凡书先黙坐静思口不出言气不盈息沉宻神彩如对至尊
　　王右军曰凡书之时贵乎沉静令意在笔前字居心后又曰精思熟察然后下笔
　　唐太宗曰轻浮则俗薄而直置
　　虞永兴曰心神不正书即欹斜志气不和字即颠仆张懐瓘曰静而求之或存躁而求之必失
　　翰林禁经曰凝神絶虑不可烦躁
　　董思翁曰行书十行不敌楷书一行时习为之以敛浮气
