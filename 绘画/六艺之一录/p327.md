<!-- { "loadSidebar": true } -->
　　发吴兴帖　顾云□□二字特小似以旁注摹入行者按□□当是纒感刘顾作经感非告风疾告字差小亦旁注模入　五王本楷书吾字□王本草书兴字□当是复一作后非故□当是云刘顾作故足亦非视华视字左上失一
　　昨遂不奉别帖　黄山谷云昨遂不奉恨深帖有秦汉篆笔中令自言故应不同真不虚耳中令书中有相劳苦语极佳读之了不可解者当是牋素败逸遂多阙耳观其可读者知其尔耳米元章专治中令书皆以意附防解説成理故似杜元凯春秋癖耶　长睿云昨遂不奉恨深此近世人语非子敬书按此帖载王方庆万岁通天进帖中为王氏歴世传寳墨迹岂有伪理长睿毎以辞语明显者为非二王书臆决无据又此帖唐摹墨迹今藏武英殿曩在京时尝得见之不奉下纸破碎尚有别怅二字犹存其半淳化□之深字唐摹本作深淳化作大观承之皆误又通体字形虽具而精神气骨无复十一淳化信土苴矣
　　肾气丸帖　比服服字作大观作服当以大观为正齐剂通前汉艺文志百药齐和正作齐此书齐字以中笔带下当字淳化模失大观殊楚楚也
　　先夜帖　此帖乃大令仿右军笔法者故竟体有似处然纵逸之气故时露□□二字相混无别当由模误顾作汤酒亦臆决□字首笔当带下别字来本书与刻帖行列处长短不侔故越行中防耳大观正依本
　　度帖　长睿云度帖米以为无名人作仆谓此真晋人语笔势踈缓大令书则非帖云仁祖欲请为军司按献之以晋孝武太元十一年年四十三卒上推谢尚于穆帝升平元年卒时献之方年十三请军司又在升平前大令是时才十许岁安得巳作书论时事殆是穆帝时人伪作第十巻度何来迟亦此类按世説新语注献之卒于孝武帝太元十三年考本传谢安以太元十年乙酉卒献之防请加礼未防遇疾卒于官若如十三年之説则去安之卒已三年不得云未防遇疾卒矣当以长睿之言为正　度许询也兴公孙绰也龄即脩龄王胡之也仁祖谢尚也诸□当是吴刘作吾或作从误
　　慕容帖　米云亦无名人伪按此两帖与第七卷前右军诸帖当是一手伪书頼字左半钩模小失
　　薄冷益部两帖　黄山谷云薄冷以下至消息二十八字是欧阳率更书不但得之笔法其语气似隋唐间人　元章云薄冷益郎两帖并欧阳率更书　长睿云米以薄冷益部二帖为欧阳率更书实然但米误以益部为益郎耳益部耆旧传盖借陈寿所着益部耆旧传也　冩取了字笔末引长当是写取耳顾作了恐未是求□□次按书法信下当有叠字刘但作求信次非
　　饧大佳帖　饧大佳下两行当别为一帖非直文义不属笔势亦小异要之亦是率更书
　　前告帖　此与前度两帖皆一手伪书米鍳良是又钩模多失笔家□当是家从旧释误作信非直晋人不以信为书信之信观其草法亦是从不是信也徳逺□字中失一小画所致□字本一重笔有飞白今分为二永□观其笔势疑当是永□失中一画何可□□□疑当是何可与恐永问末当有阙文耳作之下今永门恐未必是存疑为可
　　鬱鬱帖　此左思咏史诗后少地势使之然六句长睿云乃后人集大令书　此帖钩模失误全不成字而笔力委琐全非大令风骨长睿目为集大令书犹是过则之论
　　仲宗黄门二帖　此二帖深谨中有防行自在之致格韵絶类右军当是大令仿右军书乃大令帖中最上之作长睿以为亦王氏书非大令鉴未是又献之无子此云诸儿祸变无常当是诸从之有祸变者　按献之兄徽之为黄门侍郎后献之月余卒此云黄门陨背当别是一人晋书王彬传长子彭之嗣位至黄门郎彭之为献之从叔或当是彭之也
　　外甥帖　□当是令刘作念非□当是知刘作欲非□笃更字上多一当是钩模有误
　　思恋帖　此帖重见本卷帖末少静字文既少异笔法亦颇不同一帖两刻且见本卷乃不及觉不省当年何便至此又不省歴代何以都不省觉乃传宝至此泉本不复此三行宜矣　此卷凡有三思恋帖第一帖虽与后二帖不同然词意则一后二帖中字大半第一帖所有应是后人简括第一帖伪为之
　　冠军帖　此帖重见十卷而字势大小絶不相同燋□可□后作燋悚可言此作燋防字书无防字乃钩模之误当以悚为正可□当作可言刘顾作耳悮
　　可不必帖　此帖前有阙文三行别是一帖刘合下诸舍四行作一帖误且第三行劳下明有空地其非一帖决矣
　　诸舍二帖　首行八字与后塞仰以下十八字笔势不同当是两帖泉本无下十八字亦有见但脱失可惜耳
　　淳化秘阁法帖考正卷第十
　　晋王献之书二
　　前卷伪帖最少止度等数帖耳此卷伪者过半惟月终及尊体复何如二帖风韵与前卷同疾得损服油等三四帖仿右军新妇鸭头丸等帖风力圆劲为大令真笔余皆俗手伪书为沿门擉黒者开先路就中鵞羣一帖笔力犹郁劲遒发可观然去子敬风流亦以逺矣
　　桓江州帖　自此至庆等已至十帖皆是伪书元章谓是张长史以其草法狂纵故有此目实臆决也长睿云米以为张长史虽未必然要非大令书也此帖亦不至恶但纵任近俗无晋世清韵耳按此十帖与第二卷张芝知汝殊愁同出一手韵浊体俗不惟非大令亦断断不是张长史长史虽狂纵然自有一段逸气此殊滞下乃俗手习颠素者伪为二王帖语耳王元美谓长史去此尚三舍恐是大令创草此元美震于其名不敢更为异同之论耳若大令果作如此书虽两晋低手之末亦不堪位置何縁便与右军齐名此与第六卷右军适欲遣书等帖又不同彼纠绕
　　无劲骨此犹是圆浑故当别是一手然学之不己定可沿门擉黒　长睿云张彦逺右军帖録有此语此亡其半上有知汝欲来下云云凡九十字亦见续帖逸少部中结字殊应规矩葢王氏子弟临逸少书胜此逺矣按张彦逺法书要録所载右军书语并无此帖大令书语中有之亦分作两帖不省长睿所见又何云也或当别是一书耶　桓江州桓也或称桓冲按冲以孝武宁康元年都督豫江州军事不得专称江州桓以安帝隆安四年领荆州刺史固求江州朝廷不能违则江州当是桓之领江州后大令之卒十有二年则此帖之伪正不待证之笔法决知非是矣　东□张彦逺作改□当是枋文寿承云疑借作船舫之舫东改枋恐是当时船名言当具东改枋三四迎汝也或作攻未详无湖地名晋书地理志作无湖无上无草按无字即繁芜之无本不应有草□乃湖字刘作御黄作仰皆非信还□当是一一张彦逺正作一一顾作具非□当是白陈误作自□当是比□□疑当是纪若顾作絶欲可疑未识字勾模有误大抵此帖文多断续不可晓本是伪书亦不足深辨也　张彦逺法书要録所载与此小异改枋下重一枋字末句比作书欲不能成之亦与帖有异同当是钩模脱误
　　疾不退帖　语同六卷説已见前而书法彼此不同如此决知伪作无疑也　此岂常下□□笔法当是至至然以第六卷证之当是忧忧笔驶误耳肌色上大观有云字□当是竦或误作踈　消息以上五行与上文义相属当是一帖刘次庄正合为一□□施作头顶刘顾作头项疑当是误攻言恒患投剂误攻耳
　　鐡石两帖　鐡石或云是殷鐡石东坡云梁武帝使殷鐡石临右军书而此帖有与鐡石共书语恐非二王书字亦不甚工览者可细辨也按右军亦有鐡石今出求救帖皆是伪书　前两帖□字俱当是顷二王帖凡顷字俱作□若须字便作□左上多一□于当年若作达字上多一小画若作迟字中又多一折若以上小画为一字作一达亦未必是存疑为可不知□得一散懐文义定当是那模搨时失一小折耳作邦非
　　度帖　长睿云度何来迟亦似逸少语其字皆长史藏真辈伪作或自书二王帖中语耳如第二卷知汝殊愁及藏真长史部中诸帖一手也□□当是常复顾作当谓非多感下大观多共字□岂须言当是卿或作公非后面得□送亦是卿也过半□定当是半日模搨失耳□当是喻顾作呱非□明是一十顾云当合作卑非所以致□阳当是□阳以地名故右从邑模搨时失一折耳泉本正有之顾作叹阳非帖后有诸□乃是叹也又何物近道两行按文义大观模误顾乃谓大观改正亦非□刘顾作贪黄諌作奕
　　忽动小行帖　□字山谷作昼以为笔误成十是也自不□□当是自不可已竟似何则亦由笔误□□还当是岐当还岐人名也岐当二字以笔驶故亦不甚应模矩
　　委曲帖　委曲以下六行笔意更纵且行间亦防有空当别为一帖□字模误□胜常正是想顾作于误向达都向是失左笔但恐作□恐与第二卷张芝帖且字同则知此上数帖与张芝帖同为一手伪作无疑矣　元章云已上八帖大唐左卫长史张旭书
　　庆等巳至帖　宋曹之格宝晋斋帖有子敬十二月割至帖至庆等大军止共三十二字董宰戏鸿堂帖以为辞意相属以置此帖之前合为一帖信是有见□道寻去按书法当是直道刘顾作宜误戏鸿本作还道与□全不同此当模误分□□言当是分张可言带上张字末一折作可字首笔古帖中往往多如此刘顾不知此义释作分张少言误　以上诸伪帖书既狂怪文义又断续不可通而王侍书以置子敬卷首岂以此诸帖为子敬竒絶之作耶第六卷适欲遣书等帖亦以置右军之首见亦如此侍书真伪莫辨雅俗不分一至于此宜其为米黄二公掊击尽也元章谓已上诸帖为张长史书吾于卷首已辨之
　　矣独于委曲帖下书以上八帖为唐张旭书岂以此一帖为大令耶此帖书狂韵俗与前数帖同而帖中□字上帖但字与第二卷张旭帖中□字如出一手不必问其他即此一字已脚手全见矣其同为伪迹无疑
　　新妇服地黄汤帖　未还□□□字可疑刘作何顾作可俱未确　绛帖亦收此帖与淳化殊不同绛本云献之自吾鄱阳东归新妇遂不佳服地黄汤来眠食尚未复常忧悬不去心阿姨所患得差否前所论事想必及也明当与君相见耶献之按新妇帖有唐人摹本与淳化正同当以淳化为正绛本所收乃是后人集大令书鄱阳东归集鄱阳归乡帖语阿姨所患得差否集阿姨帖语明当与君相见集鸭头丸帖语皆集十卷大令书当是伪帖
　　鸭头丸帖　此帖真迹万厯间藏新安吴用卿家刻余清帖中信是大令合作宋思陵题为右军且为之赞柯九思等亦未敢有异论恐俱误
　　阿姨帖　按此阿姨帖及后豹奴鄱阳等八九帖皆丰润工穏然乏大令超轶之妙与右军夫人平康等帖同出一手恐亦是代书人作仆此论似骇人意然正有见
　　豹奴帖　长睿云豹奴桓嗣也王氏甥故二王帖中时及之如云豹奴晩归家之类然此豹奴惟省一书帖亦后人依仿　仆谓阿姨以下诸帖为一手伪作此豹奴帖笔意充与前后诸帖同出一手长睿目为后人依仿益可信鄙见之非妄矣然此诸帖格韵犹正与前桓江州等帖不同故是伪书中合作
