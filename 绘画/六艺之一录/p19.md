<!-- { "loadSidebar": true } -->
　　右三器皆曰仲驹父其国氏及世次皆未详功臣表有骐侯驹左传有驹伯为郤克军佐则驹其姓也若曰齐景公卒冬十月公子驹奔卫则驹其名也岂非公子驹以伯仲称而曰仲驹父耶檀弓云幼名冠字五十以伯仲称周道也子生三月父名之二十而冠尊其名而立其字五十为大夫则尊其字而呼以伯仲也仲姜者盖仲驹父之母或祖也或以为仲驹父妻则礼曰夫不祭妻是以知为母或祖也按春秋凡妇人皆以字配姓伯姫仲子季姜之类是也仲姜亦字配姓也齐许申吕皆姜姓此则未详其为何国女夫器有用器有祭器铭有享孝追孝祀禅者皆祭器九嫔职云凡祭祀賛玉齍而玉齍之制不见扵传注今宗庙中廼与瑚琏遂为阙器岂郑所谓敦瑚琏簋皆黍稷之器者欤噫两汉去圣未逺煨烬之余礼乐度数所冺絶者邈已不可追当是时缀学之士所得断简残编补葺训诂断以臆说故三代礼文杂以汉儒之学由是后世祖述者异端纷纠无所指归今复得见三代之完器乃可以知圣人制作之防俾有志于古者有所考信岂小补之哉【博古图】

　　惟王十月王在成周南淮节
　　及内伐浪昴参怡裕敢
　　隂阳洛王命敔追迎于上洛
　　谷至于伊班马榜首百
　　执傒曰杂孚人三百鄙于艾
　　伯之□于衣复付乃君
　　惟王十有一月王格于成周
　　太庙武公入佑敔告禽馘百
　　臼王蔑敔歴事尹氏受厘
　　敔圭鬲币贝五十朋锡田
　　于欱五十田于早五十田敔
　　敢对扬天子休用作尊敦
　　敔其万年子子孙孙永寳用
　　右高五寸八分深四寸口径六寸三分腹径七寸九分容六升重八斤一十两两耳有珥三足阙盖铭一百四十字首曰惟王十月犹春秋之言春王正月之意盖言王所以尊主言月所以谨时也曰王在成周者犹诗之言王居镐京周公既成洛邑明天下知所归往也曰及内伐浪昴犹诗所谓薄伐玁狁至于太原者矣曰吾命敔追迎于上洛犹诗之出车以劳还杕杜以勤归者矣执傒曰杂孚人三百泮宫之执讯获丑之意也曰十有一月格于成周太庙告厥成功于庙之意也曰敔告禽馘百傒臼者有同乎献囚献馘曰尹氏受厘有若乎告庙之终并受其福曰圭鬲币贝五十朋者盖锡以圭璧以作尔寳铸之鼎彞以着其功与之币帛以将其意而其数之多至五十朋足矣犹以为未也又锡以土田之衍则受锡者岂得傲然自居其宠耶宜乎对扬天子之休命而归美以报其上焉亦犹诗所谓虎拜稽首天子万年之意欤是敦也不惟制作精工而又字画竒古其间辞意与商周之书雅颂之文相为表里汉扬雄言周书噩噩尔殆有见扵兹也【愽古图】
　　周姜敦【钟鼎欵识作伯冏父敦吕氏攷古图作伯父敦】

　　右高四寸深二寸口径六寸七分腹径六寸七分容二升五合重二斤有半两耳圈足铭一十六字此敦上鈛其耳下圏其足铭之曰寳敦作者伯景父也且书景命曰予命女作大正正于羣仆侍御之臣则伯景周仆卿也按史记年表自厉王以上有世次而无年数共和以后接乎春秋年数乃详盖自穆王传共孝懿夷厉五王而至于共和至今盖千有九百余年斯敦之作在穆王时也古之人欲存乎久逺者必托于金石然岐阳石鼔今虽皆在而文字剥阙者已十三四惟古器铭在者皆完则石之坚又不足恃是以古之君子必用铜取其不为燥湿寒暑所变为可贵者且古之贤臣名见诗书者常为后世想望矧得其器读其文自可寳而藏之矣【愽古图】
　　按欧阳公集古録云尚书冏命序曰穆王命伯冏为周太仆正则此敦周穆王时器也按史记年表自厉王以上有世次而无年数共和以后接乎春秋年数乃详斯敦之作在共和前五世而逺者也古之贤臣名见诗书者常为后世想望矧得其器读其文器古而文竒自可寳而藏之又按刘原父先秦古器记曰此敦得于蓝田敦者有虞氏之器周礼有金敦有玉敦玉敦以盛血天子以盟诸侯金敦以盛黍稷大夫主妇以事宗庙此金敦也其铭曰伯冏父作姜寳敦夙夜享用祈眉寿盖周穆王太仆正周畿内诸侯食采于周者也【钟鼎欵识】
　　右周姜敦铭本二器其一原父以遗欧阳公伯下一字集古録读为冏曰此书所载伯冏穆王时人也而吕氏考古图训作皆未详也【金石録】
　　伯父作周姜尊敦其器无文饰则自命士以上得用殆与秦汉间器无以异也周之世齐姓重天下故当时语曰姫姜观原父所得敦三皆为姜氏则世以为贵姓可知周之诸侯与大夫卿盖无以周为谥者惟伯禽弟守采地居王之畿内世以周自别如宰周公类可以考也其谓周则王畿之公也或言王之支庻子弟亦得以周号者且王子弟则或自有封矣支子分属王畿者则以采地着其受姓命氏则子孙各以其姓自显盖不以周自称知彼既别于周矣若平王之子封汝川初以周为氏此其以周著者古之宗庙不出四封然得自长安知非汝川之周也【广川书跋】

　　惟四月初吉王在辟宫宰
　　辟公佑周立王册命周曰
　　锡汝华朱芾衣束带于
　　鋚华锡戈雕防彤矢用馔
　　乃祖考事官司节仆小射底
　　敷周稽首对扬王休命用作
　　文考寳敦其孙子永寳用
　　宰辟父敦二

<子部,艺术类,书画之属,六艺之一录,卷九>

　　惟四月初吉王在辟宫宰
　　辟父佑周立王册命宰曰
　　锡汝华朱芾衣束带于
　　鋚革锡戈雕防彤矢用馔
　　乃祖考事官司节仆小射
　　祖敷周稽首对王休命用
　　作文考寳敦其子孙永寳用
　　前一器通盖高八寸三分深四寸二分口径六寸七分腹径八寸五分容七升二合共重八斤有半两耳有珥三足盖与器铭共一百五十字
　　次一器通盖高七寸三分深四寸一分口径六寸六分腹径七寸六分容六升六合共重九斤六两两耳有珥盖与器铭共一百五十字
　　后一器高六寸一分深四寸三分口径六寸七分腹径八寸六分容七升二合重七斤二两两耳有珥三足缺盖铭七十五字
　　右三器形制欵识悉同乃一时物也其铭曰周者公子周悼公也悼公文襄之后故有用作文考寳敦之辞古者锡有功则必有彞器以纪其事且以告于家庙焉如秬鬯一卣告于文人是也卣饮器敦食器宜其为铭一也是敦之铭亦曰用养乃祖考者谓此【愽古图】杨氏图古器有铜敦铭曰宰辟父右周立王册命周周顿首奉扬王休用作文考寳敦其制与周姜敦异盖圜不作形亦无刻饰着耳附腹不与簠簋形同亦不为虫兽状而掩至上饰画靁火今既受命于王为文考庙器必考扵制度不敢遗旧章也其制如此者疑礼文缺【音伞分离也】不能尽考传礼曰有虞氏之敦周士制得用之又曰诸侯饰以象大夫刻以天子饰以玉而还象其形则敦虽通于上下惟其刻饰异尔岂其为此图者不识当时虫兽文而误为草木之英华者耶周之世有太宰内宰宰夫在礼在春秋皆书曰宰若宰周公宰孔父宰文公宰皆官也谯周曰成王作辟宫其言王在扵此则异扵夷宫武宫矣盖王之法宫也肆命王臣必亲即辟宫则其礼重矣锡戈雕华采丝衣此命大夫赐非士得受之其制则与礼不合盖享敦祭敦制度不同故上得以兼下其形制则亦已辨也【广川书跋】

　　前一器通盖高一尺二寸深四寸四分口径七寸五分腹径八寸二分足自方七寸六分高三寸九分容七升共重二十一斤两耳有珥盖与器铭共二字次一器通盖高一尺一寸九分深四寸二分口径七寸四分腹径八寸足自方七寸五分高三寸八分容六升八合共重二十一斤九两两耳有珥盖与器铭共二字
　　后一器高八寸六分深四寸四分口径七寸三分腹径七寸七分足自方七寸四分高三寸八分容六升三合重十有八斤两耳有珥阙盖铭一字
　　右三器制作一律皆以云雷为饰其铭上为屋宇之状而下一字曰兕盖荐之宗庙之器也前二器乃顷所藏者盖上各有犀兕之形故皆以兕名之后一器近得于长安水中但恨阙其盖耳【博古图】
　　右三器制作一律盖底皆有铭铭各一字上为屋室之状其下一字曰已当读为兕古人用字或如此前二器旧藏御府后一器宣和间获于长安水中其制度欵识悉同惟阙其葢耳【钟鼎欵识】

　　前一器高六寸四分深四寸二分口径六寸八分腹径八寸容八升重十斤四两两耳有珥三足阙盖铭二十八字
　　后一器高六寸四分深四寸二分口径六寸八分腹径八寸容七升六合重十斤十四两两耳有珥三足阙盖铭二十八字
　　右二器其文曰作皇考刺公敦且敦曰刺祖乙伯按太公望子丁公伋伋子乙公得是知刺公乃乙公族也二器铭悉同亦一时宗庙之器【愽古图】
　　周刺公敦铭二十八字刺公虽不见于经传然考诸彞器则有刺祖乙伯见于敦之铭按太公望子丁公伋伋子乙公得以是推之刺公必乙公族也曰用享用孝则又知其为宗庙之器【绍兴古器评】

　　右通盖高六寸一分深四寸一分口径六寸腹径七寸七分容六升共重七斤两耳有珥盖与器铭共二十八字曰防侯作姬邍母尊敦按周室武王第四子曰防侯其后乃有防姓则防者周武王之子曰作姬邍母尊敦于是又言邍者武王之姫防侯之母也邍字与原字同义且同音盖古之姓氏耳【愽古图】

　　右高五寸深三寸九分口径六寸二分腹径八寸容六升有半重一十斤四两两耳有珥阙盖铭九字纯縁与足皆饰蟠防间以云纹耳为螭形按史记齐世家太公望吕尚东海人其先祖尝为四岳佐禹平水土有功或封扵申或封扵吕本姓姜氏从其封姓故曰吕尚尚年老穷困以渔钓干周西伯西伯将出猎卜之曰所获非龙非彲非虎非罴所获覇王之辅猎至渭阳得尚与语大说曰自吾先君太公言当有圣人适周周以兴子真是邪吾太公望子久矣故号太公望载与俱归遂立为师其铭曰太师者盖纪其官也望则称其号耳是器与周师望簋铭文政相同殆一时物耶【愽古图】

　　前一器高四寸三分深三寸五分口径五寸三分腹径七寸九分容四升重四斤四两两耳圏足铭六字后一器高五寸六分深四寸一分口径七寸六分腹径六寸容三升七合重三斤十有四两两耳有珥圏足铭六字
　　右二器夫师之出征则有宜社造祢之事而奉斋车以行是敦铭之以旅车则必旅之所用以舎奠于斋车者且师行一军而为旅者已众故其敦不一则一二以数之此特得其二而已其曰防者必当时主将之名盖不可得而考矣【愽古图】

　　右高五寸六分深四寸口径六寸腹径八寸容六升一合重五斤有半两耳有珥三足阙盖铭一十七字曰仲奠父者其字也上言蒯者恐言其姓又恐言其名春秋时有曰蒯【阙】是有以蒯为姓者有曰南蒯是有以蒯为名者此敦耳足皆状兽形纯縁之下雷纹为饰腹间纯素其形制与伯庻父敦大槩相类但阙盖耳【愽古图】
　　蒯仲奠父不载于史至晋始有大夫蒯得汉有齐辨士蒯彻岂其苗裔乎【博古图】

　　六艺之一録卷九
<子部,艺术类,书画之属,六艺之一录>
　　钦定四库全书
　　六艺之一録卷十　　　　　　钱塘倪涛撰
　　金器欵识十
　　周敦

