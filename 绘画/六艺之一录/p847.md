<!-- { "loadSidebar": true } -->
　　古燕尚书山泽癯风采照燿南天隅平生画笔入神品千金匹练人问无当时求者遍都邑冠盖填门如索逋仇池先生列仙徒握手一见相欢娱醉磨浓墨冩邱壑老树幻作蛟龙栖西湖北山莽空濶苍烟白鸟迷秋芜披图感物念畴昔乾坤孰与斯人俱弁阳读书仍博古后来膏馥多沾濡蜕庵虚防老京国峩冠不受山人呼诗穷半世声哄哄西驰白霫东菟吴兴旧是宋宗室奚以丹墨论精粗嗟我诸公勿复作清赏未觉云泉孤岂无好事扫空翠为我添入庐山图　右髙尚书所画山村图巻蜕庵张承防题识甚详崆峒外史王溥得之携以见示恸伤前辈凋谢不能无感今懐昔之思蜕庵余故人也遂次其韵附扵卷末不足言诗聊记嵗月云尔　洪武丙辰长至后五日豫章蒲庵来复题
　　仇山有遗老白首慕林屋尘途谢簪组雅志不为禄谁将西湖水来灌南阳菊旧嵗房山图幽意时徃复人皆爱豪素此兴渠所独新声世亦少遗响在空谷萧条异代间不独悲草木嗟予亦何心对此还驻目平生不识画赏此一诗足兹山幸我隣老矣愿终卜舜臣殿讲藏山水图云髙尚书为仇山村作者仇诗在焉余爱而和之余尝为舜臣题画有与子坐结东西隣之句不一年果恊隣卜殆亦非偶然者故扵此诗并致意云成化乙巳春三月既望翰林侍讲学士长沙李东阳书扵懐麓堂
　　云气蒙蒙绕涧流眼明谁辨数峯头深林茒屋依然见应是前村雨脚收　村居隠隠却通舟中有山人旧姓仇二百余年遗墨在令人欲作武陵逰　元仇仁近先生自号山村髙房山尚书为作此图今吾僚友尹君得之以示余为题其后以识之嵗癸夘七月廿二日长洲吴寛
　　春山拥春云蓊然失茒屋下有幽贞士冥心谢荣禄卓哉渊明志夫岂在丛菊李愿盘中居居深缭而复亦有杜陵翁长镵斸黄独岂无终南迳不博王官谷仇山在何许村居迷灌木乃令千嵗下开图见天目青山卧有余白云防不足愿言徃从之不疑我何卜仇仁近钱塘人前元老儒也号山村居士髙尚书为作山村隠居图仁近自题其后颇示不遂隠居之意然易世之后此图遂传为故事则亦何恨哉自大德初元丁酉抵今嘉靖壬寅二百四十五年矣企仰雅怀因追次其韵　长洲文徴明
　　赵文敏水村图卷【题云为钱德钧作】
　　向成寓舎思居住处祗今成画图胷中本自渺江海主人相挽留分湖　邓楀题
　　沤鸟难渝旧约湖山不改清秋人自与波上下我其卒嵗优防　题前诗竟复得六言一首并书其后觉非叟【邓楀之印】
　　踈栁平芜落鴈飞断桥斜日钓船归海天万顷秋如画一笑人间醉墨非　顾天祥敬书
　　屋后青山门外溪踈踈芦苇防渔矶地縁清絶人堪爱长是三春鴈不归　男资深原父
　　暧暧水邉村萧条絶尘滓钱君智者徒而后能乐此平生邱壑情所尚政在是问谁为此图吾兄固能尔赵孟吁题【子俊】
　　空林有影连山逺流水无声带鴈寒自是渔樵真乐处不知图画与谁防　束南仲
　　长爱秦郎絶妙辞荒寒暗合辋川诗斜阳万防寒鵶处流水孤村又一竒　丙午清明罗志仁题
　　奉题徳钧钱君水村图　山色浓还淡孤村水绕之俗尘飞不到野老住偏冝碕岸踈踈栁茅檐短短篱小舟欹侧过便是少陵诗　陵阳牟巘
　　茅舍竹篱山掩映蒹葭杨栁水萦纡渔人定指扁舟路野客应寻隠者徒　汉东孟淳
　　钱重鼎水村隠居图【按诗为哲理野台作应改珠尔噶岱因题识故仍其旧】
　　四野澷澷水接天孤村林木似凝烟莫言此地无车马自是髙人逺市防　学生哲理野台谨题
　　草草三间屋爱竹旋添栽碧纱外眼前都是翠云堆一月山翁不出连雪水村清冷木落逺山开惟有平安信留得伴寒梅　唤家童开门防有谁来客来一笑清话煮茗共传杯有客只愁无酒有酒又愁无客酒熟且徘徊明日人间事天自有安排　分湖新卜筑适与此词同如今不是画真在水村中　延祐丙辰十一月十又一日郭麟孙题
　　钱重鼎水村图赋【文繁不録】
　　青山横陈水萦浦饥乌髙超渔设罟中有幽人坐环堵晩风吹断芦花舞　林宏
　　桑梓未能忘楚甸琴书久已寄呉门悠悠江海风烟隔知是夕阳何处村　干文敬题
　　息斋居士旧尝为徳钧作水村图余题云问君何许水邉村亦有扁舟乗兴人无限好山茅屋外他年倘许我为隣既还吴兴复来见子昻此图意象融防使人应接不暇又何诗非画徳钧讵能领防耶姚式书扵姑苏寓舘【子敬】
　　牛马百川独渚乌鸢羣木西村天地四方黄鹄先生秋雨柴门　忽有沧浪鸣蜚鸿黄叶云深相望美人秋水卷帘隠几何心　吴郡陆柱
　　翰林妙写溪邉趣荷屋知何处溪翁想像住溪湾一笑如今家在画图间　西风门掩芦花溆聊与渔翁伍人间不信有张翰剪取吴淞空向卷中防　延祐丁巳中秋徳钧携此巻俾赋小词为题虞美人一阕汤弥昌【师言】
　　钱重鼎依緑轩记【文繁不録】
　　杨栁丝丝两岸风前村溪路逺小桥通人家依约水西东舟一叶移在苇花丛　清景逈涵空好山青未了暮云重是谁惊起几征鸿天然趣都在画图中小重山　合淝束从周
　　青山横陈流水如玉萧瑟寒芦扶踈云木匪耕伊渔悠然自足胜兹幽尚繄谁之屋有隠君子好古躭书扁舟何人载酒来与岂无知者爰作是图辋川之胜千载与俱　吴兴孙桂
　　每怜北苑风流逺笔防精神此日同春水孤村无限意题诗输与杜陵翁　吴郡钱良佑
　　几叠山连松竹一行鴈起汀沙防他水村茒屋试问处士谁家　束从虎
　　泽国渔无定秋霜栁不凋幽人意晼晩此日画萧条髙沙龚璛再题
　　有宅一区兮水之乡前可渔兮后可耕絶舆马之憧憧兮鱼虾集而鳬鴈翔伊昔寄之图冩兮犹髣髴而赋髙唐暨嵗晏遂初服兮遇夫人之慨慷维安宅之攸居兮何羡乎堂皇爰不耕而获兮维道之昌我还呉山以骋望兮怀若人兮不可忘眉夀兮未艾维水兮泱泱　读水村隠居记輙歌以系其后　吴兴姚式
　　赵由儁水村图赋【文繁不録】
　　马足黄尘三尺深清风吹断自难侵乾坤老矣惊浮世泉石萧然动隠心鸥鸟起沙春漠漠渔舟系栁昼隂隂他年欲访幽栖处莫似仙源无路寻　甫里陆行直湖天
　　泽国净秋色逺山横夕烟水田羣鴈起芦渚一罾悬林树几间屋君家若个邉扁舟何日去相伴白鸥眠郭麟孙
　　一片寛闲景波涵万顷天鴈飞秋影外树倚夕阳邉山色来牖溪声自管弦何当明月夜着我钓鱼船陆祖凯
　　流水孤村深处茂林脩竹人家知是幽人小隠扵焉读书五车　束东父
　　流水萦纡别浦孤村掩映前山开卷不知何处髙人隠逸其间　赵骏声
　　奉题水村图　逰尘飞不到柴闗名利无心梦亦闲时有扁舟乗兴客髙谭终日对青山　不入山林不入城孤洲容我寄浮生年来与世殊相逺渐喜无人识姓名　青岩赵由祚
　　矮曲几茶破睡云水烟村防元气【缺】须侧耳画图外冥鸿声中今古意　林寛
　　清溪抱村流茒屋防踈栁天秋鴈行起山翠当戸牖罢钓者谁子延縁来渡口野情固超逸图画不朽何当从之逰扁舟落吾手　赵由儁
　　谁识渔樵兴趣闲由来家计在江干羡君图画能殊胜愧我田园卒未安浩荡闲云低树影萧条矮屋蔽天寒林深夜色犹堪爱冩取婵娟浸石滩　陆承孙敬题
　　一水复一村开卷不忍罢前有无声诗后有有声画束同之
　　青山迷逺近萧条古郊墟侧径深且中有幽人居短篱门半掩竹树相扶踈平畴涵白波浅渚涨緑芜何人泛扁舟似欲相招呼谁令破幽寂惊鸿起寒芦此意胡可言防心冩成图抚卷空叹赏悠悠水云孤陆继善敬题
　　幽人心地本翛然此境相谙七十年茒屋数椽依约外云山一抹有无邉眼前生意今林屋笔底秋风古辋川胜景有余描不尽归鸿几防落寒烟　聚山黄肖翁
　　古木萧踈蔽草庐好山重叠水萦纡先生似得渔樵趣无限秋光入画图　建安黄【缺】翁
　　髙房山坡树小幅
　　髙秋木落天宇寛洞庭潇湘生暮寒剑气横空月在地老蛟夜护仙都坛　老銕
　　渇龙饮海海水寛鐡网下截瑚寒道人醉卧呌横玉金粉乱落松华坛　金粟老人顾阿瑛
　　老龙吹笛海波寛一夜湘君白髪寒祗恐惊飞双鐡影长留明月防天坛　扶风马庸
　　房山云涌研抝寛鐡史氷瓯涤笔寒海上仙人应防宅却飞林影落诗坛　鐡崖先生在云间时朝阳薛真人偕玉峯顾仲瑛氏载酒见之留连扵草阁酒半先生为真人题旧藏髙尚书沧洲石林图诚墨妙絶笔得者当永寳之以名物遇之有自遂亦奉和并致景仰云　云间周谷宾
　　髙彦敬云山卷
　　青山半晴雨色现行云底佛髻欲争妍政恐勤梳洗【彦敬图书】
　　芦汀动江色山翠防云衣如何千载后再有米元晖孟頫
　　傍溪草色隔林中望际云山翠几重长忆雨余闲信马轻鞭遥指两三峯　邓文原
　　三代以来推盛世九州之外有斯人君防笔底生秋色尽在萧萧楚水滨　丹邱柯九思赋
　　去年弭楫香炉下烟雨漫山失图画只今见画似成痴纸上匡庐美无价晴云恋雨凝不飞芦邉鴈影秋离离聨樯髙下森列槊茅屋参差分置棋冥蒙缺处忽见树翠峰直下冝无路栗里先生杳莫寻香山居士今何处落渚【缺】　五老峰胜境常存梦寐中凭谁唤起【缺】髙座短竹枯笻着此翁　欈李李国蕃
　　晴峦掩霭云容薄逺树防茫水气秋如此江山亦竒絶若为着我钓鱼舟　文志仁题
　　长江万顷流防滔风平如席静不涛老枫踈栁澹云影欹岸侧岛明秋毫红尘一防飞不到何人结屋江之臯霜清水落沙屿出芦叶瑟瑟鸿南翺一峯崒嵂耸峨髻俯视培塿如儿曹晴岚朝爽滴空翠林树露沐滋流膏心融造化意惨澹笔挟风雨声萧骚淋漓元气犹带湿收拾万象无能逃扶舆清淑聚胸次固应独擅人间豪未容小米诧能事千古且説文昌髙世间神物不易得牙籖玉轴归时髦我来坐瘦不傲展卷防觉舒郁陶何消蜡屐跻攀劳崦西小红寻野桃　郭麟孙题
　　层峦叠嶂堆青髻薄雾轻云罨踈木髙侯胸次清絶尘开卷令人观不足　陈迈
　　逺树含空烟羣峰缄积翠离离鴈外樯落日来天际髙侯邱壑心防画悟三昧我欲傲沧洲昼长枕蓬睡郭畀
　　房山尚书以清芬絶俗之标而和同光尘之内盖千载人也僦居余杭暇日防杖携酒壶诗册坐钱塘江滨望越中诸山冈陇之起伏云烟之出没若有得扵中也其政事文章之余用以作画亦以写其胸次之磊落者欤因阅允同文学所蔵着色山水一卷后有黙庵赋诗展咏永日遂纪尚书公之一二并次韵题画上云倪瓉　白云孤鹤暮知还船泊钱唐防越山珍重今朝重展卷吟诗作赋北闲嵗己亥六月十八日也
　　髙侯笔法妙天下貌得江南雨后山都是乾坤清淑气兴来移入画图间　沈右
　　云山海上千里烟雨江南几村元气浑沦谁化尚书醉墨无痕　辛酉嵗秋八月十九日　马治
