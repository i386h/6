<!-- { "loadSidebar": true } -->
　　四皓之目始见于法言及汉书王贡传序相承读之曰园公曰绮里季曰夏黄公曰甪里先生前贤未始有异故王黄州元之在汝州有诗云未必颈如樗里子也应头似夏黄公而毕文简公尝讥评之以谓不当云夏黄公盖杜子美诗云黄绮终辞汉谓之黄绮则四皓之目宜曰园公曰绮里季夏曰黄公曰甪里先生也仆初亦以为然盖逸少有尚想黄绮帖陶渊明诗亦曰黄绮之南山又曰且当从黄绮皆可以为证然近嵗商于耕夫得汉世石刻数种有云圏公神坐绮里季神坐甪里先生神坐又各有神胙机皆汉人书其号不应误则与文简之说异矣当以石刻为正宜从旧目则前人所谓黄绮者特各取一字以目二人不必皆其首字也又园公石刻乃为圏公盖二字音文为近或册牍传写之差亦当以圏为是按顔师古匡谬正俗有圏称陈留风俗传自序云圏公之后圏公为秦愽士避地南山汉祖聘之不就恵太子即位以圏公为司徒以是书证之圏姓愈晓然矣今尚有圏姓者姓氏之书多以圏为园公之后此又可证云【东观余论】
　　神坐西汉所书凿石为位以为祭也一曰圏公神坐二曰绮里季神坐三曰夏黄公神坐四曰甪里先生神坐重画深凿其书甚完知汉人去秦不逺其相传必不误昔王元之在汝水以诗寄毕文简曰未必颈如樗里子也应头似夏黄公文简谓绮里季夏当为一人黄公其别一人也元之捡诸书得陶渊明洎唐人诗皆言黄绮如李白辈亦如此即改去此诗然世亦竟传自是人皆以文简为据余得四皓神坐知元之非误但昔人论四皓或言园绮或曰绮夏不必尽举首字取之顺则用之或渊明自读作绮里季夏不可知也周燮曰追绮季之迹世说曰绮季东园公夏黄公甪里先生谓之四皓姓书有绮里先生季其字也则为夏黄公无可疑者风俗通楚鬻熊之后为圏考之陈留志圏公自是秦愽士周庚以常居圏中故谓圏公昔圏称撰陈留风俗记蔡邕集有圏典魏有圏文生皆其后也古者甪与禄同文故乐书作觮郑康成于礼甪皆作禄陈留志作甪唐李涪常辨之【广川书跋】
　　右四老神坐神胙机凡四子云法言曰美行园公绮里季夏黄公甪里先生班孟坚叙近古逸民与子同陈留志云园公姓庾字宣明常居园中因以为号夏黄公姓崔名广隠居夏里号曰黄公甪里先生姓周名术或曰霸上先生皇甫谧之徒说又相戾故顔师古注汉书悉弃不取陶渊明诗有曰黄绮之商山杜子美诗有黄绮终辞汉之句似亦以夏为地名也惟圏称陈留耆旧传自序云圏公为秦愽士避地南山恵太子以为司徒至称十一世此刻有圏公神坐及神胙机则圏公盖有所防也此四人者神坐及胙机当各有之今绮季甪里尚阙其一而黄公者未见传者云数十年前商于农人耕地得此【洪氏释】
　　汉广野君郦食其庙碑
　　睢水东迳髙阳故亭北有汉广野君庙碑延熹六年十二月雍邱令董生仰余徽于千载遵茂美于絶代命县人苌照为文用章不朽之徳其畧云辍洗分餐谘谋帝猷陈郑有涿鹿之功海岱无牧野之战大康华夏绥静黎物生民以来功盛莫崇今故宇无闻而单碑介立矣【水经注】
　　阳渠水东流迳汉广野君郦食其庙南庙在北山上成公绥所谓偃师西山也山上旧基犹存庙宇东面门有两石人对倚北石人胸前铭曰门亭长石人西有二石阙虽经頺毁犹髙丈余阙西即庙故基也基前有碑文字剥缺不可复识子安仰澄芬于万古讃清徽于庙像文字备厥集矣【仝上】
　　张公神碑
　　惟和平元□正月【阙】　朝歌长郑郴造【阙】张公建【阙】良【阙】之山运置綦阳刋□涿摩立左右阙表神道【阙】竖碑庙堂之前到五月【阙】　乃成长【阙】　之铭勒神懿光秘后昆其辞曰
　　于穆张公和泰清受苻皇极干刚川灵何天之休元亨利贞无【阙】　贵神燿洞【阙】　度【阙】泉殷商北坰朝綦土敞平芝草茂木防防滋荣羣萌勲炃激川通
　　【阙】　　怀【阙】　　　　　　　庙克俭损盁詺命有司祭以中牲嵗聿再公其飨零兴来亿载万君【阙】太【阙】　显犹昭拂英勲【阙】锡分福恵此
　　吏民国无灾寇屡获丰【阙】　　　　　　　皇帝眉寿干禄于天牧守皆升握台辅辰长与丞尉超迁相囙休【阙】烈烈无【阙】　　监犂营谒者李君畏敬公灵好郑长文彻奉佐工悃愊慇勤【阙】吏【阙】　　熹且惶作歌九章达李君【阙】颂公德芳其辞曰
　　綦水汤汤清波东防【阙】折【阙】于河【阙】　　　　朝歌县以絜静无秽瑕公【阙】守相驾蜚鱼徃来悠忽遂熹娱祐此民宁厥居【阙】出自綦【阙】　　　松柏郁茂兰公【阙】　神徃来乗浮云种德收福恵斯民家饶户富无【阙】贫畺界静和睦【阙】　朝歌荡隂及犂三女所□各殊方三门鼎列推其郷时擕甥幼归公夫人【阙】
　　容【阙】　　　　飨【阙】觞穆风屑兮起坛旁乐吏民永未央【阙】鹿呦呦兮【阙】　庭文乐乐兮【阙】　　饮清泉兮【阙】见【阙】伏兮不骇惊惟公德兮之所宁上陵庙兮助
　　三牲天时和兮甘露泠日畨【阙】兮无亏倾【阙】　蜚兮朱鸟栖【阙】　荣兮鸣喈喈防鹄勦兮乳俳佪给御夘兮献于西惟公德兮之所怀【阙】池水【阙】兮钓台祭四角楼兮临深涧鱼岌岌兮踊跃见振鳞尾兮游旰旰时钓取兮给享献惟公德兮之所衍【阙】栗萧□兮□铺陈新美萌兮香苾芬蕙草生兮满园田竞苔茗兮给万钱惟公德兮之所【阙】　门堂欝兮文燿光公神赫兮坐东方眀防视兮俨叩卭夫人【阙】女兮列在旁陈君□北兮从官【阙】车骑络驿兮交错重乗輗轺兮驾飞龙骖白鹿兮従仙偅游北兮与天通【阙】碑既立双阙建兮【阙】
　　大路畔兮亭长阍【阙】　扞难兮列种槐梓方茂爤兮天下逺近【阙】不见丂公神日着声洞防兮【阙】　干川传亿
　　万兮【阙】　　　　　　　　　　　　监犂营谒者豫章南昌李朝伯丞左冯翊夏阳赵宠德雅朝歌长頴川城郑郴伯林左尉京【下阙】水里郭虞子【下阙】扶风安陵【阙】　邵公□士魏郡【阙】封【阙】仲举□士巍郡犂【下阙】
　　右张公神碑额在犂阳威宗和平元年立碑云朝歌长郑郴为张公建阙作碑铭勒神懿监黎阳营谒者李君好郑之文既彻俸佐工又作歌九章刻之石皴剥不明仅能辨其梗槩其辞依放离骚颇亦遒雅可观诗中再称其夫人又云朝歌荡隂及黎阳三女所处各殊方三门鼎列推其乡时携甥幼归公不知张公是何神也汉志注云世祖以幽并州兵骑定天下故于黎阳立营以谒者监之【释】
　　碑以綦为淇涿摩为琢磨勦为巢偅为僮防为徧盁即盈字即荐字即宗字从水之字皆作篆文【仝上】
　　右汉张公庙碑在黎阳而碑无题首又其文字残灭不可考究莫知为何碑苐时时得其字之可识而仅成文者曰惟和平元年正月丙寅和平桓帝年号以此知为汉碑也又曰丰碑庙堂之前又曰于穆张公则又知为张公庙碑矣又曰国无灾屡获丰年作歌九章颂公徳芬其辞有云公与守相驾飞鱼往来倐忽遂熹娱祐此兆民宁厥居其余字画尚完者甚多但不成文尔【集古録】
　　右书不著书撰人名氏字多讹缺虽字迹粗可见而不复文其间有铭辞凡二首汉朝歌长郑郴以和平元年为张公立碑于庙又为监黎阳营李君作歌九章同刻其后又有李君等题名亦讹缺不可辨矣在黎阳【仝上】
　　汉张公神碑在通利军卫县和平元年立【天下碑録】
　　汉光武皇帝碑
　　在汝州汝坟镇【天下碑録】
　　汉章帝北廵至髙邑光武亦即位于此有石坛坛有珪头碑即帝建在髙邑【寰宇记赵州】
　　漳河神坛碑
　　钜鹿县铜马祠侧有碑述河内修武县张字景明以建和三年为钜鹿太守漳津泛滥土不稼穑导披按舆圗与丞彭叅掾马道嵩等原其逆顺揆其表里修防排通正水路功绩有成民用嘉赖题云漳河神坛碑而俗老耆儒犹揭斯庙为铜马刘神寺是碑顷因震裂余半不可识矣【水经注】
　　王子乔碑
　　薄城有王子乔碑冡侧有碑题云仙人王子乔碑曰王子乔者盖上世之真人闻其仙不知兴何代也愽问道家或言頴川或言彦蒙初建斯域则有斯邱传承先民曰王氏墓暨于永和之元年冬十二月当腊之夜上有哭声其音甚哀附居上王伯怪之明则登而察焉时天鸿雪下无人径有大鸟迹在祭祀处左右咸以为神其后有人着大冠绛单衣杖竹立冡前呼采薪孺子伊永昌曰我王子乔也勿得取吾坟上树也忽然不见时令太山万熈稽故老之言感精瑞之应乃造灵庙以休厥神于是好道之俦自逺方集或弦琴以歌太一或谭思以歴丹田知至徳之兆寔真人之祖先延熹八年秋八月皇帝遣使者奉牺牲致礼祗惧之敬肃如也国相东莱王章字伯义以为神圣所兴必有铭表乃与长史邉干遂树之石纪颂遗烈观其碑文意似非逺既在迳见不能不书存耳【水经注】
　　仙人唐公房碑
　　君字公□成固人盖帝尧之【阙】
　　之故能举家【阙】　　　　去上陟皇燿统御隂阳腾清蹑浮命寿无疆虽王公之尊四海之富曽【阙】
　　毛天地之性斯其全贵者也耆老相传防爲□居□二□君为吏部【阙】　　　土域啖旁有真人左右莫察而君独进美又从而敬礼之真人者遂与【阙】期□谷口山上乃与君神药曰服药以后当移意万里知鸟兽言语是时府在西成去家七百余里休谒转景即至阖郡惊焉白之府君□爲御史□防车被具君乃画地爲□召□□诛之视其腹中果有被具府君【阙】宾燕欲従学道公□顷无□进府君怒尉部史□公□妻子公□乃先归□谷口呼其师告防戹急其师与之归以药饮公□妻子曰可去矣妻子家不忍去又曰岂欲得家俱去乎妻子曰固所□也是乃以药涂□柱饮牛马六畜须臾有大风云来迎公□妻子□宅六畜翛然与之俱去昔乔松崔白皆一身得道而公□举家俱□盛矣传曰贤者□存泽流百世故使聟郷春夏毋蚊□秋冬鲜繁霜厉蛊遐去其螟□百□收入天下莫知斯德祐之效也道牟羣仙徳润故郷知徳者鲜世莫纪【阙】　　汉中大守南阳郭君讳芝字公载脩北辰之政驰周邵之风歆乐唐君神灵之美以爲道重者名邵徳厚者庙尊乃发嘉敎躬捐奉钱倡率羣义缮广新庙【阙】和祈福布之民刻石昭音扬君灵誉其辞曰
　　【上阙】遂享神药超浮云兮翺【下阙】
　　碑隂
　　故江阳守长成固杨晏字平仲东部成固左□字元术故沍阳守长南郑杨银字伯慎防□南郑祝字元灵司徒掾南郑祝扬字孔达防□南郑祝岱字子□故益州従事南郑祝忱字子文防□南郑祝恒字仲□防□南郑祝朗字德灵防□南郑祝崇字季□太守南郑祝荣字文□太守史南郑赵英字才防□南郑刘通字海【阙】故裦中守尉南郑赵忠字元防【阙】　南郑杨凤字孔鸾
