<!-- { "loadSidebar": true } -->
　　藏眞此卷欧阳文忠公家物后有公跋语与集古録所载同内缺百四十一字文徴仲太史手补之亦仅虎贲之似耳藏眞书虽从二张草圣中来而结法极宻防有不可识者或从心时波磔不应手也此卷字字欲仙笔笔欲飞是行世第一本由文忠而歴王文恪家转入余手为拈出差不为负矣公瑕叙其由来甚详且谓不让吾家河南哀册或以为知言云【弇州山人藁】
　　唐释怀素绢本草书千文眞迹旧藏嘉兴姚公绶家公绶所藏法书甚多尝自诩此卷为第一云一字直一金故当时目为千金帖公绶没石田先生屡遣人物色之不可得后复流传数家皆不赏识嘉靖丁亥人日忽有持示者余展卷惊叹恍然若失者累日因倾赀购得之按米元章书史及寳章待访録俱藏有怀素绢本千文云沈遘所刻板本是也今板本不传未知即是元章所见者否而宣和书谱载有怀素千文四此卷后有政和宣和三玺而贉尾茧纸中有一内府图书之印盖即当时四卷中之一也又谱序称素晩年所书评者谓与张芝逐鹿且云比其少作有加无已今观此卷笔法谨宻字字用意脱去狂怪怒张之习而专趋于平淡古雅其后题云贞元十五年六月十七日于零陵书时六十有二正其晩年之作也此卷共用黄素八方每交接处以汉军司印钳记而书名及题年月处亦以是印印之且素理精宻墨迹如新眞希世之寳也是嵗冬十一月二十五日文嘉休承识【停云舘帖】
　　余家有怀素千文眞迹仅九百字飞动竒逸为诸法书冠今得豫章宗侯所藏绢素千文阅之圆熟丰美又自具一种姿态大要从山隂中来而间有李怀琳孙过庭结法或以素生平遒放疑之当是种芭蕉浓沈染叶时笔不然恐亦非周越高闲軰所办也吾两家其善有之斗女间双紫气不在干将莫邪矣【弇州山人藁】
　　余雅好怀素草书时从搨本摹绘其形神端倪其变化终莫能得之已从朱司成象闻有千文眞迹在司成姻家姑苏陆氏欲往索观弗果然好事者以余良好之从覔本进余覧辄弃去冀遇其眞焉至是仕浙右辖王元美以叅藩来出所擕诸玩示余而终及此卷稍葆笥秘之期三日而后发余病弗能往也元美乃遗余廨中竟日披对如握骊珠不忍释手其防画变态意匠纵横初若漫不经思而动遵铏范契合化工有不可名言其妙者余为霍然而起信古今名品固自有眞宜秘弗轻发而不知司成云陆氏之藏与之更谁雄长也覧已志之【莫如忠崇兰舘集】
　　唐释高闲千字文
　　闲之书不多存于世其学出张顚在唐得名甚显韩退之尝谓张旭喜怒忧悲必于书发之故能变化若鬼神旭之书其初岂能无是哉其进于知者日益远矣指与物化而心稽防矣纵横振发超忽灭没忽乎出于前者若雨雪霜雹雷轰电激方其时岂复知喜怒忧悲而求以发之耶观闲书者知随歩置履于旭之境矣彼投迹无差者岂复循已弃之辙迹而求致之哉正善学旭者也【广川书跋】
　　右楮纸眞迹在承议郎李熈处【寳章待访録】
　　唐僧多能书如高闲其一人也闲又得韩昌黎文其名益显盖缣素易壊不必传世惟载之名人之文则传也久观懐素自叙多援士大夫语可见闲之书予特见此知书者必能见之【匏翁家藏集】
　　唐释元雅二体千字文
　　释元雅不见于传好古喜学于蝌斗小篆各为千文以隶书识其侧其科斗小篆笔意淳古而隶书复洒然不恶亦不谬于用心也且隶书生于篆而篆法又祖科斗推本而言则字字固有源流不容妄作元雅者既以隶而求篆又縁篆而作科斗则其知所本矣复于每体各为千文则又见所学进修而该备欤初梁武帝得羲之千字令周兴嗣次之自尔书家每以字为程课如智永草千文多至于八百本其説谓学者以千字经心则自应手和心得可与入道若至八百本之多则定足以垂后然唯知书者然后能道此若元雅者亦有于是【宣和书谱】
　　释亚栖草书千文
　　释亚栖洛阳人也经律之余喜作字得张顚笔意每论张顚云世徒知张之顚而不知实非顚也观其自谓吾书不大不小得其中道若飞鸟出林惊蛇入草则果顚也耶此亚栖所以独得而世俗未必知也观其谢眞人帖与草书千文其所谓顚者欤【宣和书谱】
　　释光草书千文【宣和书谱】
　　唐释贯休草书千文
　　释贯休作字竒崛至草书益胜嶃峻之状可以想见其人喜书千文世多传其本虽不可以比迹智永要自不凡
　　唐释文楚草书千文
　　释文楚性乐岑寂惟喜作草书学智永法顚沛造次不忘于懐久而摆脱旧习有自得之趣在元和间所书千文落笔轻清无一防俗气飘飘若飞云之映素月一见使人泠然有物外之兴岂其书足以洗人之心如是耶【宣和书谱】
　　唐释梦草书千文二又临张顚千文【宣和书谱】
　　南唐王文秉小篆千字文
　　右小篆千字文者江南人王文秉书其后题云大唐庚申嵗者乃建隆元年也伪唐李煜自周师取淮南画江为界以称臣遂削去年号奉周正朔然世宗特许其称帝故文秉犹称唐而不书年号直云庚申嵗也文秉在江南篆书远过徐而以文学名重当时文秉人罕知者学者皆云铉笔虽未工而有字学一防一画皆有法也文秉所书独余集録屡得之此本得于太学杨君南仲【集古録】
　　宋徐篆书千文
　　此宋右散骑常侍邠州行军司马徐鼎臣篆书千文宋寿皇以赐魏仆射杞者后有诸名贤题防按骑省篆法朱长文肩之妙品以为能继李秘监絶学于防乱之余其行笔防画皆精严有法度今此千文虽未敢谓得岐阳峄山之袐而螺匾隐然文武兼济其为眞迹无疑独寿皇称赐尚书左仆射同中书门下平章事魏杞而系载淳熈考之杞以乾道二年十二月拜右仆射同中书门下平章事至三年十一月而罢八年改左右仆射为左右丞相明年为淳熈改元以后固无所谓左仆射而杞于其时已卒未尝为左仆射也得非好事者为画蛇之足耶老谬多遗忘聊记所闻于后俟眞赏者鉴定【弇州续藁】
　　宋李建中书千文
　　西台书世不多见此卷千文结体遒媚行笔醇古存风骨于肥厚之内按黄文节公庭坚评西台书肥不剰肉如美女丰肌而神气清秀又谓其字中有笔如禅家句中有律今观此书信不诬也惟是题名为隐语或以为疑然宋元题识数人皆极称赏而所谓柱史裔孙者固寓李姓其间也此其事虽不可考要之为西台书无疑其中敬殷匡恒字皆有阙笔盖翼宣艺眞四庙讳也建中眞宗时人故所讳止此然朗字眞庙以之事神尤所深禁而不避者盖祥符五年始上圣祖尊号诏天下不得斥犯二字而此景徳二年书寔前五年也邹君光世寳此卷余借畱斋中数月因题而归之【甫田集】
　　宋周越草书千文【宣和书谱】
　　宋宋绶楷书千文
　　天圣明道间章献明肃后闻绶书名乃命楷书千文以规仁祖今绶所书千文实天章阁所藏之书也其后佐我仁祖以叅大政亦基于此【宣和书谱】
　　宋宣献公名绶字公垂楷法为宋初第一极得黄庭经乐毅论遗法长洲黄氏藏其小楷千文一卷原系宋潜溪故物即天章阁所贮旧本也按宣和书谱称其笔法清癯而不纎弱轻活秀润在李建中之上殆非过许云【清河书画舫】
　　宋李唐卿篆书千文
　　学书在法而其妙在人法可以人人而传而妙必其胸中之所独得书工笔史竭精神于日夜尽得古人防画之法而模之浓纎横斜毫髪必似而古人之妙处已亡妙不在于法也而谢侯所藏幅纸书千字文特竒巧圆方不失而飞自如过其流軰远甚盖一时絶艺也然谢侯好玩甚多书画砚墨类皆第一室中之所藏固有精妙过于此者覧其一知其他称是也【无咎题防】
　　宋蔡襄临眞草千文
　　艺未有不习而工者右军书禊帖至数十本智永临千文凡八百本辨才年八十余日临兰亭数过忠惠蔡公书法为本朝第一然二王帖眞草千文乐毅论皆有临本而千文尤为妙絶岂非备众体而后能自成一家欤【后村题防】
　　宋钟离景伯小字千字文
　　少时喜作草书初不师承古人但管中窥豹稍稍推类为之方事急时便以意成久之或不自识也比来更自知所作韵俗下笔不浏漓如禅家黏皮带骨语因此不复作时有委缣素者颇为作正书正书虽不工差循理尔今观钟离寿州小字千文妩媚而有精神熟视皆有绳墨因知万事皆当师古往时翰林侍书王着补永禅师千文笔圆意足至书家尊之此书正当雁行然公序小楷尤妙更于行间置小楷使文质彬彬当更胜尔【山谷集】
　　宋苏轼草书千文
　　北鄙之夫居隣大阅之塲旬朔见大将军帅数百士入场校猎数骑张弓发矢驰马囘旋几匝鼔进而金退顷刻而止曰战阵如是已甚则弯桑折桞效之自以为不大相远一旦此将军统十万众出塞横行匈奴中鱼丽鹤列噏忽开阖变化若神戈矛弓矢之具撃刺向背之法与向来故歩如不相关者鄙夫见之然后魄陨魂越始知兵法乃如此今之学坡书者故未尝见其藁法使观此帖其陨越失措何可免也帖在练川沈文元因出共阅輙附此语何日相与请正于阁老延陵先生必有教吾二人者【祝氏集略】
　　宋黄庭坚草书千文
　　李端叔崇宁三年八月一日题云绍圣中诏元祐史官甚急皆拘之畿县以报所问例息失据独鲁直随问为报弗隠弗惧一时栗然知其非儒生文士而已也绍圣史祸诸公置对之词今皆不见于文集独尝于苏魏公家得陆左丞画一数条皆诋元祐语也其间记黄太史欲书王荆公勿令上知之帖而已力沮止之黄公争辨甚苦至曰审如公意则此为佞史矣是时陆为官长以是其事竟不得书而黄公犹不免于后咎然而后此又数十年乃复赖彼之言而事之本末因得尽传于世是亦有天意矣惜乎秉史笔者不能表而出之以信来世而顾独称其词笔以为盛美因观此卷李端叔防语为之感慨太息輙记其后若其书法则世之有鍳赏者自能言之故不复及云【晦庵题防】
　　宋米芾行书千文
　　崇宁间四方承平百揆时序典章礼乐灿然一新独以书画未有杰然超出前古者独膺简在遂除书画两学愽士颇厌士论芾亦欣然就职自以为已任又诏作黄庭小楷千文以进旋加褒美【宣和书谱】
　　宋吴説千字文
　　尚书郎吴傅朋王逢原先生外孙也往见其论唐孙氏书谱自言总角以来徧愽考始悟筋脉相连之理盖与近世不知而作者异矣皇诸孙从季家藏古帖甚富又求千文于傅朋而刻之非好善乐事安能若此某于书懵然而季兄子中笔法絶高常问道焉共评此字虽未至顚张醉素之雄放而圆美流丽亦书家之韵胜者也乾道己丑九月【平园集】
　　世称吴傅朋书一笔尽一行不断目曰游丝书今观此千文殊不然始知得名之误也东坡云唐太宗评萧子云书行行若萦春蚓字字如绾秋蛇信虚得名耳东坡取其比象之不类特表而出之人莫悟尔余于游丝亦然盖善书者随手万变安可指一物而求尽其妙赵从季亲得此本于傅朋亦其晩年笔力纵横得意时书者也【王庭珪卢溪集】
　　宋释梦英千文
　　右梁周兴嗣次韵千文宋释梦英以篆体书之干徳三年刻石在今西安府学前此释之徒以书名者多矣而以篆古名始见于英也【东里续集】
　　元赵孟頫临智永千文
