<!-- { "loadSidebar": true } -->
　　邓廷撰子通正书武后文明元年二月【金石録】右唐欧阳询妻徐氏墓志云徐始以夫恩封渤海县君寻加渤海郡夫人最后以子恩封渤海太县君按本朝之制妇人既封郡君或郡夫人再以子贵加恩则直封为郡太君郡太夫人不复为县太君矣今徐既以夫贵封夫人后以子恩才封为太县君盖一时之制如此又不曰县太君而曰太县君与今名号亦异也唐世妇人封邑次叙史家不载偶见于此志耳【金石録】
　　魏叔瑜夫人王氏墓志
　　无撰人姓名子华正书神龙三年十一月【金石録】右唐王夫人墓志夫人魏叔瑜妻华之母也志无书撰人姓名騐其笔法盖华自书华以草擅名一时然石刻见于今者絶少此志世尤罕传云【金石録】
　　韦公夫人王氏墓志
　　正书无书撰人姓名开元二年十二月【金石録】
　　尹孝子妻韦夫人墓志
　　正书无书撰人姓名开元二年十二月【金石録】
　　陈延喜妻穆氏墓志
　　齐望之撰萧元皎正书开元六年正月【金石録】
　　郑国夫人郑氏碑
　　崔日用撰徐峤之正书开元六年十月【金石録】
　　宁州司马阎公夫人武倩墓志
　　无书撰人名氏开元六年【京兆金石録】
　　谏议大夫李公妻焦夫人墓志
　　王勃撰并书开元中立【京兆金石録】
　　凉国长公主碑
　　苏颋撰明皇八分书开元十二年八月【金石録详见御制】
　　汝阳王长女墓志
　　宁王撰崔庭玉行书开元十九年六月【金石録】
　　右唐汝阳王长女墓志宁王撰唐史及诸书汝阳王名皆为璡而此志独作淳志宁王自作不应差谬按宁王诸子与宗子名皆从玉疑汝阳王先名淳后改为璡唐史不载耳宗诸子初名从水后改从玉【金石録】
　　代国长公主碑
　　郑万钧撰并行书开元二十二年十二月【金石録】右唐代国长公主碑云公主睿宗第四女也新旧史以为第五女盖史误碑云公主壻郑万钧撰【金石録】代国长公主睿宗第四女也名华字花婉以开元廿二年六月廿九日薨下嫁郑万钧碑称蒲樗奕碁尽得防妙箜篌阮咸隔帘随手有若天授虽述其心灵聪敏实乖诗人无非无仪唐主多骄恣罔终良有以也碑字极得禇河南楷法因见唐代宏文之治源本流发非如今世杜撰也【金石史】
　　扶阳郡太常韦夫人碑
　　韩休撰八分书姓名残缺开元二十五年四月【金石録】
　　襄阳县主武氏墓志
　　开元二十六年不著书撰人名姓【京兆金石録】
　　长孙君夫人李氏墓志
　　正书无书撰人姓名开元二十七年八月【金石録】
　　髙安长公主碑
　　苏颋撰苏诜书开元中立【一云五年京兆金石録】
　　裴夫人志
　　天寳四年裴夫人志辞翰潇洒固多清思惜乎不见其名氏石在长安之万年矮槐文亦佳在亳州法相寺二者皆后得故续附于此【六一题跋】
　　河东郡君裴夫人志不著书撰人名氏左卫中郎将李从一之妻封河东郡君碑以天寳四年立【集古録目】
　　康公夫人许氏墓志
　　王寿撰禇庭诲正书天寳五载五月立【复斋碑録】
　　薛氏追赠夫人碑
　　房琯撰王曽八分书天寳六年二月【金石録】
　　清河郡太夫人张氏墓志
　　天寳九载索元爱撰男林有鉴楷书今在咸阳县【金石文字记】
　　荥阳王妣朱氏墓志
　　梁孝伟撰韩择木正书天寳十一年七月【金石録】右唐朱氏墓志韩择木书择木以八分名家石刻存者尚多而此志独为正书笔法清劲可爱择木正书见于世者惟此耳【金石録】
　　钜鹿郡夫人魏氏墓志
　　李桢撰薛邕八分书天寳十一年九月【金石録】
　　东光县主碑
　　李华撰徐浩八分书天寳十一年又三月【金石録】
　　杜夫人碑
　　翟頥撰徐浩正书天寳十一年十月【金石録】
　　长孙公崔夫人墓志
　　行书无书撰人姓名天寳十二年八月【金石録】
　　玉真公主墓志
　　王缙撰侄粲行书至徳元年建巳月十二日万年县寕安里凤栖原【复斋碑録】
　　王缙撰侄粲书元年建巳月【金石録】
　　右唐玉真公主墓志王缙撰志云公主法号无上真字天寳中更赐号曰持盈而唐史但言字持盈尔志又云中宗时封昌兴县主睿宗时昌兴公主后改封玉真进为长公主唐史但云封崇昌县主而以崇昌为昌兴者皆其缺误志又云元年建辰月卒而史以为卒于寳应中亦非也此于史学皆至浅末不足道然着之要见唐史多谬误耳【金石録】
　　赠婕妤河内董氏墓志
　　常衮撰至徳元年【京兆金石録】
　　赠常侍徐君妻鲁郡太夫人髙氏志
　　从侄徐继初撰从侄徐崟行书上元十四年立【京兆金石録】
　　顔氏妻孙夫人墓志
　　孟利贞撰上元中立【京兆金石録】
　　杨思朂妻虢国夫人南宫氏碑
　　陶翰撰子楚玉行书大厯五年【京兆金石録】
　　荥阳郑氏墓志
　　李益撰大厯六年【京兆金石録】
　　郭子仪夫人李氏碑
　　韩云卿撰史惟则八分书并篆额大厯六年五月【金石録】
　　右唐凉国夫人李氏碑李郭子仪夫人也碑韩云卿撰史惟则八分书并篆额文词颇简古而字画工妙可喜或云碑今亡矣故世罕传云卿乃退之叔父科斗书后记所谓大厯中以文词独行中朝者【金石録】
　　章仇公夫人魏氏墓志
　　李桢撰薛邕八分书大厯十一年九月【金石録】
　　肃宗女和政公主碑
　　顔真卿撰吴通防行书大厯十一年【京兆金石録】
　　霍国夫人王氏碑
　　中书侍郎平章事杨绾撰右散骑常侍萧昕书夫人姓王氏郭子仪之妻碑以大厯十三年立【集古録目】
　　宗贤妃卢氏墓志
　　顔真卿撰吴通防书大厯中立【京兆金石録】
　　扶阳郡君韦氏墓志
　　杜黄裳撰正书无姓名建中四年二月【金石録】
　　赠秘书监萧晋妻陆氏墓志
　　李胄撰兴元元年【京兆金石録】
　　咸宜公主碑
　　鄜坊节度掌书记武元衡撰苏州常熟县令袁中孚书将作少监集贤院学士李阳氷篆额公主宗之第十八女降秘书监崔嵩碑以兴元元年立【集古録目】
　　颖川郡夫人陈氏墓志
　　张奢撰韩秀弼八分书贞元八年【京兆金石録】
　　杜府君夫人韦氏墓志
　　贞元十年李宣撰侄成均行书【金石文字记】
　　常州司仓陈志妻张淑墓志
　　韦泾撰并正书元和四年【京兆金石録】
　　元稹妻韦氏墓志
　　韩愈撰沈传师正书元和四年【诸道石刻録】
　　昭懿公主碑
　　谏议大夫孟简撰权知吏部郎中皇甫镈书公主代宗之女讳升平字升平出嫁左散骑常侍郭暧号升平大长公主追赠虢国諡曰昭懿碑以元和四年立【集古録目】
　　元和中孟简撰皇甫鏄书公主代宗女也号升平公主嫁郭氏公主之号自汉始有谓天子之女礼不自主婚【集本作胥】以公主之因以为名尔后世号某国公主者虽实不以国公为主而名犹不失其义唐世始别择姓名以加之如升平之类是也已失其本义矣今此碑乃云讳升平公主斯莫可晓也已【集古録】
　　髙崇文妻楚国夫人陈氏碑
　　段文昌撰张肃书段全纬篆额元和十二年【京兆金石録】
　　卫州刺史李公妻马氏墓志
　　元和十三年无书撰人姓名【京兆金石録】
　　东莞臧君夫人周氏墓志
　　张师素撰无书人名氏元和十三年三月立在义兴【复斋碑録】
　　段文昌妻武氏墓志
　　段文昌撰男斯立正书元和十四年【京兆金石録】
　　颖州庾府君夫人徐氏墓志
　　在泰州务本坊乾道六年得石乃唐元和十一年刻【舆地碑目】
　　监察御史王叔雅妻薛瓌墓志
　　薛公干撰长庆三年【京兆金石録】
　　绛州刺史李君夫人京兆杜氏墓志
　　从弟宣猷撰大和五年于襄阳后记李公讳齐用大和九年卒祔于夫人茔孙亚夫记【复斋碑録】
　　安公令嫔吴夫人墓志
　　处士胡季良述并书大和九年五月【复斋碑録】
　　循州司马杜元颖妻裴氏墓志
　　婿韦慤撰并正书开成三年【京兆金石録】
　　宪宗女庄淑大长公主碑
　　杜牧撰栁公权正书开成四年【京兆金石録】
　　徳宗女宪穆公主碑
　　栁公权正书开成五年【京兆金石録】
　　苏夫人墓志
　　栁公权书苏夫人墓志近世注杜诗者数十家无一字一义可取盖欲注杜诗须去少陵地位不大逺乃可下语不然则勿注可也今诸家徒欲以口耳之学揣摩得之可乎书家以钟王为宗亦须升钟王之堂乃可置论耳尔来书法中絶求栁诚悬辈尚不可得书其可遽论哉然予为此言非独触人亦不善自为地矣览者当粲然一笑也嘉定元年四月己酉陆游书【渭南集】
　　沛郡朱夫人墓志
　　处士丁厚之撰正书无姓名大中九年九月【复斋碑録】
　　范处士妻蔡氏墓志
　　乡贡进士李矩撰大中二年【诸道石刻録】
　　平卢节度孙公妻荥阳郡君郑氏墓志
　　任缮撰大中四年【京兆金石録】
　　赠太子少保胡洙妻曹氏墓志
　　王自牧撰殷珪正书大中十年【京兆金石録】
　　顺宗女濮阳长公主碑
　　栁公权撰并正书大中九年【京兆金石録】
　　宣宗女齐国恭懐公主碑
　　董景仁书毛伯贞篆额大中九年【京兆金石録】
　　郑恒夫人崔氏墓志铭
　　大中十二年十二月秦贯撰正书此即今世所传崔莺莺者也年七十六有子六人与郑合此铭得之魏县土中足辨防真记之诬而志墓之功于是为不细矣【金石文字记】
　　处士冯湍妻金夫人墓志
　　无书撰姓名大中十二年十二月【复斋碑録】
　　杨涤妻张氏墓志
　　涤自撰并正书行书铭大中十三年五月【金石録】
　　唐姚华妻蒋夫人墓志
　　无书撰姓名大中十四年九月【复斋碑録】
　　沈公夫人冯氏墓志
　　前天平军节度副使罗洙撰前左威卫兵曹防军李昌辞书夫人姓冯氏名靖冀州长乐人适吏部侍郎沈传师又以其子询故封至齐国太夫人碑以咸通九年立【集古録目】
　　懿宗女卫国文懿公主碑【金石録作同昌公主】
　　韦保衡撰栁仲年正书并篆额咸通十二年二月【集古録目】
　　浙东观察判官裴墠妻萧焕墓志
　　裴墠撰咸通十二年【京兆金石録】
　　武宁军书记王戬妻李氏墓志
　　王戬撰并正书干符三年【京兆金石録】
　　胡夫人墓志
　　天复三年京兆于景休撰并书【舆地碑目】
　　安定胡应夫人清河张氏墓志
　　于景休撰行书天复四年正月【复斋碑録】
　　补
　　溧阳贞义女碑
　　李白撰无书人姓名在溧阳县【天下金石志】
　　饶娥碑
　　饶娥字琼真饶州乐平人生小家勤于织纴颇自修整父勣渔于江遇风涛舟覆尸不出娥年十四哭水上不食三日而死俄大震电水虫多死父尸浮出乡人异之归赗具礼其父及娥鄱水之隂县令魏仲光碣其墓建中初黜陟使郑叔则表旌其闾河东栁宗元为立碑云【唐书本传】
　　贺兰夫人墓志
　　兵部尚书陆防撰据碑前书侄曽孙防其下不完疑亦防所书也夫人河南人秘书监陆齐望之妻封荥阳县君碑以贞元七年立【集古録目】
