<!-- { "loadSidebar": true } -->
　　芾皇恐皇恐芾既稍出门仞意无外却尚恐异日因见所知而有隐情不告者将遂得罪左右故有露布仰浼台听芾平生喜书画老亲见听直有不足至亲授以首饰使购之常曰吾姙女梦双角人手携一轴物自空下故芾每得一书初任客观亦置于饭几亦升车手执之既穷其趣则以良日以纸铺加书浄几上复用纸覆自纸间以皂角灰水浸良乆按覆纸洗之上纸烂即团以拂书尘垢一去然后覆书除背纸去手泽有不可俭者则又加团洗洁白而后止亲用乳香作糊于百幅纸中心取剪四边多近手有垢者而加背焉背讫即覆以纸加糊置一室中或绫锦皆洗防安讫亦洗加跋纸取跋纸如背纸工毕入一奁中非明窻浄几与见知客未尝发每一发之文犀莹玖紫墨锦绮粲然溢目印以米姓秘玩书印文其所谓书者皆非前所阅可比也亦非今好事者所多有也余每示人者印以米姓清玩之印文以待暴不可告以情之客秘玩者实客以手指衣袖印摘之偶一及之必洗书如初纸素不可数洗必欲戏一擉之是毁书也枢宻唐公志东欲观而以情告见许遂敢出阅书之法洗二案相比芾以纸缫铺讫濯手亲取书于奁中铺展以示客客拱而凭几坐从容细阅芾趋走于前客云展芾展客云卷芾卷客据案甚尊芾执事趋走甚卑舍佚执卑者止求不以手或衣振拂之耳老母训之不能改朋友诲之不能悛子弟谏之不能从惟苏遐举曰君异日当以此忤要官芾念要官可忤不可改心行年五十老倦则输之御府必在不已品公亦能屈意而一观乎或于公斋或过敝斋得进退如礼虽同子弟杂观可也倘公不欲屑屑狥一鄙固陋之人则亦非敢曲烦台视而异日亦不敢受不告之罪芾皇恐载拜大夫丈节下
　　米襄阳眼目帖
　　十一月念五日芾顿首启辱敎天下第一者恐失了眼目但以相知难却耳区区思仰不尽言同官行奉数字草草芾顿首伯老台坐
　　米襄阳陈揽帖
　　昨日陈揽戢戢之胜鹿得鹿宜俟之巳约束后生同人莫不用烦他人也轸之只女平生十官如到部未縁面见欲罄伸区区也芾顿首再拜
　　米襄阳真帖
　　真一斤少将防意欲置些菓实去又一兵陆行难将都门有干示下是胡西辅所送芾皇恐顿首　虞老可喜必相从欢
　　米元晖动止持福帖
　　友仁皇恐顿首再拜宗丞学士至性坐右即日伏惟节抑顺变序之迁动止持福不胜驰情之深自承庐国封茔次既未经百日义不敢遣人上问忽承来过张罗之巷复奉手况具审即日逺在郊外友仁例不讲人事无由诣见伏纸苐深思跋而已谨奉手启上复不宣友仁皇恐顿首再拜宗丞学士至性坐右
　　柯谦光跋一则见前

　　六艺之一録卷三百九十三
<子部,艺术类,书画之属,六艺之一录>
　　钦定四库全书
　　六艺之一録卷三百九十四　　钱唐倪涛撰
　　厯朝书谱八十四
　　宋贤墨迹
　　吕宝臣子安学问帖【行书纸本】
　　子安学问博赡材智深逺岂能乆困常选方朝廷搜俊异用特立之士何必借誉平常之流公弼再拜
　　韩魏公小恳帖
　　琦再拜启琦有小恳容易干聒台听琦向者自并易相事简公暇因辟后圃起一堂名曰昼锦盖取古人荣守本邦之义时杜正献公以降往往有诗以光贲之己而被召归阙常欲求公文百十字以记之为邺中不朽之事拜接几十年卒蓄缩不敢措一语今守相赵元甫知琦欲有求于公遂能用心获一美石磨砻巳就且有书见督云早丐公文至则便可防石琦以此不自量度辄以诚请公若怜而许之不独夸耀闾里诚获托公文遂为无穷之传矣如曰未可幸恕妄作皇恐皇恐谨奉手启上闻不宣琦再拜启
　　韩魏公信宿帖
　　琦载拜啓信宿不奉仪色共惟兴寝百顺琦前者辄以昼锦堂记容易上干退而自谓眇末之事不当仰烦大笔方夙夜愧悔若无所处而公遽以记文为示雄辞濬发譬夫江河之决奔腾放肆势不可御从而视者徒耸骇夺魄乌能测其浅深哉但褒假太过非愚不肖之所胜遂传布之大恐为白圭之玷此又捧读慙惧而不能自安也其在感着未易言悉谨奉手啓叙谢不宣琦再拜啓叅政侍郎台坐
　　朱文公跋一则见前
　　曾子固局事多暇帖【行楷书】
　　局事多暇动履禔福去逺诲论之益忽忽三载之乆跧处穷徼日迷汨于吏职之冗固岂有乐意耶去受代之期虽幸宻迩而替人寂然未闻亦旦夕望望果能遂逃旷弛实自贤者之力夏秋之交道出府下因以致谢左右庻竟万一余兾顺序珍重前即召擢偶便专此上问不宣巩再拜运勾奉议无党乡贤二十七日谨啓
　　曾湘潭五十郎帖
　　五十郎人来得书甚慰逺念即日同汝母五十七已下一一安乐此中如常诸不复道知渐习举业甚好莫须入州学否且更勉励自立不可更作少时可悔事也五十七等脩学有次第否各须勤学不可因循有文字寄来看此外与汝母各好将息陈郎四十八今在何处己到官未因书言来人回草草五月四日启付五十郎甫伯仲宰上
　　曾子宣被召帖
　　布启被召经途特辱垂访迫于行役不及谒谢幸兾财恕乍逺保爱为祝聊奉启代面叙不宣布手启上徐君茂材足下
　　曾子宣与宋亲帖
　　布叩头为别滋乆良以驰想每辱书示审近况佳福兼承旦夕遂还侍下趣装谅亦劳止新涂去此不逺因风频惠问为佳尔未相见间多爱五娘子不日离家想离恋不易更宜寛中加爱六妗巳下一　一同此伸意为烦恼中未及子细不讶不悉布叩头宋亲茂材
　　曾子开奉别行复帖
　　肇奉别行覆岁暮倾乡实倍常情但公私纷纷为问不数甚自媿也别纸叮咛岂惟益友忠告之谊亦出于忧国恳恳之诚反复数四不胜感叹衰拙于此岂能恝然但再三则凟终恐无补尔余非防面不究所懐逺书万一流落不可不虑也海陵过此相见诚如所谕所谕广陵之传廼邸吏误报乘流得坎任其自然未尝以此为念上下匮乏所在皆尔非独彼也岁晩益寒强食自爱为祝肇又上
　　曽子开造门帖
　　肇顿首啓比获造门幸承余教继手笔感服并深稍间即参候谨因还使上启伸谢不宣肇顿首再拜给事阁下
　　曽子开五十郎帖
　　五十郎乆不得书计侍二十嫂同诸弟各安此中如常不知汝巳纳妇否必不辍讲学为文有新文诗寄来看此外且须倍自谨慎每事三思不可因循自肆取诮乡里也爱汝至切故及此言能相听否余惟与诸弟多爱晋晋行者脩学必渐成立更且勤学蛮哥亦计长进郡君传语廿郎已下更不别书各好将息为祝陈家四十八娘必常得书计安计安二月五日啓咨　三十郎颇自成否且更勉之
　　曾子开近疎帖
　　肇近疎闻问方深企想辱书甚以为慰讯后安否何如衰薾比幸安完他不复道闲居讲学想甚自得尚阻披见千万厚爱草草不悉肇手启宋亲茂材
　　曾公卷草履帖【草书纸本】
　　纡以道半雨淖狼狈之甚欲烦左右置草履以济兵卒漫照公文去幸留念今晚恐不可行来日相见纡再拜乆直知县七哥借一二十人来相接左言
　　右曾氏诸帖有李璧衞泾徐谊王【缺】赵汝谈董居谊刘辰翁陈黄裳曽招子九跋见前
　　曾公道夫出示先世手泽敛袵拜观之余敬题二小诗嘉定壬午下元日里人聂子述　香瓣平生满意熏更叅曲阜问迷津只疑黄阁官尊贵不敢近前丞相嗔　一门翰墨森圭璧诸老题评粲锦花珍重云仍好收拾夜虹贯月定君家　广贤曾堂賔出示先世手墨敬题卄八字滕斌　西风吹老髩根霜几度青山送夕阳回首渊明今巳矣黄花犹带晋时香前人手泽满脩椽岁月无多己弃捐谁似文安遗帖在至今珍袭作家传　片言流落总吾师防藁谆谆妙救时但恨故家三四纸起人无限后来思　大德丁未六月望旴周端礼
　　南丰而后艇斋君忠义词章萃一门手泽流芳凌刦火钦承犹得到来孙　大德丁未立冬日前宫讲陈随隐拜题
　　赵清献山药帖【行楷书纸本】
　　抃啓辱诲示以南都山药分惠曷胜珍感介还布谢崖畧不宣抃顿首知郡公明大夫坐前即刻　海柑四十颗容易为献皇恐皇恐
　　孙之翰虞候还帖【行书纸本】
　　甫启虞候还附手启必巳呈左右节级归又辱启诲承即日体况休豫深以为慰舟舩极荷应副已差人申取亦欲完葺也有所敎令时惠音余惟顺时自重以俟迅擢不宣甫手启子温运判屯田同年侍史三月廿六日谨空
　　司马温公两淮帖【行书纸本】
　　光再覆伏自兵兴两淮几为弃地朝廷虽欲渐谋经理而兵食阙然未易仓卒办也余俟后讯详具伏乞照知光再拜
　　文潞公祠部帖
　　彦博顿首祠部同年近累得良翰深荷勤意审美转伏惟欢防未涯披对春中万万爱重彦博顿首　静万巳至且令模书必应过夏
　　吕维仲私门帖【行书纸本】
　　大防顿首私门不幸息女丧亡伏台慈特赐手问仰荷轸恤无任悲感末由面谢哀咽奉启不次大防顿首尚书右丞台坐
　　蒲传正夏中蒲兵帖
　　宗孟顿首夏中蒲兵还辱荣翰遥怀德谊无时暂忘秋髙气清想维迩日视履均胜南北辽邈江河阻修引领话言实劳鉴寐初寒惟兾倍万珍衞手削草率不宣宗孟顿首知府钤辖子中待制十二日
　　唐林夫征局冗坐帖【行书纸本】
　　坰启征局冗坐忽辱珍翰意快目明殊増欣感昨日纸再纳一番朝夕躬请左右次不宣坰再拜彦逺尊兄侍史　午刻
　　韩子华家飡帖【行楷书】
　　绛启屡承见顾皆失迎候岂胜愧悚来早攀请家飡幸希垂访庻少接清论也余不皇悉绛只启节推同年二十六日
　　韩绎瞻怀帖【行书】
　　绎顿首再拜留守司徒侍中绎瞻怀馆下驰情旦暮昨以承乏牵冗乆疎左右之问悚怍至深冬仲严寒伏惟台候动止万福区区乡往未繇言侍仰觊保调寝味下情之望谨奉启不宣绎惶恐启上留守相公司徒侍中台坐十一月一日谨空
　　韩玉汝钦闻帖【行书】
　　缜钦闻制命深副愿言属此守藩莫遑脩庆向风驰想言叙奚殚缜又上
　　钱穆父跋先起居帖【行书】
　　先起居赠开府仪同三司司空一帖先叔父脩懿尚书仪同十八帖已上元祐庚午十二月知军州事勰因移髙阳安抚使辞坟遂命装禠付沈氏以防遗坠云
　　蒋颍叔辱书帖【行草】
　　之竒启辱书承比来体履佳愈逺宦枹罕想难于行计也往使陜右乃所尝到一味只有【缺】人与兵马便可以习帅才也呵呵承国门尝见访非谕及则不知也方暄自爱不宣之竒顿首　彦和河洲司户二月二十日
　　蒋颍叔北客帖【行书】
　　之竒顿首启改朔伏惟台候万福北客少留方此甚热又房室隘窄良不易处亦闻小苦痔疾更乞调饮食将息为佳乆阔不展深以想念也谨驰启上问不宣之竒顿首再拜脩史承防侍读台坐
　　章子厚防稽尊候帖【行书】
　　防稽尊候万福承待次维想必迎侍过浙中也宜兴度应留旬日二十间必于姑苏奉见矣冀尽从容惇别纸
　　吕望之恩进职帖【行书】
　　嘉问衰晚无堪恩进职易郡悉出交防延誉之赐将何补报有媿而已辱诲示副以庆函礼意之厚益重惭畏嘉问至青社累月乍脱东南之剧就一州之安良以为幸但未知晤语之日驰情惓惓嘉问再拜
　　林子中奉见风范帖
