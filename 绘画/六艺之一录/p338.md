<!-- { "loadSidebar": true } -->
　　古人以水喻性有防哉非所以淳之则清淆之则浊耶故振辔于朝市则充屈之心生闲步于林野则寥落之意兴仰瞻羲唐邈然逺矣近咏台阁顾探增懐聊于暧昧之中期乎拂之道暮春之始禊乎南涧之濵髙领千寻长湖万顷乃借芳草鉴清流览卉物观鱼鸟具类同荣资生咸畅于是和以醇醪齐以达观快然兀矣焉复觉鹏鷃之二物哉耀灵纵辔急景西迈乐与时去悲亦系之往复推移新故相换今日之迹明复陈矣原诗人之致兴谅歌咏之有由文多不载大畧如此所赋诗亦裁而缀之如前四言五言焉
　　栁公权状
　　兰亭诗兼公权续得者亦封上伏惟检领入箧余冀面话不次十二日公权状上给事阁下青褾拟换却旧者谨白
　　米元章防
　　右唐中书令河南公禇遂良所搨晋右将军王羲之兰亭宴集序并谏议大夫栁公权所得羣贤诗御史检法李公麟制圗皆驸马王晋卿家所藏所谓三絶崇寜三年六月十五日襄阳米芾书
　　宋髙宗御劄【二俱行书】
　　闻知会稽县向子固有禇遂良所临兰亭序后有米芾题识卿可取进来欲一阅之十四日【宝】付孟庾　押【孟庾任参知政事行宫留守】
　　兰亭序【寳】却付卿廿四日　押
　　唐太宗得兰亭跋
　　兰亭序梁乱出外【云云】
　　右见刘餗嘉话【见前】
　　王羲之尝书兰亭防序隋末广州好事僧有三寳寳而持之一曰兰亭书二曰神【以铜为之腹受水一升以水贮之则能行】三曰如意【以铁为之先明洞彻如水晶】唐太宗特工书闻右军之兰亭真迹求之得其他本若第一本知在广州僧而难以力取故令人诈僧果得其书僧曰第一寳无矣其余何爱乃以神如意皆弃之
　　右见纪闻并书断
　　唐太宗诏供奉【云云】
　　右见何子楚跋语
　　定兰亭审诀歌
　　我生适癸丑倒指十四周中间防今古沿革难沂流长歌系颠末后山无与俦区区访寡陋欲陈良赘疣书家一词称定本审定由来有要领毡墨或因三叠纸针爪天成八段锦中古亭列九处剜最后湍流五字损界画八麤九更长空一尾行意不尽欧公集古莫之珍道祖懐璧西归秦云林寳晋最博雅肉骨喻借西江人近世王尤号多识肥瘦聚讼徒纷纭手追頼有吴江軰麤于斯文能冩真真伪要区别骊黄俱小节摸拓偶浓淡岂足病竒絶取玉弃木石贵完次剥缺鉴裁当精深副以右方诀
　　右见曾氏跋尾诗句
　　姜防尧章兰亭偏傍考
　　永字无画发笔处防折转　和字口下横笔稍出　年字悬笔上凑顶　在字左人反剔　嵗字有防在山之下戈之右　事字脚斜拂不挑　流字内云字处就回笔不是防　殊字挑脚帯横　是字下疋凡三转不断　趣字波畧反卷向上　欣字欠右一笔作章草发笔之状不是捺　抱字已开口　死生亦大矣亦字是四防　兴感感字戈邉是直作一笔不是一防　未尝不不字反挑脚处有一阙　右法如此甚多畧举其大槩持此法亦可以观天下之兰亭矣五字损本者湍流帯右天五字有损也
　　右见书史防要
　　辨兰亭旁注僧字不是曽字之误
　　十七帖中逺想慨然孔琳之帖恨恨脚中转剧等字本皆侧注后人模以入行虽失格体犹于理未害至于读兰亭序者以不知老之将至傍一僧字为逸少作曽字之误借使入行中则害理矣按古兰亭序本二十八行至十四行特阔者盖纸接尾而不与知字适在此行之末梁舍人徐僧权于其旁著名当时谓之押缝梁御府法书率多如此此帖僧字下失其权字近世人殊不知乃云僧者曾之误因读为曽不知老之将至非也又按晋史本传及书録皆载此序而序中并无曽字益可是正
　　右见黄伯思法帖刋误并法书广録
　　右兰亭诸説今择其言当者録于此其他支词所论皆不纪之愚以为诸书学之工亦小道耳诚不必留意于此要当寓意以适情兴志于临池之学者又当知之
　　偶乘秋兴凉以兰亭诸説书此卷末复久不作楷殊愧庸俗但欲识其事诚未暇较其工拙耳　七月廿五日
　　天顺改元丁丑夏四月初吉吉水王佐谨録之于此【格古要论】
　　王佐兰亭禊图记
　　佐初闻之乡前軰云右军初书兰亭序用鼠须笔蚕茧纸遒媚劲健自谓有神助尔后累书数十百本皆不及心甚爱惜而藏之唐太宗酷爱二王书法得真本兰亭于僧辨才令欧阳询禇遂良临摹以赐诸王以询所书逼真者刻石置禁中非诸王大臣不可得遗命以真本兰亭从昭陵陵为温韬所发得其真本其后流落人间不知所在今所传诸本皆贞观中临本也故各有不同然世所传兰亭修禊圗卷其序不知书者名氏要皆欧禇之笔也其行欵字体大小涂改诸本皆同其圗则相传为李公麟之笔布置精妙不易得也天台孙绰行书后叙又不知为何人之笔其次则有唐陆东之兰亭诗又其次则有宋髙宗二御札宋米芾题识字皆可爱其后有庐陵曽宏父所序唐太宗得兰亭之始末及宋髙宗失定武之显晦与夫薛绍彭父子翻刻定武本之由皆据何延之兰亭记郑工部南唐记何子楚兰亭跋语王明清挥麈録而书之考防详实其用心勤矣哉淳祐初元宏父刻置吉州鳯山别墅江山大族未尝闻有存其本者而吾郡学士大夫又不知何故无一语及此者而其石不传亦未知其自何时而燬扵兵也今浙江绍兴府山隂县自国朝洪武中有兰亭流觞曲水圗石本往往流传扵世盖即宏父本也其题识如旧苐未知何时人刻置扵彼也正统中碑石损壊又断刻之亦未知何人所留意也王佐谨记
　　黄溍跋兰亭圗
　　右兰亭圗赵千里作永和禊集四十有二人其不见扵史传者世或莫知其姓名千载之下乃有能摹冩其仪刑风度以补史氏之阙者非直可资一时之清玩而已李伯时有觞咏圗好事者已为刻石以传此圗纎丽缜宻虽有善工亦未易刻尤可贵也
　　宋濓防西台御史萧翼赚兰亭圗后
　　予防时闻文皇遣萧翼赚兰亭叙扵辨才事颇疑之以为文皇天纵人豪未必为是屑也及覧刘餗传记云兰亭序因梁乱流落人间陈天嘉中为僧智永所得至大建中献之宣帝隋平陈又献之晋王广即炀帝也帝不之寳僧智果从帝借搨及登极竟不从果索果死弟子辨才获焉文皇为秦王日见搨本惊喜乃贵价市羲之书兰亭序终不至及知在辨才处使欧阳询求得之以武徳二年入秦王府由此而观辨才之师乃智果非智永求兰亭序者乃欧阳询非萧翼也汝隂王铚性之采餗所载谓餗父子世为史官是正文字尤精其言当不妄诋萧翼之事鄙妄狭陋仅同儿戏且云秦邸不能遣台臣文皇始定天下威震万国尫残老僧何敢靳一纸书其意正相合予疑扵是顿释或谓辨才所居云门寺有萧翼留题二诗胡曽黄三公皆信而不疑此固不足取以为据至若阎立本绘辨才与翼圗则出扵何延之等傅防谓为立本当时之所亲见尤非也今阅此卷遂执笔详识如此年耄神昏未必能中乎理又俟博雅君子定之
　　宋濓记兰亭觞咏圗
　　兰亭觞咏圗一卷相传为李公麟所画观其运意状物极有思致似非公麟不能先画兰亭一所俯临清流上甚幽静四面皆帘帘半卷旁周栏楯中设方几几上砚墨各一纸三二成轴一布几间有美丈夫坐几后冠竹箨冠服大布衣右手操翰冥然若遐思疑羲之草叙时也后列二童一侍侧一吹火鼎鼎水沸将瀹汤前一童傍栏睨溪溪中白鹅三一去一反顾一飞起波面侧二鹅间溪上皆崇山峻岭有水自中出三级水西寘酒事四一童左手执袂右入尊酌酒一童执觞一童执壶夹左右立尊前有案列觞五觞各有舟如荷叶二童执觞流扵溪一童伛立其后举觞次第授之旁有小梃觞泊岸触之使逝又西有石磴磴上覆舟一列觞三一童执壶注觞中一童取酒盗饮次画郡功曹魏滂右将军王羲之滂左执卷囬顾羲之伸右手欲受卷观羲之左持卷授滂未授右执翰睨视若将涂窜然风流之状犹可彷佛想见次画散骑常侍郗昙左右手展卷自诵次画荣阳桓伟余杭令谢藤伟坦腹坐左手掀髯气甚豪右执卷倚大带间藤觧襟盘礴诗思久未属握拳作欠伸势次画侍郎谢瑰左持卷当膺右握翰抚膝上次画王凝之頴川庾友王涣之凝之袒两肩左手埀砚侧右执卷授友友袒如凝之方轴纸作卷卷末纸参差以掌齐之涣之如友两手抱膝防吟次画行参军卭邱旄袒裼如涣之伸一足坐举手取觞饮次画余杭令孙统琅琊王友谢安行参军曹茂之府主簿任凝统翘左足交两手着膝安翘右足左手压砚令不动右楷墨作汁二人相向坐茂两手执纸直埀展转轴之凝袒衣露左臂压膝上翘一足如统旋首顾茂目光烱然次画左司马孙绰敛袵危坐若泊然无所为者次画頴川庾蕴年甚耋坐久思起右手据地一童挟左臂扶之次画行参军杨模衣半袒单足起立屈一足双袖向前翩翩如舞状次画王献之王肃之镇东司马虞说任城吕系府主簿后绵献之襟纽半敞埀右手着地左按膝肃之困睫不可擘一手撚纸作针刺鼻令嚏说袒半衣两手展卷读系向说右手据席左绕出臂后阁膝上臂露者半俯身就说作听状绵足心并翘一足两手持卷夹膝身防侧次画参军孔炽坦腹仰面视宵汉翘一足左持卷枕膝右据地傍一童伏溪岸以小梃致觞欲饮炽次画参军刘宻袒衣坐左手执袂右入水防波动指间前有觞泛流而下欲取之旁有覆觞流去次画王元之永兴令王彬之郡五官谢绎王防之元之展卷斜视露左手右不见彬之与元之对袒肩坐伸手借卷绎亦袒埀左臂右执翰压臂臂痒将搔之防之左擎卷至颧右操翰欲冩未冩次画府功曹劳夷行叅军徐丰之夷丰之相向夷左执觞右手夹觞侧若献丰之丰之面仰视揎防至腕上势粗甚右手向身北取觞似欲酬夷者次画长岺令华耆右执觞未饮左撚髭旁睨丰之洋洋有喜色次画徐州西平曹华右执卷侧身欲读左手隠次画王蕴之镇国大将军掾卞回司徒左西属谢万彭城曹諲任城吕本蕴之箕踞坐交臂两膝间一握拳一舒掌掌覆拳迪半欹举手迎觞欲取万肩半袒左按纸右在肘下侧目视迪諲伸右足左持觞顾本本翘一足屈臂拄膝持翰贴耳上头防仰若苦吟者次画上虞令华茂山隂令虞谷中军参军孙嗣茂袒背右执翰埀下欲掷转首与谷语谷袒衣与茂同右持觞浮茂嗣拊掌大笑一足踞次画陈郡袁峤之行参军王丰之丰之展卷仰首读背防伛峤之双掌相向舞似对之击节者次画二垂栁夹石桥桥有扶栏二童度桥上一持器疑贮觞者一倚阑防手指溪中溪左右各一童操小梃邀觞舟收之其侧有覆觞二舟两别有一童出栁下身半露自兰亭至石桥溪水诘曲流如龙奔溪右二十人溪左二十有二人其中冠者十有二人巾者三十人衣皆褒加绅各地坐借以方防或熊虎皮研纸墨笔各具有诗者各系人傍两篇成者十有一人一篇成者十有五人不成者十有六人其状人人殊诚可谓善画者已今去永和癸丑不翅千有余年其一时人物之盛清标雅致浮动扵左尊右俎间犹可即此圗以想见其事然而俯仰今昔时异势殊崇山峻岭固不改扵旧而昔人果安在哉后之人欲见不可得徒想像扵画圗中亦足悲矣噫世间万事往往如是何足深道唯辞章荣烈足以传后世扵无穷其人虽死犹不死也如王谢诸人是已使公麟复生尚得描貎之乎予见此卷扵友人家因借归记其事如右时一观焉则有不胜感慨者矣






　　六艺之一録卷一百四十七
　　钦定四库全书
　　六艺之一録卷一百四十八　　钱唐倪涛撰
　　法帖论述十八
　　兰亭序
