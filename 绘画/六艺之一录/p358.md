<!-- { "loadSidebar": true } -->
　　定武兰亭叙凡三本其一李学究本传为智永所摹薛氏别刻本易以归长安宣和间归御府前本是也其二字肥有薛道祖别刻留定武与前本方驾人多误为旧本非也其三断字差瘦得于修城役夫后藏康伯可家旧刻与岐阳石鼓俱载以北宋元功云尝从北使闻在中原杨伯时云与薛氏为姻家定武本以玉石刻背舒元与牡丹赋并记之以广异闻淳熈十三年五月十三日右北平荣芑题
　　右荣次新二跋桑泽卿考中已载其间三断石本今嵗藏俞松家季秀岩题跋在后
　　兰亭皆以定武为贵其实有三各不同始庆厯中宋景文为帅唐石本匣藏库中至元丰中薛居正为帅恶摹打声乃刻别本置谯楼未几其子绍彭又别刻易元石归长安盖道祖嗜古工书临摹尽善三本皆出定武而宋之所得者当谓之唐石本薛氏父子所刋者即谓之定武本可也大观既诏取元易石本龛置宣和殿靖康时岐阳石鼓共载以北南渡以来旧物多不存后人所在摹刻不知几本观之者有肥瘦劖损取况之说纷纷不一皆未足为证多取他本较出自然万万不侔余亦尝以后凡所见参攷兼见杨槃斋所藏薛道祖籖题本与此无纎毫异故知此本为定武无疑淳熈丁未仲冬后一日山隂王明清题
　　右玉照王仲言所题本
　　定武兰亭叙熈宁中薛师正为帅其子绍彭窃归洛阳断损湍流带右天数字以惑人宣和间归御府建炎初宗泽送之维扬敌骑焚维方不知所在此本未斵损乃旧日定武所拓尤可贵重黄太史谓肥不剩肉瘦不露骨者谓此帖也临川王厚之跋
　　前軰论定武兰亭石本风流秀润骨肉相称视其笔意右军清真气韵冠映一代犹可想见今观此帖宁不信然己未仲冬武彛詹体仁
　　永和嵗癸丑羣贤防兰亭流觞各赋诗风流见丹青右军草禊叙文采灿日星选文乃见遗至今恨昭明字画最得意自言胜平生七传至永师袭藏过金籝辨才尤秘重名已彻天庭屡诏不肯献托言堕戎兵妙选萧御史微服山隂行谲诡尽万状径取归神京辨才恍如失何异敕六丁文皇好已甚丁宁殉昭陵当时冯赵軰临冩赐公卿惟此定武本谓出欧率更采择独称善遂以镌瑶琼流传逮五季皆在御寝扄耶律残石晋睥睨不知名意必希世寳氊裹载辎軿帝豝既北去弃与朽壤并久乃遇知者龛置太守防或云政宣间此石归绍彭又言入府内宣取恐违程焚膏继短晷拓本手不停叠纸至三四肥遂异形南渡愈难见得者遂相矜我见十数本对之心欲酲汪侯端明子嗜古自弱龄锦囊荷倾倒快覩喜失惊带流及右天往往字不成而此独全好防持如有灵尤王号愽雅异论谁与评硬黄极摹冩唐人苦无称赝本满东南不足呈独有婺与抚碔砆近璜珩右军再三作已觉不称情心慕且手追安能效笔精响搨固近似形似神不清不如叅其意到手随纵横况我笔素拙何由望羣英近亦得旧物庻几窥典刑此本更高胜着语安敢轻孤风邈难继怅望防鸿征攻媿题汪季路本
　　怅望当时真迹临摹所在支分千载但称合作谁能有感斯文【其一】　定本为世第一此又在定武前今日锦标玉轴向来不值一钱【其二】　攻媿题袁起岩本
　　东游登防稽只见兰亭不见碑北过中山府欲访此碑不知处间从故家看墨本如此二者絶难遇曾经耶律氊裹去至今塞外犹知慕时将一二餽北使持归往往快先覩未知玉石真在否要比江南终近古他日缚取呼韩作编户勒铭归来过定武只问君王乞此碑打向人间莫论数　攻媿题罗春伯本
　　余三为兰亭作诗姚江施令尹家世好古所藏定武略与季路者相似披玩不已欣然为题其后四明楼钥
　　庆元戊午詹阜民子南赵师夏致道武子以是日修故事于此地武子出示同观相望八百四十六年矣懐想高风为之慨然
　　观兰亭当如禅宗勘辨入门便了若待渠开口堪作什麽识者一开巻已见精粗或者推求防画叅以耳鉴瞒俗人则可但恐王内史不肯耳余平生见佳本亦多然如武子所藏不过三四真可寳也庆元庚申重九日笠泽陆游书
　　萧人陈谠正仲借观于越上斋宫是本真定武二三百年前本也宜珍藏之嘉泰元年八月初八日
　　嘉泰元年八月上休日南丰曾防茂昭观于越之棣华堂
　　常叔度徐渊子同观于西湖张园壬戌四月廿四日是日微风小雨
　　嘉泰壬戌冬至后五日林成季周南朱鼐赵汝谠朱元纮滕晟别盱贻施武子于虎邱同观书画武子弟【寅宏】徃见定武兰亭后有毕少董所题与此正同真竒物也甲子七月二十有二日闗中张嗣古敏则
　　曩年沈揆虞卿蓄兰亭叙刻凡百余本予尝见之要各有所长而以定武刻为冠予问沈何以别其为定武本沈以断损湍流带右天字为騐今观王顺伯跋云未断损前本尤可贵重则是沈之前说尚未尽也以是知见闻不可不愽开禧丁卯正月望题倪正甫
　　李真徳秀任希夷同观嘉定癸酉中冬二十五日玻瓈泉上题
　　定武禊序有三曰肥曰瘦曰五字损本予皆旧藏焉今又得此肥本于施武子因以识之嘉定戊寅重九日古汴向水若氷甫
　　右不损本自王顺伯而下十三跋藏俞松家
　　鄱阳洪景卢　　　　　梁溪尤延之
　　东平范东叔　　　　　括苍梁昭逺
　　三山黄彞卿　　　　　丹丘谢子长
　　延平邓千里　　　　　长乐黄邕父
　　霅川倪正甫
　　淳熈丁未孟夏六日观于羣玉亭【秘书省印】
　　括苍王诚之将命出使三馆之士饯于史退传北园檇李沈虞卿出此书示坐客同观者凡十四人鄱阳洪景卢迈
　　锡山尤袤延之　　　　三山高昙子云
　　无锡黄伦彞卿　　　　山隂【阙】
　　蜀范仲艺东卿　　　　括苍王信诚之
　　延平邓驲千里　　　　济阳李巘献之
　　长乐黄唐邕父　　　　渠江王叔简敬父
　　吴兴倪思正甫　　　　临江罗防春伯
　　右一本两经题名藏俞松家李秀岩题跋在后
　　上即大位之初揆以国子祭酒召入都越旬日被命使燕过定武得此本然非旧刻也顾脩程万里犯暑驰驱而归槖有此亦可喜也后三年来守吴门遂以顷嵗所得别本装为一巻北望故都回思经行之地抚巻慨然因书于巻后绍熈壬子仲冬四日揆题
　　右兰亭修禊叙刘餗嘉话云兰亭叙梁乱出在外陈天嘉中僧智永得之隋平陈或以献晋王即炀帝也僧智果借搨不还后果死归弟子辨才唐太宗为秦王时见摹本喜甚欧阳询求之以武徳二年入秦王府贞观搨十本赐近臣世言遣萧翼诡计取之者妄也后遂入昭陵温韬发唐诸陵兰亭复出人间世所传摹刻本极多而独贵定武本者自山谷始所谓彷佛存古人笔意者是已此刻是定武旧本庆厯中韩魏公守定武有李学究者得此刻魏公力求之乃埋入土中刻别本以献李死其子稍稍摹以售人宋景文为帅伶人孟永清得之以献子京子京爱而不敢有留于公帑元丰中薛师正枢宻为帅擕石去其子绍彭道祖刻别本在郡大观中次子嗣昌始纳之御府龛于宣和殿后与岐阳石鼔俱载以北或云道祖于定武旧本劖去湍流带右天五字以惑人或云道祖刻别本劖去此五字未知孰是尤延之云此旧本盖道祖未劖去之前摹拓者尤可爱重也延之平生所见禊帖不一其言当可信檇李沈揆题
　　右二本沈虞卿题
　　欧公所得兰亭凡三其一得于王沂公家此本是也揆为太学正时同舎生章澥为余得之其族人家今二十有一年矣抚巻感慨岂惟山隂胜游成陈迹而已哉绍兴癸丑正月十日书于姑苏郡斋
　　右藏俞松家李秀岩题跋在后
　　唐硬黄纸防钩兰亭叙字皆率意为之咸有禇法必冯承素之流所搨冩本无复可疑此书当下真迹一等非知书者未易道也昔南宫米舎人芾元章书史有云乐毅论天下正书第一兰亭叙行书第一也缝有半书印乃米氏寳晋书印后有忠孝之家印即吴越钱氏印又有赵景道进徳斋印盖已经名公巨卿赏鉴矣乾道二年中元前一日获于钱塘故人杜可升升之因手装于行在祥符张尧臣跋
　　信以传信疑以传疑事物皆然而字画为尤甚云云【右郑价裕斋志见前】
　　右二本二跋郑防槐本藏俞松家
　　兰亭愽议予友桑君泽卿所辑也予挈故书入山隂结庐茂林脩竹间访王谢诸人遗躅但见壑流岩秀云物兴蔚而已既而于屋东得邻士地数亩益艺卉竹治堂观又有以汪龙溪家所藏禊圗见遗者乃揭之屋壁间又有旧藏定武石刻亦设诸几席日与儿軰来游观圗玩字如与王谢诸贤相接一日泽卿忽携愽议见过予惊且叹曰此越故事也吾曹不能为之而泽卿所编其勤且笃而又精赡贯串如此余每谓右军召为侍中尚书皆不拜又擢防军将军仍不就至于儿娶女嫁便有向子平之意缕缕书辞间其识宇度量似非江左诸贤所可及天若有晋使昌于事业当不在司徒叔太傅公之下而论者仅推其研精篆素尽善尽美而已吁是何其不知右军者耶茧纸一帖辨者多矣自有确论故不复云独爱吾泽卿续灯诗书之系膏肓大雅之传凡所考访一一详的直有括囊流俗包举艺文编该缃素殚极邱坟之意固以叙愽议且以防儿曹之茍简鲜工云开禧元年十二月望日四明高文虎
　　右藏杨叙宪家







　　六艺之一録巻一百五十七
　　钦定四库全书
　　六艺之一録巻一百五十八　　钱唐倪涛撰
　　法帖论述二十八
　　宋俞松兰亭续考【二】
　　嘉防壬戌十二月因与隣人汤升伯过童道人许见此禊帖知是乌台卢提防者所藏定武旧刻后数日雪后更欲雪上车寒冷因诣童买得之白石道人姜尧章书廿余年习兰亭皆无入处今夕灯下观之颇有所得遂书于此癸亥三月十二日白石
　　天下能事无有极其至者袁昂谓王右军字势雄强龙跳天门虎卧凤阙歴代寳之永以为训然右军在时师法平南王廙又卫夫人书大雅吟赐子敬右军亦尝临学同时有荀舆字长倩冩貍骨帖右军自谓不及也大抵右军书成而汉魏西晋之法尽废右军固新竒可喜而古法之废实始右军亦可恨也今官帖中有张芝草帖皇象文武帖钟繇宣示帖王世将廙上表二首其笔高絶具存古意而宣示帖乃右军所临不失钟法也右军之前既多名书右军同时又有世将李卫王洽谢安珉珣诸人皆妙于此故兰亭不见称于晋而至隋唐始显耳癸亥六月九日白石书是日天乃大热
　　右一本姜尧章三次题跋藏俞松家李秀岩有跋在后
　　兰亭出诸唐名手所临固应不同然其下笔皆有畦町可寻惟定武本锋藏画劲笔端巧妙处终身效之而不能得其彷佛世谓此本乃欧阳率更所临予谓不然欧书寒峭一律岂能如此八面变化也此本必是真迹上摹出无疑学右军书者至兰亭止矣今世所传石本刓一角者皆定武所自出也然其工拙妍丑如人面之不同览者自当具眼可耳又定武一石前軰纷纷各有异论既自具眼定知所择定不向人言下转也此卷有山谷题字山谷之言云尔乃知当时真赝混淆久矣山谷之孙字子迈今为农丞过予见后题欲乞去予不忍与以为去此题则兰亭废矣周翰者文及甫之字多见其名于书帖后雅尚如许亦足以赎粉昆之疵矣嘉防壬戌十有二月白石道人姜防尧章书
　　右萧千岩所藏本
