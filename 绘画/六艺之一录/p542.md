<!-- { "loadSidebar": true } -->
　　易系辞曰上古结绳而治后世圣人易之以书契百官以治万民以察葢取诸夬夬决也王庭孚号决之大者决以书契也逮周礼保氏掌养国子以道教之六书谓象形指事防意形声转注假借六者造字之本也虽虫篆变体古今异文离此六者则为谬惑矣王者制天下必使车同轨书同文故教人八歳入小学文有疑者则必阙而求之春秋之末保氏教废无所取正人各遂其私故孔子曰吾犹及史之阙文也今亡矣葢夫子少时人犹有阙疑之文后亡斯道叹其不知而作之也萧何汉制亦有着法使太史试学童讽九千字以上乃得为史以六体试之吏民上书字或不正辄有举劾皆正史遗文可得焯知者也刘子政父子校中秘书自史籀以下凡十家序为小学次于六艺之末后汉许叔重収集籀篆古文诸家之学就以隶为训注谓之说文时蔡伯喈亦以灭学之后经义分散儒者师门各滞所习传记交乱讹伪相纠乃请刋之五经备体刻石立于太学之门外谓之石经学者得以取法焉遭离变难仅有存者后有吕忱又集说文之所漏略着字林五篇以补之今置国子监置书学博士立说文石经字説字林之学举其文义歳登下之亦古之小学也自须考功礼部课试贡举务于简易其推许以所习为通人茍趋便不求当否字失六书犹为一事五经本文荡而无守矣十年夏六月有司以职事之病上言其状诏委国子儒官勘校经本送尚书省参幸承诏防得与一二儒者分经钩考而共决之互发字义更相难诘又以前古字少后代稍益损之故经典音字多有假借【谓若假后为后辟为避大为太知为智之类经典通用】陆氏释文自南徂北徧通众家之学分析音训特为详举固当以此正之【唯今文尚书改就目今字删定之月令依其时进本与释文音训颇有不同】卒以所刋书于屋壁虽未如蔡学之精密石经之坚久慕古之士且知所归然以经典之文六十余万既字带惑体【若鼏幂同物礼经相舛蒍防同姓春秋互出诂故同义诗题交错之类】音非一读【若乡原之乡为向取材之材为裁两音出于一家而不决其当否】学者传授义有所存离之若有失合之则难并至当之余但求发其傍而已犹虑歳月滋久官曹代易傥复芜污失其本真乃命孝亷生顔传经収集疑文互体受法师儒以为定例凡一百六十部三千二百三十五字分为三卷说文体包古文先得六书之要【若古文作明篆文作□古文作坐篆文作□之类古体经典通行不必改而从篆】有不备者求之字林【若祧祢逍遥之类说文类略今得之于字林】其或古体难明众情惊懵者则以石经之余比例为助【若宐变为宜臸变为晋之类说文宐臸人所难识则以石经遗文宜与晋代之】石经湮没所存者寡通以经典及释文相承隶省引而伸之不敢专也【若变为寿防变为栗之类石经湮没经典及释文相承用耳】近代字様多依四声传写之后偏傍渐失今则采说文字林诸部以类相从务于易了不必旧次自非经典文义之所在虽切于时略不集録以明为经不为序也其字非常体偏有所合者详其证据各以朱字记之俾夫观者无至多惑大厯十一年六月七日司业张参序
　　唐唐元度九经字様序
　　臣闻秦焚诗书塞人视聴汉兴典籍以广伏以鸟之形去圣弥逺防画讹变遂失本源今陛下运契黄虞道崇经籍观人文以成俗念鸟迹之乖方繇是遂微臣之上请许以国子监石经仍令小臣覆定字体谬当刋校誓尽所知大厯中司业张参掇众字之谬着为定体号曰五经文字专典学者实有赖焉臣今参详颇有条贯因传写歳久或失旧规今删补冗漏一以正之又以五经文字本部之中采其疑误旧未载者撰成新加九经字様一巻凡七十六部四百二十六文其偏傍上下本部所无者乃纂为杂辨部以统之若体画全亏者则引文以证解于雅言执礼诚愧大儒而辨文观象式遵小学其声韵谨依开元文字避以反言但据四声定其音防今条目已举刋削有成愿竭愚衷以资后学当开成丁巳歳序上
　　宋贾昌朝羣音字辨后序
　　左承务郎知汀州宁化县主管劝农公事兼兵马监押王观国
　　沈隐侯髙才博洽名亚董迁始谱四声用分清浊以彰天子圣哲及制郊居赋示草王筠筠读至雌霓【五的翻】连蜷沈抚掌欣忭曰仆尝恐人呼为霓【五兮翻】次至坠石磓星冰垂埳而带坁筠皆击节约曰知音者希直竒殆絶所以相要政在此数句耳呜呼郊居赋一篇无甚髙论尚病世俗不能辨其音况羣经乎约欲正音徒留意于词章含宫咀商恶覩五经之微奥是宜梁武不甚遵用涕唾视之又何足怪夫国朝之兴首以六经涵养士类逮仁庙当宁儒风载郁典章粲然文元贾魏公总角邃晓羣经章解句达累官国子监誉望甚休迁崇政殿说书天章阁侍讲庆厯嘉祐中大拜居政地海内乂宁其在经筵尝进所著书曰羣经音辨凡五门七卷为后学蓍有诏颁行实康定二年十有一月也公以经术致将相出入文武有谋有庸被知陵始终如一勲上柱国邑户万五千其遭遇之厚极儒者荣下视沈约见薄于萧梁真局促辕下驹耳故能推其所学西破赵元昊南走侬智髙外絶契丹之谋内弭甘陵之变羣经之效昭若日星自金人责盟神汴失守六飞廵幸驻跸三吴戎事方兴斯文未丧上留神经术登用鸿儒亲札中庸班赐多士发明奥境表章六经州建学官教覃溥率绍兴己未夏五月临安府学推明上意镂公音辨敷锡方州下逮诸邑宁化号称多士部属临汀新葺县庠衿佩云集是书初下缮写相先字差毫厘动致鱼鲁且患不能周给诸生固请刻石藏于黉馆以广其传啸工东阳阅月方就解頥折角驰骋羣经者自是遂得指南矣葢五经之行于世犹五星之丽乎天五岳之蟠乎地五行之蕃乎物五事之秀乎人康济羣伦昭苏万彚其功岂浅浅哉自有经籍以来未尝无音沈熊着周易音三卷王俭着尚书音四卷鲁世达着毛诗音二卷李轨着礼记音二卷徐文逺着春秋左传音三卷非无音也无音辨尔是宜句读不明师承谬戾礼经以鼏为羃左氏以蒍为防或于老氏更载为哉或于洪范改颇为陂以至读景为影命昭为韶文异而音同行翻有四召切有三文同而音异旁及史传诸子百家音杂字丛葢亦不胜其讹矣甚者武夫悍卒昧于一丁老师宿儒惑于三豕取作屋穿锤之诮贻杕杜伏猎之讥□□殊形乃异状忌水乃改洛为雒恶走乃省随为隋类用俗文俱縁臆出以□二为下上以从衡为纵横諡炀帝以为好竒乃尔易穆公而为谬振古如兹音辨之行固非小补汉唐艺文志笺注之书有曰音隐有曰音略有曰音义有曰音训有曰音钞有曰释音是其于音未必能辨有曰辨证有曰辨疑有曰辨嫌有曰辨惑有曰辨字有曰注辨是其所辨未必皆音阳休之著书号辨嫌音又皆芜累不经为魏収所薄惟贾魏公沈研经防析类辨音传注笺题不为曲释栉理凝义启沃宸衷至先王治心守身经理天下之微意指物譬事毫析缕解故其辨明舛误是正羣书上不欺乎君下不欺乎民愈久愈明千载不泯渡江之后峩冠博带传习益多汀与虔邻也民喜弄兵盗贼蜂起郡城坐甲仰食如蚕方邻壤用师日疲馈运治赋余暇独与诸生雍容爼豆间谈经究微从事音辨几于不达时务也镂板于学虽秀民业沥恳有陈亦长此邦者之所愿欲也书旧有序姑跋其后云绍兴壬戌秋七月中澣日官舍西斋序
　　元宇文公谅说文字原序
　　文字之原昉于卦画世代既邈科斗古文再变而为二篆秦火荡灭所存无几学者所知惟许慎氏说文而已然掇拾残阙类多舛凿茍不稽其原而辨析订别之则六书之防无由而明又恶能精其意以达其用哉翰林直学士鄱阳周公伯温甫绩学有年考覈贯穿立论证据经史下笔追踪姬嬴流俗所昧一归之正至正初皇上建宣文阁开经筵公时为授经郎奉诏大书阁牓知遇既隆名重天下公尝以暇日着说文字原六书正譌二编叙列篇章发明字义萃聚众美折以己见深得古人造书之意可谓集书学之大成而防其至者也都水庸田使康里公溥修博究羣书一见推服因属平江监郡六十公子约郡守髙公徳基遂相与命工刻梓于校官以广其传其有功于后学不亦大乎噫字书之譌非周公莫能正而二书之传非三君子亦莫能广也公谅繇呉兴赴召道经平江适刻梓讫工获尽阅成书而袪素惑谨题于端以谂来者至正十五年龙集乙未三月既望奉直大夫国子监丞京兆宇文公谅叙
　　元熊朋来钟鼎篆韵序
