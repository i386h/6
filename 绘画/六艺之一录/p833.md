<!-- { "loadSidebar": true } -->
　　游顿首再拜上啓仲躬侍郎老兄台座拜违言侍又复累月驰仰无俄顷忘顾以墅处穷僻距京国不三驿邈如万里虽闻号召登用皆不能以时修庆惟有愧耳东人流殍满野今距麦秋尚百日奈何如仆辈既忧饿死又畏剽刦日夜凛凛而霪雨复未止所谓夌又已堕可忧境中矣朱元晦出衢婺未还此公寝食在职事但恐儒生素非所讲又钱粟有限事柄不专亦未可责其必能活此人也游去台评岁满尚两月庙堂闻亦哀其穷然赋予至薄斗升之禄亦未知竟何如日望公共政如望岁也无阶参省所冀以时崇防即庆延登不宣游顿首再拜上啓正月十六日
　　陆放翁与仲信明逺二帖
　　游顿首再拜仲信学士老友兄即日秋气寝清伏惟尊候神相万福儿子婚事甚荷留念初正以吾辈气类故敢有请已令媒氏具道其详尚何疑哉今又埀诲已抵而决矣余令媒氏禀白自此遂忝葛何幸如之羸薾控叙草草不宣游顿首拜仲信即省元学士友兄游顿首间阔顷叩甚至忽奉手帖欣重秋雨尊候轻安卿禅师遗墨甚妙恨见之晚辄题数行不足称发飏之意皇恐得暇见过不宣游奉简明逺老友　文字共四轴乂五册纳去五图四轴数日前已就付来人去矣游
　　文彭跋一则见前

　　六艺之一録卷三百九十五
　　钦定四库全书
　　六艺之一録卷三百九十六　　钱唐倪涛撰
　　厯朝书谱八十六
　　宋贤墨迹　　啓札
　　楼大防梅天雨润帖【行书】
　　钥泣血再拜上啓叔清宣教亲契兄坐前梅天雨润伏惟垩室有相孝履支福钥区区哀诉之悃已列前牍不复重陈母氏之丧比者蒙颁奠之渥且勤临慰偶以负土山间不及号诉归见弟辈言之方欲寻便修谢忽又被专书心慰心感益増不敏之媿况门下遭艰无由一拜繐帷乃荷周致如此尤见崇笃之谊钥老矣去嵗积病之余继以大祸去死一发苟延视息以图大事已卜腊八举得了此段则此身必不久于世遂将相寻于九京不敢自期于再见冯纸悲哽惟冀节宣以时前迓亨翥抉力不次钥泣血再拜上啓叔清宣教亲契兄坐前
　　真四山与王周卿手简
　　德秀邻墙久踈请见苐切倾渇伏辱教污深仞不彼第未承约束之前以宋令君为莆田簿求宪台书致闗陞之请已为作之矣今未可以再用是不果遵命非敢靳也先著作文集跋语旦夕颛得纳呈并兹布及伏几台照德秀顿首再拜上覆周卿学士座右
　　洪舜俞寄道塲山释法舟札
　　咨防别后无日不病抱病应酬病愈甚猿鹤入梦屡矣手帖来前云气犹湿恍然分半席旃檀林之下尉浣可量旧诗入石呈丑为多跋语非所敢当承朝家愿移瓶锡于茂苑随处结縁有何不可而力辞近时衲子谋窠座与干差遣同安知青菜根通天下只一般滋味静退髙风可胜钦仰盘陀花竹无恙大众安隠六月八日咨防皇恐上记舟公堂头禅师　佳茗多感香杏仁一包试参之咨防
　　与道塲诗同巻法舟赵孟頫黄溍钱惟善法膺五跋见前
　　魏华父昭代亲友帖【行草书二纸阙第一行】
　　提刑提举亲家尊眷文所【阙文】昭代亲友兄弟间咸以讳音来赴谓久痢所致谓八月四日午时又谓七月廿七日得了翁书犹于枕间卧诵也吁何遽至此中兴勲德之家令子贤孙相继零谢况于事变错出人物眇然之时而善人云亡闗系匪浅岂惟一家之私谅惟孝思追慕柴瘠弗任或又云九月廿四日卧丧车朝祖十月十五日即窆了翁荷提刑知予爱怜谊均骨肉而疾不得候问死不及慿棺不及请役五溪之滨伶俜吊影迸涕交挥孰知此心也迩来亲友道丧死丧不相赴始闻不审故审而后拜此亦未知伯仲自离荼毒体力何如心之忧乎靡所限极更惟彊饭节哀以终大事一门眷聚各计胜丧蓬州闻已开府石泉恐留江上或在东山亦坐不闻赴音之详失于吊唁也妻孥附致问礼偶逢简佗便就以薄奠侑之诔文并见别缄乞为荐陈不宣谨状了翁顿首再拜状上机宜大孝贤伯仲姻兄服次十一月十七日
　　乔寿朋恐勤帖
　　行简恐勤染报不敢覼缕少意拜禀女夫王太社仪今亡矣有少田土乃典物为人昏赖事已结断乃复兴讼据其干人小人之奸诈欺孤如此望为详酌而分明之小女亦不存无人照管仍乞免追其干人是幸琐细干括愧甚切几台照　右谨具呈十一月二日少傅平章军国重事益国公乔行简劄子
　　方秋厓滥尘札
　　岳皇恐端拜申禀岳滥尘府行矣解舟斋阁邃严莫下违离之拜端奉琅题重増翘企跋语非岳浅学者所敢僭下问如此当于舟中冩寄耳略此酧禀余俟嗣音兹乞纡鍳　右谨具申呈三月望日文林郎新差主管尚书刑工部架阁文字方岳劄子
　　杜丞相荐勤帖
　　范已辱来翰前日奉答荐勤珍染示以先録乃知程门师授学问渊源所以开悟后来者多矣读之起敬来意良厚何可防耶印厯已批但恨未瞻识耳略此奉复伏几台照　右谨具申呈三月廿日朝奉郎右文殿修撰知宁国军府事杜范劄子
　　张樗寮从者来归帖【行草书】
　　即之适间伏闻从者来归喜欲起舞想见太夫人慈顔之喜可掬也野衣黄冠拥嬾残煨芋之火不能亟谒已拜坠染将比南珍行李甫息肩眷轸首及尫劣顾何以称之敬须侍谢次令弟赐翰已领即之拜禀殿元学士尊亲契兄台坐　染物甚佳
　　张樗寮棐茗帖【行书】
　　棐茗皆山中珍品拜贶感铭二文欲累以恶札深佩此意笔冻手恐未能即承命也即之和南大歇和尚老禅师侍者
　　张樗寮引年得谢帖【行书】
　　即之引年得谢不负初心私窃自幸寓直中袐此朝家优老之恩以华晩节即之何者一旦得之恍不知其所自连日惊悸未宁也庆语手题非爱念之深何以有此感激感激即之叨承门防一生狷僻狷僻方始结局此身得以自由矣老兄知我者想亦为庆快也李三洲盛称令弟律已【少数字】人多能言之但平日欠束敛谨重而或者不察其形而视其影耳【少数字】想未能即过我瞻企瞻企素馅甚佳即之再拜上覆致政朝奉老契坐右刻工沈生在邑中否去令其来家醖四掇二色手甘三十真洞庭橘四十鲟鱼鲊四缶金铤裹烝一篮奉寄恐可供一酌即之
　　张樗寮溪庄帖【行草书】
　　即之少意思溪庄干去年纳和籴米为平江揽纳人侵盗已荷吾弟为之主盟更冀终惠事目见别纸即之致廿二弟知县承议郎新除
　　萧迂民与先之劄子【行草书】
　　先之省状元卿相迂民下辱临顾获奉从容方此怀人忽沐教墨开读忻快跌折之苦幸喜勿药蒙谕极荷不外且拜观酌髙作审知门下有子如此可敬可喜但族间事力优裕者得至两位如两神童则自相琢磨不烦师资妙吉文昆仲则子弟皆幼且习他经至若螺溪诸周彼自芸人之田者也度未有可推挽处莫妨多为之图他有所闻首及贤德政不在谆嘱旧楮百千谩尔统上聊为汤药之助轻鲜皇恐切冀笑留匆遽占复崖约是愧并希台亮　右谨具申呈十月朝奉大夫主管万夀道观萧迂民劄子
　　杜良臣勤顾帖【行楷书蜡牋本】
　　良臣连日荷勤顾老亲昨日暑中令閤防防仍劳逺出尤感感专介至询问医者盖犹未至也妈妈今日却已不甚热然不敢投药且吃粥糜今日且不劳见过候柴医却相闻同商议投药欲得中兴登科记最后一册检朝贵家讳发劄子幸即检付去仆一示余容面对以究草草希友亮良臣啓仲一哥新恩内除贤弟
　　陆君实羣玉帖【行草书蜡纸】
　　秀夫拜覆义山尊兄长坐前秀夫比僭就羣玉府借至英光帖一本乆留皇愧专此归纳切幸眎至深居诗帖久欲临冩数纸而未能敢乞暂借数日常所用副墨之子姓某氏不烦候防其来将有所委之也草草拜字它存侍竟不宣秀夫拜覆义山尊兄长坐前　蠲糨纸就覔一幅欲作籖题干烦皇恐秀夫
　　胡长孺仇逺二跋见前
　　文信公瑞阳帖【小行草书】
　　天祥皇愳顿首【糢糊数字】申侍读尚书宏斋先生台坐前天祥在瑞阳时尝以一介人往候先生盘所先生锡之书教之以圣贤向上之学若天祥者虽非其人先生不鄙之盖亦窃自啓发而不敢自为暴弃者也山林之日长学问之功深味前辈此语疑吏事妨吾学郡未一考被召除郎即丐香火以归不从反得乡节辞又不获请不得已任事往时臬司所职者才刑狱一项独去春新有秤提又适值冦氛不靖添此二事而任大责重矣天祥以楮为本职第一事日夜劘切利病详悉开谕百姓惟恐拂戾大概只以血忱至公风动境内未尝专事刑威楮功之所以垂成也贑寇猖獗血江闽广三路十数年于此天祥白手用兵丁万人声罪致讨首尾三月冦难以平未几天祥以先人本生母之丧即解印归里里之羣不逞结为一哗喧动京师天祥遂因秤提得威虐之劾未几又谤天祥讨捕之败又谤天祥隠匿重服又装防墙壁数其贪私不值一钱然后知乡部之甚难而父母之国不可以行政也昔者吾宏斋先生盖尝为乡漕矣其所以能鎭服一路者盖出于宿德重望若天祥小生乍出其以召骂贾祸也固宜往议论澒洞之初缙绅之号为知已者亦皆为纷纷所动不复见察讹以传讹宜其成哄特先生当其时适在緑野凡天祥一时所行事先生得之闾阎耳目之近果如人言之太甚乎噫任事之难尚矣真实体国以政事自见乃谓之生事谓之妄作而虚虚徐徐相招禄仕百事废弛一切不问反窃爱根本卹人心之美名曽不知根本在楮人心在物价无财用何以聚人无政事何以立国奈何其是非颠倒之甚邪先生忠忱爱国者也愤世疾邪者也区区肺肝安得从先生一日倾倒求一语以自信兹者伏闻先生以新天子蒲轮束帛之勤为时一出自大司冦进长六卿典事枢颛政柄使卫武公之爵之德之齿千有余载之下焕然重光仆何幸身亲见之天祥顿首为国贺为世道贺不独为先生贺也天祥谤毁之余赖君相保全无大督过束礼书入深林温理故读为吾所为盖自是浩然方外之想矣先生即日膏泽六合仆也蓑笠太平与受公赐临书驰仰神爽欲飞伏乞台照　右谨具申正月【缺】日承心制文天祥劄子
　　李时勉跋见前
　　文信公诸劄
　　一唐信臣不测有申述宜速应之或渠得章贡捷劄即率二谢兵驰入城与之共守却欲报行数万兵即下又在目矣
　　一诸处取到物色已有几无对证无数证者固是难理矣如优令所共如前此项下有数目者即与爰行根究须斩犯法者数人然后取得若肯纳还者又可少寛其刑如平素省劄如印纸他们收得亦何用此纳诰之人诰在其手则省劄印纸勅黄皆在焉
　　一徐防同栁娘在刘千戸下傅佺已亲之但【缺】榜不载想徐防托以为别人女不直指为吾女也徐防有夫可托其夫往赎幸图之
　　一环娘十嵗北中既无名想亦在民间此项须遍劄永丰诸隅物色方有出场
　　一在此无片楮可用费力费力全靠使司取些物色来靠舍弟与民章来有些少携带此外无防无防
　　一黄州周都统死于瑞金可惜可惜
　　一在瑞金时贱体一病甚可忧入汀以来幸巳勿药一合家书与舍弟又一书达民章又一书达【缺】抚千戸道达天祥皇恐拜笔十月八日发
　　一峰跋一则见前
　　口于谟两兵帖
