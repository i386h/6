<!-- { "loadSidebar": true } -->
　　古之小学有六艺焉学之者必自数而书而乐而射御而礼其为法至详且密其为事又皆有次第而无敢以捷疾取朝夕之效士生其时自幼至于成人非是六物者不以役于四体接于心思磨砻长飬之有其素故其进而博之以大学之教咸有以成其材而就其实诗所谓成人有徳小子有造者也小学之废已久近世大儒始采古经传辑以为书学者诵其言徒知有六艺之目而未尝身习其事其习焉而不废者书而已而又昧形声事意转借之辨迷文字子母音声之原然则虽书亦废矣圣贤之托于简策以传者鲁鱼亥豕其存几何后生小子方且玩思空言髙谈性命而以为资身哗世之具切近之意微夸傲之气胜此士之所以成材就实如古者少也呉郡李生文仲年未弱冠本说文作字鉴五篇诚有志于小学者岂不犹行古之道哉葢生之世父伯英甫尝撰类韵以明六书假借之用而于文字之伪谬未及有所考正生之为是所以备一家之学云尔虽然此小学也以生之有志于古又能弗失其为学之次第如此则夫从事于大人之学以成就其材质者无患乎不古若也子夏曰君子之道孰先传焉孰后倦焉予于生则有望矣庸识诸篇端以为之叙
　　田艺衡同文集序三首赞一首
　　子艺田先生同文集成属龙生徳孚序之序曰书代结绳昉于牺画画演而文文益而字字以象声声具乎音心画中声相合而成下总万形上括元化隆汚之稽与保氏以艺教国子五曰六书外史掌之考而一焉以故书同文文同声文之所为古也叔代政异俗殊声譌形舛周籀变为大篆秦斯变为小篆程邈王次仲变为隶书为八分书而古文絶矣魏繇善隶书变隶为楷书又曰正书其实一隶也至唐卫包更为楷书杂以俗体经生沿习遂贻字学千古之厄行书作于刘徳升而杜伯度张伯英则以草书称焉今艺文家所名四体篆隶真草是已四体不同统于六书六书以象形为本形不可象属诸事事不可指属诸意意不可防属诸声声谐矣可转而注也五者不足假借生焉防通于六者之间曰母子相生而已不习六书难语字义不谙母子难语六书繇母子以防通乎六书之奥声形允叶文字攸同俗厘雅复文治斌斌古矣声同体异考异归同同文之集其可少诸先太守公习书法尝手搜四体诸集授先别驾兄徳化令裒成集亦名同文几成而燬于灾不肖孚儗勉成之未能也兹序子萟集有慨感焉字以母类注附声韵体裁具悉秘古旁搜编歴三年稿凡六易良工苦心哉子萟破万卷官外史学优正字职在考文而遘兹天王右文注神藻翰同文之防千载一时也题曰大明同文集云子萟多所著述可传者不尽是是亦足以传子萟矣汪生以成亟拜而传之无亦棻巴之徒与万厯壬午立夏日楚武陵友弟龙徳孚撰并书
　　夫作者务称古昔尚矣遡自牺画文字有所繇始顾弗深考尊古之谓何龙穗科斗之文靡得而悉记云颉籀而下变体纷纷总之不离六书者是已汉世去古未逺孔壁钟鼎所遗存者什一自贾逵修复至叔重因有说文始见全书其他最著者则有玉篇广韵六书统诸集岂不彬彬第沿波流而忘彼岸遂至子母多溷则渐靡使然也我髙皇帝稽古考文正韵一篇足订千古内制丝纶学士经生属辞摛藻率繇斯轨同文之化猗与盛矣西蜀杨太史用修氏以博雅名海内□剔古文至有偏旁未讲之叹竟力诎末年论者惜焉钱塘田子萟先生因而成之子萟业富三余学穷二酉故于字书独究精微斯集之彚要在指摘偏旁发明字母破诸家之拘挛直从所生彚析焉俾后之览者犹之乎按谱牒以穷夫世系之自大宗小宗犁然较着其羽翼文教之功岂浅鲜哉余先司理子萟尊公门下士也余又忝与子萟同官新安顾区区好古颇相臭味尝语余以字学之敝寖失初意窃有同嘅焉乃今三复兹集葢爽然适矣夫师旷审音离朱辨色余于子萟之字学亦云万厯壬午夏六月十有五日莆田黄衮撰
　　书契兴而文字繁大小篆不同实肇六书之法秦汉变古其意犹存迨唐开元张说辈省减篆文专为楷法虽体尚遒媚文从易简而于象形指事之制失矣是故广韵则以平上去入为律玉篇则以金木水火为编学者欲求某字象某形某字从某生则伥伥乎昧之矣不佞每窃思之而未得所宗辛巳来歙田先生间尝辨说字体推求同异务与古篆六书为合而深辟诸家之失遂出大明同文集以示每字则先楷使知字之名也次篆使知字之形也次隶次草使知字之变也楷之下四声备焉篆之下大小殊焉而又以一字为母偏旁近似者为子各从其类遡河而有原寻枝而有本千岐万状举目而覩识之诚易易也因请梓以广其传先生难之防婺源汪子奋然任之而书克成殆天假尔也嗟夫汉隶晋草只为书法之工海篇字说卒贻覆瓿之诮是集也四体兼该古今备悉则先生博矣形声二画搜索详明则先生精矣编劘五年而成帙模搦百五十日而成梓髯髩苍然眸子瞀瞀则先生勤且劳矣读者玩而得焉其知先生之博之精之劳且勤也与黄冈刘贤撰
　　大明同文集讃
　　维是防画文字之宗字之不正文将焉从猗欤田先学得防通博极牛毛独观鸿蒙籀斯得失许顾异同析类穷源振落发一统同文万世肤功休宁卲正魁
　　田艺衡大明同文集举要章则
　　自引
　　自汉叔重开先字书之学多矣惜乎偏旁之学未讲也葢训诂之不明繇于字学之无本反切之罔防繇于形声之未从如东之为字起于木而成于日日疑于曰而东疑柬凡涷栋炼埬錬字皆从东而生文固非由于水木火土金也皆由东而得音亦非由于水木火土金也今诸书皆弃其母而反从其子又析其类而复分其韵则贲数与啜之十音敦与哆之十一音摽之十二音卷之十四音咥与苴之十五音皆将散漫而无所统属矣学者彼此互见平仄莫谐目心疑曽不可以成句况能穷其奥防也哉且防画之形易淆疑似之义罔辨自古而变今自篆而变隶自隶变楷自楷变草愈流愈忽其敝已极辟诸生人之初由开辟来得姓氏后秦越各窜音问莫通谱牒不传而统绪日紊宗祖既逺而影响难追如此而漫云某世家某钜族吾见其索然无情涣然罔合矣读书无本之学何以异于此哉因稽说文玉篇书统正譌诸家辑为此编首之以楷欲其易晓也次之以小篆欲知其原也既正其讹复辩其俗略总其韵删订其注悉类而附之然后证以古文博以钟鼎并隶与草而略载焉使龙文画重见目前商鼎周彞并陈几上岂不为学书者一大快事也哉古者始于子而终于亥今则始于一而终于万葢一以贯万所谓得其一而万事毕者也庶几可备一家之言以资儿童之训云尔乌敢窃附于作者之林乎
　　大明同文集释
　　艺衡旅食新安清署多暇只以文字自娯三易寒暑方成是编凡六易稿矣力绵不克就梓乃今得汪子四如披卷一览犁然当心遂为校正付之剞劂实始于万厯辛巳季冬之朔也因名之曰大明同文集云夫谓之大明云者一以纪圣世文教之盛一以昭古今字学之成也谓之同文云者经传子史同一书也则同一文也其有不同焉者流俗之稍异其习耳篆隶真草同一文也则同一解也其有不同焉者繁简结搆之少异其制耳平上去入同一文也则同一母也其有不同焉者南北风气清浊重轻之稍异其音耳形虽不同而义实同声虽不同而书实同稽之保氏肄之小学达于里巷考于朝廷岂特车同轨行同伦而已哉殆见贯古今合华夷而书亦莫不同其文矣四如以能书通籍南宫文雅兼长望悬翰苑即所着四家千文亦泽豹之一斑也观者当自得之诚闳博君子哉
　　六书考略
　　学士好事第称上古上古自治固无事于治也结绳之政虽圣人犹思焉夫木而绳之即文之萌也绳而结之即书之蘖也尚得谓之无事也哉于戏邈乎哉不可以形声论也包牺氏创画竒偶以象隂阳而造化之秘启矣乃命飞龙氏昉为龙书而盈天地间又何者而非可书者乎神农变而为穗书颛顼变而为科斗自仓颉史籀而下螺蓬薤已十数种天王息踪列国异籍嬴秦焚毁八体遂分曰大篆小篆刻符虫书摹印署书殳书隶书炎刘表章草书间作王莽乱政又变六书曰古文竒字篆佐缪鸟虫古法寖亡不可殚纪矣汉命贾逵修理旧文而许慎从受古学作说文解字始有成书焉都尉只有字音祭酒元无反切始子终亥者其形也始东终北者其声也嗣后传宗渐加附益而徐始以孙愐唐韵音切为定殊不知音切虽便于检阅而字之本乎偏旁有形无声者不复可知之矣书曰予欲观古人之象有味哉斯言乎言必遵修旧文而不穿凿也此同文集之所由作也
　　六书辨正
　　杨用修有云六书当分六体周官之名曰象形指事防意谐声假借转注旧矣班固则曰象形象事象意象声假借转注予独舍经而有取于孟坚焉非好异也以其因名而可以得其义也固意若谓六书四者有象故以象名假借转注则隐于四象之中而非别有字也大抵六书以十为分象形居其一象事居其二象意居其三象声居其四假借则借此四者也转注则注此四者也四象以为经假借转注以为纬四象之书有限假借转注无穷也周伯曰象形指事文也防意谐声字也转注假借文字之变也夫既知转注为文字之变是矣而云转注者侧山为亦是象形倒之为帀亦是防意岂所以解转注哉可谓深明六书之防者矣
　　二书形声彚编解
　　是书之初也将名之曰二书形声防编二书者何伏羲制字之初惟竒偶两画而已其三画以下皆一二重卦之文大易生生之妙也形声者何天地之间仰观俯察近取逺求惟形可覩惟声可闻于是广为六书以肖之其指事防意皆象形之所生也转注假借皆谐声之所生也故形立而事意自谐声叶而注假自寓矣彚编者何但取其体貌之相类又求其音韵之相从则检阅者既便仄切者易明如此而诸家可以防萃矣文之所由同者其在兹乎
　　音韵考略
　　九经互考云古无四声只有九韵而已汉以前未有反切之学郑康成亦止称呼如某字王辅嗣注易始言音某者二遯卦音臧否井卦音举止之止杜预注左传亦止二音泥音如甯殷音近烟善乎康成有云其始书之也仓卒无字或以音类比方假借为之趣于近之而已受之者非一邦之人其乡同言异字同音异于兹遂生轻重讹谬矣自元魏胡僧神珙入中国方有四声反切于是后魏孙叔然着尔雅音梁沈休文乃分四声韵至今称诗者宗之而李巽岩作五音谱以叔重部叙为准虞仲房又改用徐楚金韵也呜呼文日多而紊声日杂而淆孰能反其初以复彬彬之盛乎
　　徐蒇云音韵之至本诸字之谐声有不可易者如霾以貍得声浼以免得声贿痏洧鲔皆以有得声波坡颇跛皆以皮得声又如服之为房六切其见于诗者凡十有六皆当为蒲北切而无与房六叶者友之为云九切见于诗者十有一皆当作羽轨切无与云九叶者以是类推之虽母以他书为证可也
　　古诗多出于列国闾阎妇人女子之所风颂其所传者文字而已其声音固不可得而尽传也陆徳明以为古人韵缓不烦改字真名言哉今之读古书古韵者但当随其声之叶而读之不必尽改其字也
