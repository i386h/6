<!-- { "loadSidebar": true } -->
　　君不见古来写竹知几人几人写之能逼真请君为我侧耳听我今作歌歌具陈唐人品竹谁第一精妙独数王摩诘深知篆籀古书法却对筼筜冩萧瑟后来复出萧恊律瘦茎耸节称絶笔香山居士欣得之为作长歌更飘逸萧后画者寂不闻頼有湖州文使君使君相去数百载继与此竹传其神自言平生少知者惟有苏子嗟云云东坡得意下笔亲笔防叶叶皆凌云当时好事刻诸石雪堂之墨今犹存其余诸子不暇论载之画谱何纷纷我朝岂亦无作者国初以来谁复写尚书髙公生古燕风致不在苏文下吴兴复出松雪翁飞白之石尤潇洒息斋父子俱解此借借声名在朝野丹邱先生典秘阁阅尽古迹天所假髙画竹叶叶叶小要比悬崖之竹瘦而少赵画竹叶叶叶翻要比悬崖之竹曲而矫柯画竹叶叶叶长要比姜叶之竹肥而老李画竹叶叶叶繁要比桃枝之竹秀而好乃知竹本无一类作者随机夺天造呜呼数子各枯槁我欲从之生不早清风散落天地间遗墨萧条已如寳徃时复有张溪云书法临池常草草脩叶长梢出尘表燥笔湿笔纵横扫至今姓氏留三吴尚觉秋声在苍昊约斋先生今更能胸次竹名俱峥嵘鲁公相国家世好况是摩诘之云仍烂研细墨工画竹不问雪楮连氷缯平生博古耻沿袭要与数子争声名他人画竹一笔生君独画竹双钩成他人笔弱徒费墨君独墨少由笔精每为一竿苍石根兴来寛作一日程虽云不受相促迫腕指曲折无时停君家本在金华城城南结屋幽而清轩六月闻商声时有野客兼山僧坐中每染松麝黒竹外不絶茶烟清今年我亦来卜邻亲见落笔纷纵横纵横何所似挥秃千兎毫年光不知老将至笔力岂惮心之劳开图总是白雪操满纸尽得清风标或如青田素鹤之影或如丹邱白鳯之毛或如鐡钩锁或如金错刀或如蚕头之攒或如燕尾之交或如琼瑶之剪刻或如木叶之虫雕或如潇湘江头帝子之羽葆或如连昌宫中美人之翠翘或如节士皓首扵山谷或如狂夫白战扵林臯乃知用心苦由来非一朝几畨见月时坐闻紫璚箫见月复见竹皓兴飞云霄几畨见雪时醉□黒色貂见雪不见竹长啸通林梢譬犹履豨知瘠肥岂不曰良贾解牛识綮肯岂不为良庖谁能调朱弄粉巧作没骨画顔色艳如儿女娇彼画史者虽立扵万里之下风亦不足仰视其扶揺当知王君之竹乃非竹王君之竹如其人王君之人如其玉君之性冲澹竹亦无繁缛君之性萧爽竹亦无尘俗直节竹所有王君之节不少曲虚心竹所有王君之心虚且肃他人无过但写竹岂解与竹之风无不足王君王君人共知当今画竹真画师后来一笔岂易得价重不减珊瑚枝四方载酒来求之王君不亦不辞屏障得此物屛障生清晖箧笥得此物箧笥生风漪如何王君不我有竹辄来求我诗我诗一题数百首恼杀双鬓几成丝近方闭戸不敢作君复恠我诗穷为我诗亦有名君竹亦有情每冩赠我酬诗评昨朝又恵雪色纸东西两丛三五茎东丛三茎初两晴叶叶尚倒枝枝倾西丛五茎含风生叶叶俱动枝枝迎下有郭熈所画磊落之白石上有过扵脩竹之棘叅青冥使我素壁悬此画读书之眼为之醒感君此意何以报索纸为作长歌行报以防南金南金非我有报以锦绣縀锦绣不可久赠君相交期白首此画此诗传不朽　此鐡崖杨先生赠王子初双钩墨竹歌今为族弟以则书扵张溪云竹卷后盖以其中称许溪云双钩法妙絶当世观此卷则知鐡崖先生非溢美也　成化二年嵗在丙戌春仲长珏廷美识












　　六艺之一録卷四百二
　　钦定四库全书
　　六艺之一録卷四百三　　　　钱唐倪涛撰
　　厯朝书谱九十三
　　名人题画诗词墨迹　　郁逢庆续书画题跋记
　　京口郭天锡云山卷
　　门有方袍客图成澹墨山我非求肖似汝亦爱幽闲宻树难分辨髙云任徃还行当絶世事终老屋三间　天锡诗书画为良上人作
　　飞墨来从海岳庵春烟林麓是江南緑苹洲渚沙鸥白不着征人一解骖　商颂何须曳履歌江南山色砚池波长髯蘸得琳琅墨留作飞云在磵阿　遂昌郑元祐
　　今人作字毎师古摹拟太甚覆可要扵法外出新意变化臭腐为神竒防阳画法妙前代千金一纸争购之郭公丹青有能名亦覆爱之如渇饥今观此幅殆逼真气骨老苍无俗姿青峰碧涧在烟雾令人益重幽人期沃洲天姥见彷佛支公寺前秋鹤飞桥危霜滑笋舆小忆得前度曽攀跻郭公久矣閟泉壌此幻不灭留赍咨前身太白无乃是句法酷似金山诗右题良襌人所藏亡友天锡先生青山白云图时
　　至元丁丑十二月望松陵释祖瑛
　　万叠青山万叠云水邉烟树隔孤村依稀南岳峰头住茅屋三间独掩门　檇李释若舟
　　雨后山光分外竒苍云淡淡树离离朱方才子毫端妙絶胜防阳米虎儿　天泉余泽
　　近自江南过江北旅食维为寄客春风红馆雨余初满地莓苔滋翠色踈林日晓集晴鸦柴门静掩絶纷哗寸心悒欝不自得幽然抱膝吟朝霞忽闻剥啄敲门速自起开门延客入乃是故人逺相访袖出乱山图一轴恍然置我玉壶间诗思满懐清可掬大山髙耸削芙蓉小山防茫如聚粟迢遥一带石嵯峩连峯接岫白云多矮屋隈嵓倚苍树断桥流水笼烟萝自叹平生爱山水披图挹玩情无已迟我他年致事归营结茅屋烟雨里　时至正丙戌端阳后三日樵山【阙】汉拜手谨书
　　南徐景物天下雄白波青嶂开图中岘山东南米老屋至今佳处留遗踪峰峦当户日与对磊落元气填心胸神闲意定得真理徃徃健笔收竒功出尘絶俗逈潇洒与李范相雷同阿晖笔力信扛鼎天机夐絶逾乃翁烟云变态防滴就千金一纸直难逢郭侯此画实肖似咫尺万里神犹工逺峰隠雾互吞吐古树带雨涵空蒙浮云絶顶自来徃小桥流水潜相通山深路断人迹絶惟见老屋欹林东穷幽极胜了未厌耳畔习习生清风恍然置我尘世外逸兴已觉追冥鸿愿师此卷重珍袭抱琴他日来相从　三山林逸【子髙】
　　山水髙深石幽翛然兴趣起沧洲无因坐我衡茅下闲防白云真自由　未遂青鞵布袜期悠然观画重嗟咨云烟半隠兹山秀万壑千岩了不知　中山汤錥【叔温】
　　郭髯余所爱诗画总名家水际三义路豪端五色霞米颠船每泊陶令酒能賖犹忆相过处清吟夜煮茶天锡掾郎与余交最久死别忽忽二十余载念之
　　恨恨如何可言锡弓河上元道馆锡麓邱精舍其画壁最多今或为军旅之居或为狐兎之窟頺垣遗址风景亦异虽余之故乡乃若异乡矣不归吾土亦已十年因胜伯徴君携此巻相示为之展玩感慨并取述其畴昔相与之所以然者其中盖有不能自已也投笔凄然久之至正二十三年嵗癸夘十二月十日夜笠泽蜗牛庐中冩倪瓒
　　前朝郭天锡解冩雨中山鸟度朝云湿僧归夕照闲湘灵弹瑟罢神女驾龙还逺道无穷意江流杳间江浦杜惟铭文学秩满南归持此图索余题乃京
　　口郭公天锡所临米家笔法又书五言律诗一首扵其上时惟铭将之氷平司训就用郭韵冷风洒翰情见乎辞　洪武三十年丁丑嵗八月既望均虚白在青云轩冩
　　霅溪翁山居图卷
　　山居惟爱静白日掩柴门寡合人多忌无求道自尊鷃鹏俱有意兰艾不同根安得荘叟相逢与细论　此余少年诗近留湖滨写山居图追忆旧吟书扵卷末杨子云悔少作隠居乃余素志何悔之有　吴兴钱选舜举
　　鳬鴈集平沙松杉映水涯山中幽僻处真个是仙家东鲁史铨季衡
　　门前野水可通渔云里草楼方著书好山谁临北苑画断桥我忆西湖居尘埃自着鸥鹭外霜露正当鸿鴈初为报秋风摇落早梅花消息近何如　制河杨彛
　　山林之幽乐且闲何人卜居云半间草楼髙出苍树杪石梁斜压清溪湾循溪隠隠穿细路断岸踈林接烟雾防茫万顷白沤天鴈阵鳬羣落无数樵歌初断渔唱幽沙头人卧竹叶舟青山数防西日下渺一片江南秋我昔苕溪问清隠溪上分明如此景别来时或狂梦思忽见此图为心醒钱翁少年善丹青晩嵗笔意含英灵兴来漫临北苑画妙入毫末穷杳防无声诗与有声画翁能兼之夺造化词林诸老富品题一纸千金重光价应君持此索我诗愧乏琼玖荅赠之临风展玩三太息宁不为动莼鲈思我今借屋湖山里恍惚风烟无乃似儗将三尺白剡纸试烦东隣雪逢子【雪逢陈元昭号】　栁洲陆景龙
　　明
　　唐子畏倦绣图
　　夜合花开香满庭玉人停绣自含情百花绣尽皆鲜巧惟有鸳鸯绣不成　正徳八年夏五月唐寅画并题
　　唐伯虎单条
　　青云台殿泉声隔黄叶闗河鴈影来别有诗人好懐抱西风双鬓一登台　苏门后生唐寅画呈　何老大人先生
　　唐伯虎题画
　　金风秋立至凉生雪鬓虚梧桐一叶落打着手中书【其一】灌木倚道左流澌鸣沙中欲渉未抠衣且乗君子风【其二】山髙鸟不巢水清龙不住至察则无徒故冩糢糊树【其三】根梢都不见上下有云遮愿我三千嵗山中学服花【其四】大雪压茅屋县官谁得知慇懃付杯酒贫自有便冝【其五】开径便见竹对人闲赋诗冷泠风触佩正是雨晴时【其六题竹】唐寅
　　沈啓南花草册
　　芳枝着酒殢枝头行客村前醉不休斜出短墙春正防不施朱粉自风流　梅花
　　雪白氷花凉气清曲阑深处艳精神一钩新月风牵影暗送娇香入画庭　薝卜
　　谁道红葩夏日芳独留黄种吐秋光五尺竹防闗不住还将一半露宫妆　秋葵
　　老叶禁寒壮嵗华猩红防防雪中葩愿希葵藿倾忠胆岂是争妍富贵家　山茶
　　翠条多力引风长防破银花玉雪香韵友似知人意好隔阑轻解白霓裳　玉兰
　　荆棘丛中闘冶容冷风浥露淡交浓更夸独得春香首都譲纎纎紫艳红　蔷薇
　　髙攀桂子沾衣緑争挿佳人压鬂黄谁向蟾宫分得种年来人月满庭芳　桂花
　　亭前緑宻玉成丛鳯宿枝头烟雨空箫管一声人未寝满林明月浸清风　丛竹
　　老松屈曲舞苍虬万壑泠泠泉自流堪羡主人多逸趣逍遥物外几春秋　咏松
　　万里随阳出塞长空江菰米绽秋香芦花月白啼更罢啄尽寒汀一夜霜　芦鴈　长洲沈周
　　文休承题夀意
　　绮宴开晴昼青鸾下紫霄麻姑来擗脯瀛女解吹箫丽景添春酒回风拂歩摇何须羡蓬岛沧海有新謡　文嘉
　　许元复椿萱芝兰图题额
　　庄椿自是长生树蘐草能开百嵗花更有芝兰在花下春风常驻列仙家　许初谨题
　　沈啓南浅色山水
　　避俗耽幽僻逃名学古狂深松无六月江阁有余凉防杖诗将就防山意自长何须寻絶岛此地即仙乡【其一】东风一夕至吹散麦秋寒花落春愁尽莺啼午梦残碧桐山馆静白葛道衣寛饭后炊新汲云铛试月【其二】焚香净扫地隠几细开编取足一生内泛观千古前风踈黄叶径露发夕阳天物理终消歇幽居觉自妍【其三】埜外防秋色因寻静者居短垣花塞路曲沼鹭窥鱼入座无尘迹堆床有道书自忘轩冕累端为世情踈【其四】沈周制
　　陆叔平雪景小幅
　　雪深一尺强堂堦尽埋没赤脚踏层氷诛茒覆庭植笑杀灶下侬耽竒甚成僻　雪后作此为友人易薪覆花漫题俚句陆治
　　陆叔平着色山水
