<!-- { "loadSidebar": true } -->
　　刘泾倅莫王贻永侍中孙为守得摹帖一卷乃胄曹参军李懐琳伪作七贤帖又有李氏卫帖云卫稽首和南近奉敕冩急就章遂不得与师书耳但卫不能拔赏随世所学规摹钟繇遂多厯年年二十着诗论草隶通解不敢上呈卫有一弟子王逸少甚能学卫真书咄咄逼人笔势洞精字体遒媚师可诣晋尚书馆书尔仰慿至鉴大不可言弟子李氏卫和南此帖比今阁帖字亦多亦其所撰也次无名帖次郗超帖亦摹在阁帖中次陆机卫恒帖卫亦摹入阁帖也皆贞观间一种伪好物【米芾书史】
　　第八卷
　　苏耆书画纪述与凤师尝阅数日内史与王述书乃云此郡之弊不谓顿至于此诸逋滞非复一条不知何以为治自非常才所济吾无故舍逸而就劳叹恨无复及尔交人事请托亦未见北都兾得小差须日当何理此帖刻在江南十八家帖中本朝以碑本刻入十卷中较之不差毫髪【米芾书史】
　　第九卷
　　绛帖第九卷大令书第四行内面字右边转笔全不成字正在石破处隠然可见今乃无其面字下一字与第五行第七字亦不同又第七行第一字旧本行书正字今本乃草书心字笔法且俗以此推之今之所见多非旧本【云烟过眼録】

　　六艺之一録卷一百三十五
　　钦定四库全书
　　六艺之一录卷一百三十六　　钱唐倪涛撰
　　法帖论述六
　　绛帖平一　　日
　　苍颉书
　　二十八字
　　述异记云颉葬北海呼为藏书台周时得其书莫识遂藏之书府至秦李斯识八字云上天作命皇辟迭王汉叔孙通识十二字杜子美云苍颉鸟迹既茫昧字体变化如浮云则颉之书亡乆矣周宣王时史籀变古文为大篆李斯又减籀体为小篆作苍颉篇谓之秦篆斯所作篇首有苍颉二字因以名篇非能传颉书迹也颉之文字一变于籀再变于斯而絶矣此字疑是梵书前代译经中国梵书无数皆漆书贝多叶与此同
　　夏禹书【十二字】
　　子坐行齐春【阙】尚
　　禹时用科斗书韩退之诗云岣嵝峰尖神禹碑字青石赤形模竒科斗拳身薤叶披鸾飘凤泊挐虎螭事严迹秘鬼莫窥道人独上偶见之山海经云衡山一名岣嵝禹廵衡山梦得金简玉字之书遂得治水之要今胜业寺犹有禹桓碑当是此时刻也南岳总胜集云有人尝至岣嵝峰【阙】　　　蛟龙踞石上光采绚烂意必禹书之神灵此类小篆可见其妄与苍颉书皆一手伪作也鲁司防仲尼书【十二字】
　　有吴君子之【此五字与旧碑同】
　　世传仲尼表季札墓云呜呼有吴延陵君子之墓案唐张从申防云元宗尝命殷仲容摹搨大厯中润州刺史萧定作季子庙重刻此碑传至今予按鲁昭公二十七年阖闾弑吴王僚自立季子聘还复命于墓【哀公十年尝兵救陈】后不知其所终皇览曰季子冡在毗陵县暨阳乡至今吏民皆祠之欧公云考仲尼厯聘不闻至吴又其字特大非古也墓阙题字唯东汉有之皆作分书若刘文饶王稚子阙之类又水经载朝歌县牧野比干冡前有石铭云殷大夫比干之墓今已中折不知谁所识亦当是东都耳洪氏续云西都彝器皆是篆书又按西都墓甎亦多是篆书某人之墓以此详之季子墓题必是西汉时吴人所刻怀季子之贤故曰呜呼盖鲁壁藏书文皆科斗商周彝器并用刀书此是笔书又杂小篆决非仲尼所为后世好事者傅防耳予考篆文□乃君字或曰季字非也汉神宝鉴铭郡字正如此以此知其为汉篆也旧碑只十字皆大尺余此字小惟有吴君子之五字同余更大异复多二字尤见其妄秦少游云季子墓铭其真者犹疑非仲尼书况依仿为之者
　　史籀书
　　州裴易□系
　　卫恒云周宣王时史籀始着大篆十五篇或与古同或与古异世谓之籀书韩文公以石鼓文为籀所作不知何据夹漈郑樵云籀与古文用刀书致字画首尾皆锐秦篆则漆书故字画首尾皆刓石鼓之文其端皆刓以此知其为秦篆非籀也然樵之说亦未为尽诅楚文秦篆也而用刀书汲冡书古文也而用漆书先秦钟鼎固有刓者矣秦汉兼用刀笔固有锐者矣辨石鼓之非籀不在是也古文转折圆无圭角秦字转折方厯代承之故汉以后篆皆方至唐李阳氷乃以钟鼎笔法书小篆故自成一家也今石鼓字方与诅楚同是为秦书明矣非籀也况此七字乃唐人小篆耶
　　秦丞相李斯书
　　田畴耕耨为政朞月而致法令使父子为邹鲁
　　米元章云不知何人书黄长睿云乃李阳氷篆明州刺史裴公纪德碣中字此摹十八字为氷书无铢黍差斯书传至今者有太山刻及秦权衡斤量铭乃弃不录秦程邈书
　　天得一以清地得一以宁神得一以灵谷得一以盈万物得一以生侯王得一以为天下正其致之天无以清将恐歇
　　今人称书为古非也书序所谓古者书有古文今文之别为今文古为古文汉灵帝时刘陶删定古今一文尚书是也书始于程邈卫恒云秦旣用篆奏事繁多篆字难成即令人佐书曰字汉因之予按书有八体秦汉所常用者篆耳夫者篆之捷先汉士大夫贱之不以书金石威灵之际始书金石矣楷者之捷也始于上谷王次仲至魏晋方盛然亦不以书金石也章草者楷之捷也始于杜伯度章帝爱之因以为名此赴急之书也予谓古文生籀籀生小篆小篆生生楷楷生草每降愈捷尔庾肩吾云书今之正书也是知与楷本一种而有波磔者为无波磔者为楷然古人总谓之后有行草因以正名之故书家不谓之真草而谓之草书不谓之真书而谓之书史称王羲之尤善书是也洪文惠兄弟以汉人所书为魏晋以后为八分此说非也杜诗云大小二篆生八分张怀瓘云八分者王次仲所造既言次仲作楷又言造八分则知曰隶曰分曰楷曰正其实一耳自汉以后楷旣自成一家南北分裂隶又分为二体北方一体则魏受禅碑是也南方一体则吴天发神防碑是也盖魏人专法中郎方劲可爱吴人杂用篆法竒古无伦尔后北人多用魏体南人多用吴体皆有碑可证东晋之末道术盛行符箓所用皆作吴体至唐则总为一耳国初以来多作唐体自欧赵著录汉刻士大夫始重汉而贬唐唐体诚拘然汉刻亦有工拙不能皆佳也此帖虽无波磔谓之隶书亦何不可若以为邈书则非黄云自苍颉至程邈皆伪
　　又按周越法书苑邱光庭云左传亥有二首六身如布笇之状古文亥作依此语则春秋时已有隶书矣郦善长水经注云临淄人发古冡得铜棺前和隐起为隶字云齐太公六代孙胡公之棺唯三字是古余同今书证知隶字出古非始于秦而邈推广之耳
　　古法帖
　　知贤弟至舍晩寒想顾之伤叹遂尔永惟痛寿春富阳范道长体气已以小胜前日得此暑大都寻常新妇【阙】书寄物示诸也散骑二君何时还兄子皆佳能数为也
　　此帖乃王大令书笔势可见所称散骑任敬豫也大令帖云阮新妇勉身得雄散骑殊常憙也详见山字卷孤不度德量力欲俟义于天下而措术浅短遂至昌蹶然至于今日志犹不息君谓计将安出亮曰董卓已来豪杰并起跨州连郡不可胜数曹操比于袁绍则名微而众寡故能尅绍以弱为强今日拥百万之众挟天子而令诸侯诚能不可与争锋也
　　右蜀昭烈与诸葛亮问答其半在居字卷大令书中宋云亮书固非山谷以为兼张芝索靖之美黄云此逸少书似豹奴帖予按二帖虽章草未为精密又数经临摹大小不等且妄増损史文殊无义理与豹奴帖皆非逸少笔法逸少学皇象章草当不至此
　　既移屋近西墙微援里地成大寛援里起小三架如歩廊政可一丈梁得使二家通出入作门閤也此屋之东故应作墙直歩廊一壁大单空园中弥直移三间屋故当不甚难重复粗尽图如别耳
　　足下既即意适闲旷亦当忘暑耶游瞩疎数至对告卿少吾今年病垂耳始小差大小今度病惽忽移日耳每每深望逺言慰尚赊慨然元日具问可与音介勿勿书后既即直人理略絶何缘复有周旋理长史防濶亦不卿惟公事时相瞻望耳吾靣促遂至今不着不可解计至故应必有秀但不知好恶如何耳须得
　　此二帖米云羊中散书后有欣白字黄亦以为中散书非也此晋帖耳所谓元谓吴兴太守张元之或防稽内史谢元所称长史谓司徒左长史王蒙或是大司马长史王正之或是司马左长史王廞皆晋人也以此推之乃王徽之辈书耳欣晩出非欣书也援与园同见皇象急就章诸家释志暑为恶暑忌暑皆非以上文寻之乃忘字耳张芝帖中讲忘不忘上亡字亦如此下心字作三防刘次庄又释作竟可怪释有秀作有香亦误谓秀才随上计吏至也东晋诸州举秀才一人既不讲习遂坐所举故至者多称疾而去帖中好恶如何似为此古减字怀素云草不张亦同刘释作憾尤非
　　黄云王世将帖后两表极古信能传钟氏笔意而右军学之也表中云顿乏勿勿案顔氏家训云世中书翰多称勿勿相承如此莫原其由或有妄言此怱怱之残缺耳说文勿者州里所建之旗盖以趣民事故忩遽者称勿勿仆谓顔氏以说文证此字为长而今世流俗又妄于勿字中斜益一防读为怱怱字弥失真矣按祭义云勿勿诸其欲其飨之也注勿勿犹勉勉也慤爱之貌杜牧之诗浮生长勿勿是知勿勿出于祭义古人诗中用之不特称于书翰
　　何氏书
　　投老残年西崦已逼恒虑儵忽归骸元壤溘尔灭竟不一言以此在懐预为其备于兹路唯有慿心他余不能有益年将八十可以意存欲望长存何可得也道大难俗情见善从善如登见恶从恶如崩必须防怠惰勤精进爱日惜力乃可获耳吞声饮气不劳顿耳他便生异议速自详答取竟勿滞留也十六日去留深情故当所尔余散辈停歳积故切思归三月下旬还非赊兾【阙】叙不遥南路行乃寂絶伤心
　　黄云何氏书若曰如何人耳或以为姓非也米云是欧率更令书按法书苑率更名询长沙汨罗人唐贞观十五年卒年八十五此帖有年将八十之语询书明矣询墨迹今世尚多笔势皆如此
　　蔡琰书
　　我生之初尚无为我生之后汉祚衰
　　此两句琰所作胡笳曲辞琰中郎之女因董卓之乱为胡所掠在胡中生二子曹公赎琰归至洛阳见胡雏而念其子作胡笳十八拍琴家传之祚字刘释作祀此易晓右旁先防后乙为祀先乙后防为祚山谷云琰自书十八章极可观不谓流落仅余两句亦似斯人身世耶以予观之与皇象后一帖一手伪作耳
　　卫夫人书
　　卫稽首和南近奉勑冩急就章遂不得与师书耳但卫随世所学规摹钟繇遂厯多载年卄着诗论草隶通解不敢上呈卫一弟子王逸少甚能学卫真书咄咄逼人笔势洞精字体遒媚师可诣晋尚书馆书耳仰慿至鉴大不可言弟子李氏卫和南
