<!-- { "loadSidebar": true } -->
　　徐有贞初名珵字元玉号天全翁举进士改庶吉士授编修后迎太上皇于南城复辟进兵部尚书华盖殿大学士封武功伯于书少所不窥能诗歌善行草得长沙素师米襄阳风【王世贞呉中徃哲像赞】
　　徐元玉罔极诗帖行草书【式古堂书画彚考】
　　武功真书法欧阳率更而加以飘动微失之弱【书史防要】武功书法古雅雄健名重当时【书史防要】
　　天全翁诗卷
　　右前一纸为聫句诗仅失诗题耳后一纸为水龙吟句词半已不全皆天全翁手笔故特存之人谓翁书由米颠来非也其遒放波险全得长沙面目神彩风骨亦自琅琅惜结体少疎耳【弇州山人藁】
　　天全翁二札
　　天全翁出入长沙襄阳间余尝评其书如剑客醉舞僛僛中有侠气此二纸皆真迹而盘谷一章尤横逸不可当岂所谓遇其合者耶【弇州山人藁】
　　岳正
　　岳正字季方别号泉漷县人正统戊辰进士授编修英宗复辟直内阁宪宗时出知兴化府为文高峻简拔追古作者诗亦雅健脱俗字法精邃大书尤伟旁及雕绘镌刻悉精其妙【懐麓堂集】
　　彭时
　　彭时字纯道安福人正统戊辰赐进士第一天顺初为吏部尚书文渊阁大学士赠太师諡文宪【列卿纪】王世贞国朝名贤遗墨有彭时书【弇州续藁】
　　叶盛
　　叶盛字与中昆山人正统乙丑进士授兵科给事中进都给事中迁山西参政天顺二年英宗驿召至京擢佥都御史终吏部侍郎諡文庄【列卿纪】
　　叶盛善行楷得苏文忠笔意【书史防要】
　　叶文庄手书
　　成化初鏊以童子游学京师时文庄公为礼侍陆参政文量初第进士简中所称用光者张姓为太学生亟称鏊于文庄所间以所业见于礼部之厢房公奬励备至有将来忠肃之许盖以鏊与王忠肃同嫌名故云成化十一年鏊始登第则文庄已下世参政时为兵部郎徃来相好也治壬子岁余校文南畿参政子伸名在选中未几参政亦故今年为治十二年伸来防试礼部出其父所得文庄手书一卷余览之慨念今昔为之然敬书其后归之【震泽集】
　　刘
　　刘字宗器长洲人永乐中以善书征入翰林笔法温媚推重一时乆之中乡试授中书舍人景帝时为国子祭酒英宗复辟擢少詹事赠礼部侍郎諡文恭【吾学编】
　　李绍
　　李绍字克逑江西安福人宣德癸丑进士选庶吉士天顺中为礼部侍郎刻苦问学有异书及古碑文字必购求之字画出入晋唐间参以苏长公刚劲竒逸自成一家【列卿纪】
　　李绍与人评书必先法度见有稍不合则者曰是无师承不足观也【分省人物考】
　　黄谏
　　黄谏字廷臣兰州人正统壬戌进士及第授编修天顺中为侍讲学士博涉诸经子史百氏之书为文根极理致尤工于诗兼善书工古隶篆【列卿纪】
　　黄谏博学工书着从古正文五卷艺林宗之【梁维枢玉剑尊闻】
　　赵昂
　　赵昂字伯颙号竹溪常山人正统乙丑进士授中书舍人英庙复辟超擢通政使左参议仕虽未达而姓名甚着儿童隶卒皆称为赵伯颙先生无异辞尤博涉羣籍苦吟咏工书翰【懐麓堂集】
　　刘
　　刘字廷美号完斋长洲人举应天乡试补太学生授刑部主事迁山西按察佥事老而嗜学不衰为诗清丽可咏书正行出赵呉兴【王世贞呉中徃哲像赞】
　　刘书效云麾行草各极其妙【呉中人物志】
　　刘廷美寄瀼西诗并柬行楷书【见式古堂书画彚考】
　　官亷
　　官亷字汝清东莱平度人登天顺甲申进士授工部主事终户部郎中楷行草书颇得二王法【刘翊古直集】官亷最好晋人遗帖虽疾犹临仿不懈【张升文僖公集】
　　胡信
　　胡信字宗实丹徒人天顺元年进士授户部主事迁知鹤庆军民府为诗文温润典则书法得晋人体【王应麟镇江府志】
　　左赞
　　左赞字时翊旴之南城人学书于程南云以词翰名于时天顺丁丑登进士第擢吏部主事成化中为广东布政【何乔新椒丘文集】
　　左赞善书法兼诸体而尤精于隶得二蔡笔意【书史防要】
　　丘霁
　　丘霁字时雍鄱阳人天顺丁丑进士歴官知苏州府能诗文工懐素草法负才子名【鄱阳志】
　　丘时雍忠烈祠诗帖行书【见式古堂书画彚考】
　　沈钟
　　沈钟字仲律上元人天顺庚辰登进士授验封主事终山东按察副使所至诗成辄大书遒劲盈咫竟壁无欹【鲁铎文恪公集】
　　张泰
　　张泰字亨父太仓人天顺八年进士选庶吉士授简讨迁修撰喜为诗虽不学书亦翩翩可喜【太仓志】
　　马愈
　　马愈字抑之嘉定人天顺甲申进士官止刑部主事能诗善书纵佚不覊人号为马清痴【嘉定志】
　　王徽
　　王徽字尚文号辣斋南京人天顺丁丑举进士选庶吉士除南京刑科给事中治初拜陜西左参议文章师韩欧诗效王维刘长卿笔札遒劲鉴别古书画器物尤称精博【储巏柴墟集】
　　尚文工小楷【金陵事】
　　徐抃
　　徐抃字德充号云崖嘉定人天顺中举人善楷书行草宗圣教序【书史防要】
　　卢儒
　　卢儒字为己号重斋昆山人博学能文善笔札文学韩柳书法欧顔自负甚高诚亦时流罕及【水东日记】
　　伍福
　　伍福字天锡临川人正统甲子领乡荐授咸宁教谕天顺间荐为陜西按察佥事迁副使诗文典雅篆隶真行草书流丽俊美【许大经抚州府志】
　　呉与弼
　　呉与弼字子传号康斋崇仁人潜心理学善为诗天顺元年用忠国公石亨荐特勅召见授左谕德固辞不拜【崇仁志】
　　康斋书迹竒怪自成一家【书画史】
　　姜立纲
　　姜立纲字廷宪瑞安人七岁以能书命为翰林院秀才天顺中授中书舍人歴官太常少卿善楷书清劲方正中书科写制诰悉宗之【书史防要】
　　立纲书体自成一家宫殿碑额多出其笔日本国门高十三丈遣使求扁立纲为书之其国人每自夸曰此中国惠我至寳也尝临湖舍作皆春二字适有操舟过其前冲涛骇浪遂成风波行舟之势法书行于天下称曰姜字【吾学编】
　　立纲小变二沈为方整就其体中可谓工至而不免俗累【书史防要】
　　姜太仆书四子全文
　　故姜太仆立纲书此四子全文句读各有圏甚精当是先朝春宫进读本也结法圆熟端劲妙不可言初见绝以为沈度学士书徐觉其波磔处小露锋铩乃敢定为姜笔噫嘻今两制诸君不复能办此矣【弇州续藁】
　　马绍荣
　　马绍荣字宗勉太仓人慕范仲淹之为人号景范登天顺壬午乡举成化元年试书中选授中书舍人至太常寺少卿与永嘉姜立纲并以书名姜善子昂马善宋克为一时宗【蔡羽林屋集】
　　柳楷
　　柳楷字文范永嘉人与姜廷宪同直内阁诗文书画皆佳妙【图绘寳鉴续藁】
　　苏致中
　　苏致中字雪瑕蜀郡人官至太守以墨妙流声景顺间评者谓其出入钟王懐素而自适天然之趣【书史防要】
　　苏雨
　　苏雨致中四代孙亦善书【书史防要】
　　张翼
　　张翼字文翔太仓人慷慨尚气节善书宗欧顔其书龙门谏院题名记尤超伟天顺间谪戍开平故其书名岭北【水东日记】
　　章瑾
　　章瑾字公瑾号米芝华亭人宋庄敏公之后能诗善草书学二王而硬健骨立自成一家【水东日记】
　　钱进
　　钱进字景升别号菊庵呉县人攻书法始授学呉太常既乃精思摹索晋唐诸名帖尝曰法者迹也巧者所以神妙也吾将心致其巧终不至泥古法迹故其书成一家而士大夫珍之天顺间有荐之朝者不报【何景明大复集】
　　许亷
　　许亷字清夫眉州人三岁过州治憩城下仰见城扁眉州二字因以手画地宛然成书自是资性朗悟日诵数百言试以诗皆立就稍长通诗书春秋旁涉百氏尤工书法有司举贤良不就徜徉山水间【懐麓堂集】
　　杜琼
　　杜琼字用嘉家呉城之乐圃里孝友退让为乡人表率世称东原先生又称鹿冠道人【震泽集】
　　杜琼善书【书史防要】
　　闾丘观
　　闾丘观字賔用长洲人少好学长益喜习书攻诗诗平实有理致书得晋人笔意【匏翁家藏集】
　　陆鑪
　　陆鑪字国馨号筠台嘉定人书宗钟王小楷遒劲沈着八法俱备人争爱重行草章草亦入矩度【书史防要】
　　袁彬
　　袁彬江西人英宗北狩以校尉见上察其能书留之累迁都指挥使【吾学编】
　　赵荣
　　赵荣字孟仁闽县人正统间以楷书生员授中书舍人直文渊阁迎英宗还为工部左侍郎【吾学编】
　　俞纲
　　俞纲上元人以生员善书由中书舍人天顺中官南礼部左侍郎【存征续集】
　　李寯
　　李寯字邦杰宣德壬子乡贡成化初为山西右参政嗜学工书为人所重【徐栻湖广总志】
　　徐明善
　　徐明善邵阳人工诗文善草书宣德中以明经举本学训导杨文贞公荐知钧州【湖广通志】
　　陈信
　　陈信字秋鸿嘉兴人宣德间为句容教谕博学工草书善吟咏陞南京武学教授【丁寳句容县志】
　　郑观
　　郑观字尚贤武进人博学善撰文工篆隶书宣德中举为安远侯府训导歴监察御史广东按察佥事【孙伟德毘陵志】
　　卢垕
　　卢垕能诗善书以子瀚贵赠兖州推官【李廷龙维扬志】
　　陈用原
　　陈用原字志道东莞人性敏嗜学工诗文长于书翰【广东通志】
　　陈
　　陈江隂人以善楷书举歴官按察佥事【江隂志】
　　王锡
　　王锡字克刚长乐人仕归善知县工草书号醉樵【闽书】
　　林彬
　　林彬长乐人宣德中贡士任和州以善书预修大典【闽书】
　　林宗　林完
　　林宗字思孝号世梅弟完字思勉号林屋俱隠居事学并善楷隶世称二林先生【邓韨常熟志】
　　林儒　林传
　　林儒字应良传字应祖俱宗子亦善篆隶【同上】
　　赵敏
　　赵敏字子聪汝阳人能文章工书画永乐庚子举于乡授兵部主事正统中擢吏部郎中从上北征防于阵【李本固汝南志】
　　金溥
　　金溥字本深湜之弟湜为中书时以书法荐仕至池州守【宁波志】
　　张翔
　　张翔字元龙性清介不茍善楷书篆隶尤工诗文正统初以材荐知欧宁仙居二县终泸州知州【周世昌昆山志】
　　张汝昌
　　张汝昌字仲光正统辛酉举人为大名府同知能诗书法仿宋克号求己生【太仓州志】
　　宋瑮
　　宋瑮字克纯华亭人少游京师从妇翁俞宗大学楷书正统乙丑举进士拜御史数言事谪安福典史天顺初起知大庾调新淦未几谢病归治园莳菊更号菊存【松江志】
　　胡斆
　　胡斆字孟文江山人邃于经学为文近古尤善楷书正统三年领乡荐为国子助教【徐文溥江山县志】
　　陈勉
　　陈勉字进之无锡人正统七年贡入太学歴官工部员外郎工大书【无锡志】
　　张绅
　　张绅字仲书正统间登商辂榜进士授行人终山东参政工书片纸只字人视之为拱璧【丁賔句容县志】
　　张绰
　　张绰字时裕为山东恩县教谕好学善书【丁賔句容县志】
　　曾缵
　　曾缵字廷器邵阳人正统戊辰进士授户部主事富于诗文善楷书【陆东寳庆府志】
　　邢让
　　邢让字逊之善书得李北海体正统戊辰进士选庶吉士授检讨终礼部右侍郎【范晟襄陵县志】
