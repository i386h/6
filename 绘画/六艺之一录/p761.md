<!-- { "loadSidebar": true } -->
　　陆赞书法宗智永而自成家篆隶八分间出于词翰中平生文事思缓笔精始终无急就之作【方洲集】
　　黎斌
　　黎斌华容人宣德间举楷书为宁县丞【懐麓堂集】
　　萧曰賔
　　萧曰賔年少而喜书尝辟一轩尽取晋唐以来诸家法帖藏其中并置笔墨临写之颜之曰学书轩【曾棨西墅集】
　　彭叙古
　　彭叙古善书杨东里挽诗云年过二十工书法徃徃挥毫逼古人【书史防要】
　　李昶
　　李昶字啓明姑孰人以医名于时且好读书能吟诗善楷书【清河书画舫】
　　沈愚
　　沈愚字通理昆山人以诗名与刘溥诸人称十才子善行书晓音律诗余乐府传播人口或劝之仕曰吾非笼络中物也敛迹不出业医授徒以终其身【昆山县志】
　　谢克铭
　　谢克铭【号用拙】太仓人宣德间以草书驰名【呉中人物志】
　　刘渊
　　刘渊字伯广江陵人天资俊逸字法赵松雪诗效萨天锡宣德九年举经明行修授京山教谕
　　周号
　　周号字德元昆山人有司两以贤良荐不就工于篆隶凡碑碣题署多出其手【苏州志】
　　莫藏
　　莫藏字用行初号佩觽子后更号素轩博书史善篆隶行楷古文字书【陈暹海盐县志】
　　姚纶
　　姚纶字允言嘉善人为诗清丽有思致书法得晋人体隠居教授【嘉善县志】
　　陈旭
　　陈旭字叔旦闽县人亦善楷书士大夫皆重之【福州府志】
　　陈琦
　　陈琦天长人精书法为工部主事【张鉴天长县志】
　　周浒
　　周浒字时显和敏得士爱为吉安府学训导善草书超纵有神正书小字清媚可观【常熟志】
　　薛章孙诩
　　薛章字大章孙诩字甫卿同学张羽书后皆以隠终【同上】
　　朱天宥
　　朱天宥字洪防正书学沈度草仿解缙【同上】
　　张潮
　　张潮字思信自幼嗜学尤精于书隠居授徒未尝轻出【方鹏昆山志】
　　苏复
　　苏复字性初长洲人以贡仕至绵州知州书得晋人笔意【苏州府志】
　　包公庆
　　包公庆号九芝山人松阳人能诗文善书劄见重于世【括苍志】
　　支子杰
　　支子杰嘉兴人工诗善行草书【支如玉支子述余】












　　六艺之一録卷三百六十三
　　钦定四库全书
　　六艺之一録卷三百六十四　　钱唐倪涛撰
　　歴朝书谱
　　明
　　王直
　　王直字行俭【号抑庵】泰和人永乐二年进士正统中吏部尚书与王文安公英齐名时称二王赠太师諡文端【列卿纪】
　　王直善行楷结搆老成笔法精妙【书史防要】
　　王英
　　王英字时彦【号泉坡】金谿人永乐二年进士庶吉士入翰林正统中为南京礼部尚书谥文安文章典赡尤善草书【吾学编】
　　王泉坡奉秉彛札行书　王时彦幽栖诗帖行书【见式古堂书画彚考】
　　魏骥
　　魏骥字仲房萧山人永乐乙酉举人正统中为南京吏部尚书致仕归篇章之富山刋板刻几徧天下諡文靖【列卿纪】
　　魏负书名虽圆健而不免俗【书史防要】
　　金问
　　金问字公疏呉县人永乐二年被荐为司经局正字正统中为南京礼部侍郎文章雅健善书得魏晋人笔法【列卿纪】
　　钱习礼
　　钱习礼名干以字行吉水人永乐七年进士入翰林为庶吉士正统中为礼部右侍郎諡文肃【列卿纪】习礼善行草【书史防要】
　　张益
　　张益字士谦呉县人永乐乙未进士选庶吉士改中书舍人正统中为侍讲学士諡文僖文章雅健有法楷书亦工【列卿纪】
　　张士谦义训堂记帖楷书【式古堂书画彚考】
　　高谷
　　高谷字世用兴化人永乐乙未进士改庶吉士授中书舍人正统中为工部尚书谨身殿大学士諡文毅【列卿纪】
　　谷书文弱秀润可爱而不甚着【书史防要】
　　谷常奉命入寺写经雨归而跣人曰病矣谷曰病直谷耳若阁老言上不写佛经不病甚矣【吾学编】
　　张楷
　　张楷字式之慈谿人登永乐甲辰进士第正统中为右佥都御史为文有古法善行草篆隶尤耽于诗未尝一日废吟咏【吕原文懿公集】
　　程南云
　　程南云字清轩南城人永乐初以能书征中书舍人精篆隶为时所尚正统中为南京太常卿【列卿纪】南云篆法得陈思孝之传隶真草俱有古则又善大字【书史防要】
　　长陵碑正统初程南云奉命书【英宗实録】
　　程南云书千字文【题跋已见】
　　王一宁
　　王一宁号节斋仙居人永乐十六年进士授工部主事改翰林修撰正统时入内阁草书深得懐素自叙法【书史防要】
　　马愉
　　马愉字性和临朐人宣德二年进士第一正统中以礼部右侍郎兼学士直内阁赠礼部尚书【列卿纪】王世贞国朝名贤遗墨有马愉书【弇州续藁】
　　金湜
　　金湜字本清鄞人正统辛酉举于乡以习古书法授中书舍人陞太仆寺丞篆隶行草绰有汉晋人风度【宁波志】
　　李东阳古墨林卷跋云卷首三篆字太仆丞金湜本清书金善摹印篆亦不俗【懐麓堂集】
　　林文
　　林文字恒简莆田人宣德庚戌进士第三人授行在翰林编修正统初与修宣庙实録陞修撰英宗复位拜学士终太常寺少卿【列卿纪】
　　林学士文题张氏手泽记辞翰皆质胜【王世贞国朝名贤遗墨跋】
　　张翰
　　张翰安丘人正统间由进士授广东监察御史陞江西左参议致仕【分省人物考】
　　张翰草书法懐素清劲有骨　翰弟约亦善书【书史防要】
　　徐观
　　徐观字尚賔华亭人少工翰墨正统辛酉举于乡游国学才名益着交南朝鲜诸使者至购其书以为荣授武选主事【松江志】
　　沈讷
　　沈讷字文敏昆山人正统七年登进士第授大理评事天顺二年为福建按察副使善小楷得宋克笔意【郑文康平桥集】
　　蒋良
　　蒋良字希玉全州人正统丁卯举乡贡选授河西知县改广东都指挥使司副防事读书求大义为诗裁取适意不事雕绘而教子务通博以古文草篆为法病革时召冡子升于外手书数十字与之【懐麓堂集】
　　黄惟天
　　黄惟天字景高黄枢孙善于字学笔法纯粹【向明斋集小传】
　　温良
　　温良字允仁晋江人正统十二年举人能文章又工于书朝士乞书者至满屋壁片柬只字重于兼金终中书舍人【清源文献】
　　周鼎
　　周鼎字伯器嘉善人博极经史为弟子师正统中大征闽防沐阳伯金忠参赞军务辟置幕下授沐阳典史年近九十修杭州志灯下书蝇头字界书乌栏信手与目不折纸为范毫髪不爽【嘉善县志】
　　伯器结法亦萧洒【王世贞三呉楷法跋】
　　郑达
　　郑达正统中为盩厔尹书虞文靖公十三词有宋元遗法【墨林快事】
　　苏鎕
　　苏鎕字良璇别号守愚性敏好学善柳书法正统间人　从弟钲字良声工吟咏善楷书号竹坡【建宁人物传】
　　袭锜
　　袭锜字台鼎建安人博学善诗字画遒劲官翰林编修【闽书】
　　余孜善
　　余孜善字庆之官给事中善行楷【书史防要】
　　邹鲁遗
　　邹鲁遗余姚人善署书法张即之今西兴渡庄亭古迹是其所书书家谓入能品【孙鑛绍兴志】
　　于谦
　　于谦字廷益钱塘人永乐十九年进士文如云行水涌有竒气诗清丽顷刻千言景泰时为兵部尚书加少保赠太傅諡肃愍【吾学编】
　　于忠肃书落花吟【见式古堂书画彚考】
　　王世贞国朝名贤遗墨有于肃愍公书【弇州续藁】
　　俞山
　　俞山字积之号梅庄秀水人永乐癸卯中乡试为昆山训导正统中奏为伴读擢鸿胪寺丞陞少卿寻拜吏部侍郎为文章根据经史诗歌清丽典则善大篆【吕文懿公集】
　　陈询
　　陈询字汝同华亭人永乐戊戌进士选庶吉士授编修景泰五年为国子祭酒【列卿纪】
　　询工于草书兴至辄挥洒求者恒接踵焉【吕文懿公集】
　　杨翥
　　杨翥字仲举景皇帝在邸时为宫僚以醇谨见重景泰初用旧臣为礼部侍郎奉身还呉宦槖清贫寓栖故人家诣阙表贺受尚书以归【杨循吉呉中徃哲记】
　　翥所爱书梅轩记辞翰皆頽然长者【王世贞国朝名贤遗墨跋】
　　沐璘
　　沐璘字廷章袭指挥佥事景泰间为右军都督同知镇云南天顺初陞都督好读书长于吟咏尤工篆籀草书大字【季鳯云南通志】
　　汝讷
　　汝讷字行敏呉江人景泰四年乡试中式屡试礼部不中素善书防修英宗实録选入史馆授中书舍人擢兵部员外郎再迁郎中出知南安书法清劲得晋人笔意【匏翁家藏集】
　　汝君行敏其为书楷正有法表然出侪辈凡卿大夫士所得诰勅皆愿得君手笔故君书传于世日多【懐麓堂集】
　　张宁
　　张宁字靖之别号方州海盐人景泰五年进士授礼科给事成化中出为汀洲知府【吾学编】
　　张宁善书【书史防要】
　　任道逊
　　任道逊字克诚瑞安人七岁能赋诗作字径数尺有法有司以神童荐宣宗闻而竒之面试其书命为国子生景泰初授顺天府照磨仍以书艺供奉累迁至太常寺卿自号坦然居士又号八一道人【匏翁家藏集】
　　曹泰
　　曹泰字时和号九峰华亭人景泰甲戌进士工行书亦善章草【书史防要】
　　罗麟
　　罗麟字仲祥性敏善书举景泰四年乡试累官广东参议【存征録】
　　刘昌
　　刘昌字钦谟呉县人正统乙丑进士景泰初授南京虞衡主事终广东参政为文典雅诗尤温丽【呉中人物考】王世贞国朝名贤遗墨有刘昌书【弇州续藁】
　　刘嘉防
　　刘嘉防字恊中钦谟之子也年数岁据小几习书选古诗俨如成人十五防父尽读其遗书年二十四而卒【杨循吉松筹堂集】
　　嘉防文笔如泉涌诗亦清远与杨循吉颉颃一时尤善书最得古法【呉县志】
　　聂大年
　　聂大年字夀卿临川人景泰间用荐起为仁和训导博涉羣书笃意古文及唐人诗书法李北海其名传于遐迩【姜南蓉塘诗话】
　　大年书法赵承防能自运俊爽可爱【詹氏小辨】
　　何观
　　何观晋江人景帝初为中书舍人谪九溪卫经歴转知象山县致仕归善草书嫁女无以为奁与书一簏隠迹古山中不关俗务乡人高焉【吾学编】
　　罗琥
　　罗琥字彦武茶陵人以楷书选入中书授南阳府通判景泰时擢南京户部郎中【懐麓堂集】
　　李淳
　　李淳号憩庵茶陵人【李东阳父】精通楷书东阳书先府君遗墨后云尝衍永字八法变化三十二势及结搆八十四例著论一道景泰间上之朝【懐麓堂集】
　　林春
　　林春字孟阳代州人工古文词且精书翰景泰庚午领乡荐授应天通判性酷好书每暇辄磨墨伸纸挥汗呵冻不辍字体清劲遒丽得者皆珍袭之【分省人物考】
　　沈性
　　沈性字士彞一字克循号砥轩景泰时进士官至宁国守诗章字画皆有古意【书史防要】
　　翟政
　　翟政字以德安阳人景泰时进士仕至山西佥事罢政归日诵诗学书取古帖临写【书史防要】
　　林宗道
　　林宗道字仲学景泰间领乡荐为文词气豪逸尤善隶书晚年用笔益苍劲【闽书】
　　徐有贞
