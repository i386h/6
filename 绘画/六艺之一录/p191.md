<!-- { "loadSidebar": true } -->
　　李璠撰裴璘正书郑冠篆元和九年十月【金石録】济源有三渊当祠下俗谓之海县令房琯初立亭于北海上以为祠神之所元和九年县令李朝阳广其制度作记并诗记朝阳之子璠撰诗李朝阳撰裴璘书郑冠篆额【集古録目】
　　建镇南碣记
　　孟简撰陈构正书元和十年十月【金石録】
　　栁州山水记
　　栁宗元撰元和十年立【诸道石刻録】
　　阳翟县令壁记
　　许尧佐撰吴宗冉正书元和十四年五月【金石録】
　　郓州刺史防记
　　马总撰八分书无姓名元和十四年十二月【金石録】
　　土洲耆老思旧记【金石録作土洲记】
　　段文昌撰王同正书贞元十五年记元和十五年十一月建【复斋碑録】
　　东湖亭记
　　崔璹书元和十五年在洪州【金石略】
　　杜佑宾佐记
　　司徒平章寺杜佑撰不著书人名氏记前后宾佐其首曰今相国中书侍郎赵国公者李吉甫也其余凡八十余人碑以元和年立【集古録目】
　　【补】甘棠馆记
　　唐夀安尉萧昕撰大理评事史镐八分书卢璟篆额甘棠馆者前县令李公字退思所立此碑大厯十一年县令李緫所建又有重刻碑记贞元八年县令李词刻并往还此馆题名者十六人附于后【集古録目】
　　补
　　流杯亭碑隂记
　　陆长源撰八分书无姓名贞元五年【金石録】
　　【又】赵谷书光化中立陈州【金石略】






　　六艺之一録卷八十三
　　钦定四库全书
　　六艺之一録卷八十四　　　　钱唐倪涛撰
　　石刻文字六十
　　唐刻【记】
　　谿堂记
　　韩愈撰牛僧孺正书长庆二年【金石録】
　　绛守居园池记
　　樊宗师撰正书无姓名长庆三年五月【金石録】
　　长庆三年绛守居园池记唐樊宗师撰或云此石宗师自书呜呼元和之际文章之盛极矣其怪竒至于如此【集古録】
　　右唐绛守居园池记樊宗师撰昔之为文者虽务为新语然未尝有意于求竒也宗师之文乃故为险怪必使人不可晓而后已此岂作者之体哉【金石録】文章之竒至矣作者既众人争务以工自见时出所长暴耀震发则其势必至恢诡谲怪而后已金玉犀象人之所寳楩楠豫章人之所材至于大宇之下常珍满目故非竒玩怪产不足以发异观于是海中腐石以出珊瑚沟中防木以供牺尊唐之文敝极矣而后有韩退之振起衰陋故皇甫湜李翺张籍辈相附而出盖亦求海中之石沟中之木者也呜呼能不随人后以自树立宜昌黎之文独臻其至耶【广川书跋】
　　济祠西海新亭记
　　房琯立亭于北海上李朝阳为之记而西海之地故为民家所有县令王源逥取之以立亭又作西海新亭记凤翔节度推官侯云章撰济源令章行质书郑冠篆额碑以长庆二年立【集古録目】
　　移州城记
　　韩杼材撰韩臮正书并篆额长庆二年嵗次壬寅立【复斋碑録】
　　刺史防壁记
　　刘禹锡撰正书无姓名长庆二年在防州【复斋碑録】
　　冷泉亭记
　　长庆二年白居易文【舆地碑目】
　　瞿相亭记
　　长庆二年刺史温造刻在辰州【舆地碑目】
　　江西使院小史记
　　崔祐甫撰陆尉之正书长庆三年五月在洪州【金石録】
　　西湖石函记
　　长庆四年白居易文【舆地碑目】
　　修浯溪记
　　韦词撰罗洧正书寳厯元年五月【金石録】
　　白郎岩记
　　王【缺】撰何归儒分书篆额寳厯元年闰七月八日建【复斋碑録】
　　新开隠山六洞记
　　都防御判官侍御史内供奉吴武陵撰防御衙推韩方明八分书并篆额李渤游于州之西山其溪谷潭洞皆人所未尝至者遂名之曰隠山构亭榭于其上以寳厯元年八月立此记【集古録目】
　　隠山六洞记
　　韦宗卿撰李方古书寳厯元年【诸道石刻録】
　　辨石钟山记
　　李渤撰正书无姓名太和元年八月【金石録】
　　李渤字濬之撰不著书人名氏彭蠡湖之口有石钟山郦道元注水经以为水石相薄为钟音因以得名渤游山中见有卧石叩之其鸣如钟土人曰此石钟也故为此记以辨之渤时隠居白鹿洞称白鹿先生后官至桂管观察使太和元年故吏吴文干刻石在湖口镇【集古録目】
　　太和元年辨石钟山记并善权寺诗游灵岩记附覧三子之文皆有幽人之思迹其风尚想见其人至于书画亦皆可喜盖自唐以前贤杰之士莫不工于字书其残编防稿为世所寳传于今者何可胜数彼其事业超然髙爽不当留精于此小艺岂其习俗承流家为常事抑学者犹有师法而后世媮薄渐趋茍简久而遂至于废絶欤今士大夫务以逺自髙忽书为不足学往往仅能执笔而间有以书自名世亦不甚知为贵也至于荒林败间时得埋没之余皆前世碌碌无名子然其笔画有法往往今人不及兹甚可叹也石钟山记字画在二者间颇为劣而亦不为俗态皆忘忧之佳玩也【集古録】
　　翰林院新楼记
　　韦表微撰郑瀚正书唐度篆额太和元年十二月【诸道石刻録】
　　罗泰石城记
　　在当涂县太和二年立【舆地碑目】
　　司马子微溪记
　　王屋令崔运撰道士张明书太和三年刻在王屋县【集古録目】
　　节堂记
　　刘三复撰李徳八分书太和四年四月【金石録】
　　天平军节度使防记
　　刘禹锡撰沙门有隣八分书太和五年四月【金石録】
　　小洞庭五太守燕借记
　　苏源明撰后序令狐楚撰太和五年七月【金石録】
　　幽州丹甑记
　　太和五年李郃撰【舆地碑目】
　　东林寺徳化重置白氏文集记
　　僧匡白撰余文真正书倪匡明篆额太和六年八月【诸道石刻録】
　　东林寺白氏文集记
　　白居易撰僧云皋正书太和九年八月【金石録】
　　四望亭记
　　李绅撰正书无姓名太和七年二月【金石録】
　　画龙记
　　在长洲县防事李绅记太和七年【舆地碑目】
　　创起歇五亭记
　　南卓撰王朏正书并题额开成元年五月二十二日【复斋碑録】
　　黄公记
　　李汉撰八分书无姓名开成二年十一月【金石録】
　　白苹洲五亭记
　　白居易撰马缵正书开成四年十月【金石録】
　　山南西道驿路记
　　刘禹锡撰栁公权正书开成四年立【金石録】
　　山南西道驿路记开成四年公权书往往以模刻失其真虽然其体骨终在也【集古録】
　　平泉草木记
　　李徳裕八分书开成五年【金石録】
　　平泉草木记李德裕撰余尝读鬼谷子书见其驰説诸侯之国必观其为人材性贤愚刚柔缓急而因其好恶喜惧忧乐而捭阖之阳开隂塞变化无穷顾天下诸侯无不在其术中者惟不见其所好者不可得而説也以此知君子宜慎其所好盖泊然无欲而祸福不能动其利害不能诱此鬼谷之术所不能为者圣贤之髙致也其次简其所欲不溺于所好斯可矣若徳裕者处富贵招权利而好竒贪得之心不已至或疲弊精神于草木斯其所以败也其遗戒有云壊一草一木者非吾子孙此又近乎愚矣【集古録】
　　平泉山居记
　　李徳裕八分书开成五年【金石録】
　　菖蒲涧记
　　开成四年或云苏味道遗迹也【舆地碑目】
　　荇溪新亭记
　　李濆撰杨绍复正书会昌二年正月【金石録】
　　五大夫市新桥记
　　周援书防昌三年月属无射二十有九日建在防稽虞江之东【复斋碑録】
　　有待岩记
　　李综书防昌四年在池州【金石畧】
　　防州都督府记
　　防昌五年　余尝谓唐世人人工书故其名湮没者不可胜数毎与君谟叹息于斯也如贝灵该缪师愈今人尚不知其姓名况其书乎余以集録之博仅各得其一尔【集古録】
　　防州刺史李贻孙撰缪师愈书其记州之城垒祠宇古迹甚备碑以防昌五年十一月立【集古録目】
　　巴南新置屋宇什物记
　　防昌四年巴州刺史裴祎撰【舆地碑目】
　　彭山县记
　　防昌五年楼旦撰文【舆地碑目】
　　商于新驿记
　　韦琮撰栁公权正书宣宗大中元年【金石録】
　　翰林学士承防韦琮撰太子宾客栁公权书秘书省校书郎李商隠篆额商州刺史吕公碑不著名建州之新驿以大中元年正月立【集古録目】
　　颖亭记
　　陈寛撰正书无姓名大中四年【金石録】
　　衡州门记
　　衡州记唐大中四年李侗为刺史因治郡署立通门刻石记其封域所本不见书撰人名盖侗所为也其言衡阳当五领门考于书盖古文岭字为领五领皆在今广南以衡岳为五岭门昔邓徳明作南康记其五岭甚辨然皆谓在南康则非也裴潜记以大庾始安临贺桂阳掲阳为五岭今考于古可信然二子之论虽异独无以衡阳为五岭者或侗自有据而衡山又有五岭未可知也【广川书跋】
　　隂平县记
　　郑茵撰无书人名氏篆额大中五年五月十八日记【复斋碑録】
　　四证堂记
　　李商隠撰正书无姓名大中七年十一月【金石録】
　　獠泽水石记
　　在隆州石门崖壁大中七年呉行鲁记【舆地碑目】
　　东峰亭记
　　冯宿文在兰溪团寺大中七年【舆地碑目】
　　元鲁山琴台记
　　宋整撰正书无姓名大中八年正月【金石録】
　　汝州鲁山县令宋整撰不著书人名氏琴台者故县令元徳秀所立整葺其頺毁以大中八年正月立此记在鲁山【集古録目】
　　勗复真记
　　自撰正书无姓名大中八年三月【金石録】
　　阳翟县水亭记
　　魏庾撰萧起行书大中九年五月【金石録】
　　闽迁新社记
　　摄馆驿巡官前进士濮阳宁撰书为八分不著名氏福州刺史杨君【碑不著名】改立新社稷风雨坛遂记其坛壝室宇之制碑以大中十年十一月立【集古録目】
　　闽迁新社记唐濮阳宁撰其辞云大中十年夏六月闗西公命迁社于州城凡筑四坛坛社稷其广倍丈有五尺其髙倍尺有五寸主以石坛风师广丈有五尺髙尺有五寸坛雨师广丈而髙尺云文字古雅甚可爱呜呼唐之礼乐盛矣其遗文有足采焉州县社稷有主见于此记盖大中时其礼犹在也按唐书杨发自苏州刺史为福建观察使至大中十二年迁岭南节度以嵗月推之闗西公者杨发也【集古録】
　　五夫人堂记
　　邠宁节度使毕諴撰不著书人名氏据记郭令公五夫人堂以大厯五年初立然不知所谓五夫人者为何神也大中九年刻【集古録目】
　　桃林场记
　　大中十三年盛均撰在泉州【舆地碑目】
　　寓居石表记
　　陜府芮城县尉冯礼与书隋大业中髙祖寓居芮城县之至徳乡大中十三年县令髙謩立在邓州南阳县界中【寳刻丛编】
　　南阳县防西墉记
　　徐方回撰并分书大中十一年立【访碑録】
　　西墉记唐徐方回撰方囘云寳应中为南阳令得崔子玉所作平子铭末二十一字陷于防之西墉按今西鄂石本末句见在方囘所得乃南阳半石之末也今又亡矣惜哉【集古録】
