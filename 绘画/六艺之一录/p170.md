<!-- { "loadSidebar": true } -->
　　孔戣墓志称戣平生节操有古人风使作者无愧词亦使人知以铭志为贵也攷广徳王碑其叙亦备矣当戣为华州刺史秦江淮进海味道路扰人宪宗以其言忠诏除岭南节度其治见于岭表者韩愈尽道之独不及华州事则志不得而具者其序当然也尝见隋炀帝时责贡四方而海错出尤尽当时如鳘鱼虾子含肚鲈鱼干脍密拥劔桂蠧鲤腴动辄千品劳人殄物至江淮絶鱼虽欲不亡其可得耶或曰使得其臣如戣辈在左右当无此患是不然谏幸江都如任建宗即日朝堂捰杀之矣然则人臣进谏亦防逢其时尔非宪宗之明其説果得行乎【广川书跋】
　　宫苑闲廏使驸马都尉郭铦墓志
　　沈亚之撰沈传师正书长庆二年【京兆金石録】
　　相里友谅墓志
　　撰人名缺王弼正书长庆四年十一月【金石録】
　　李祐墓志
　　庾敬休撰王无悔八分书大和三年十一月【金石録】右唐李祐墓志庾敬休撰新唐书祐列传云祐为夏绥银节度使徙泾原讨李同捷也改沧徳景节度累检校尚书左仆射董仲质之贬未防转太子少詹事武宁军迁左神武将军累擢左右神防行营剑南西川节度使后复云歴帅夏绥银终右龙武统军赠尚书右仆射其所书首尾颠倒今以墓志考之祐以平蔡功超授左神武将军从徐州李愬平李师道迁左金吾卫将军帅绥银夏迁戸部尚书兼左金吾卫大将军遂为齐徳沧景等州节度使以卒其所歴官止此矣盖未尝为少詹事帅泾原领剑南节度制也不知史何所据又志云卒于沧景而传言终龙武统军志云赠司徒而传言赠仆射亦当以志为是祐之为吴元济将也据李愬传言吴秀琳之降为愬防曰必破贼非李祐不可祐贼健将也守兴桥栅其战常易官军愬候祐获于野遣史用诚以壮骑三百俟其旁祐果轻出遂为所擒今志乃言祐潜布欵诚于愬曰某以某日归命其就执也愿得伤一支以为解不然妻子之在贼城无遗类矣愬许之洎至唐州同执者十二人命斩于牙门外次至祐大呌谓愬曰公背初约耶今淮蔡未平不冝诛壮士愬乃释之自取药封其臂分衣服饮食与语终日即署为都知兵马使二説不同未知孰是也【金石録】
　　杜义墓志
　　沙门【缺】义述大和三年四月二十四日【复斋碑録】
　　太尉王播墓志
　　牛僧孺撰栁公权正书大和四年四月【金石録】
　　栁书名重天下当时大臣墓志非其笔则人以子孙为不孝今世称栁书小字必曰王播墓志播以金钱附离致位宰相公权少其为人尝对延英发其倾邪闗通状矣而复为播书碑岂迫于内【缺】甥之情邪【集古録】
　　将作监韦文恪墓志
　　庾敬休撰栁公权正书大和五年二月【金石録】
　　殿中侍御史韦翃墓志
　　刘禹锡撰裴休正书大和五年【金石録】
　　右唐韦翃墓志刘禹锡撰世所传禹锡文集无此志盖禹锡集本四十卷今亡其十卷墓志皆阙非独此一篇也翃有子询仕为湖南观察使旧史有传新史无之墓志云翃父幼卿而传作召卿墓志云翃官终殿中侍御史而传作侍御史皆非也【金石録】
　　防击将军许给墓志
　　张汉夫撰并书大和六年【京兆金石録】
　　散骑常侍张晋墓志
　　冯宿撰正书无名大和七年【金石録】
　　沈传师墓志
　　权璩撰侄克章正书大和九年【金石録】
　　越州都督戸曹防军齐君墓志
　　乐安蒋憬撰无书人姓名开成三年正月终四月窆于防稽玉笥山之南原【复斋碑録】
　　泾州节度朱叔夜墓志
　　从侄景撰并正书开成四年【京兆金石録】
　　内侍省郗士荣墓志
　　严厚本撰朱玘行书防昌三年【京兆金石録】
　　户部郎中裴缵墓志
　　韦综撰李景章正书并篆额防昌三年【京兆金石録】
　　处士钟离府君墓志
　　吴郡沈鄯正书防昌三年十二月立在余杭【复斋碑録】
　　蔚州刺史马纾墓志
　　杨倞撰正书无姓名防昌四年七月【金石録】
　　赠开府仪同三司田绍宗墓志
　　吕让撰侯湘行书毛伯贞篆额大中元年刻【京兆金石録】
　　宥州刺史李本墓志
　　杜秘撰张行周正书大中元年【京兆金石録】
　　赠太尉牛僧孺墓志
　　杜牧撰栁公权书大中四年【京兆金石録】
　　醉吟先生传并墓志
　　传白居易自撰碑李商隐撰谭邠正书大中五年四月【金石録】
　　右唐醉吟先生传并墓志旧唐史云居易以大中元年卒年七十五而新史云卒于防昌六年年六十五今碑所书与新史合又旧史书居易拜官嵗月亦多差谬不合小失不足道故不録【金石録】
　　刑部尚书庾承宪墓志
　　第四男道滋撰长男存让书大中六年【京兆金石録】
　　赠工部尚书韩泉墓志
　　侄铏撰大中十年【京兆金石録】
　　陆文正墓志
　　长男肱撰并正书大中十一年三月【复斋碑録】
　　雅王府功曹殷繇墓志
　　弟绍业撰并正书繇字舜臣大中十三年十二月在冝兴【复斋碑録】
　　郭宁墓志
　　孙因余撰能遂书大中中立【复斋碑録】
　　平察防墓志
　　咸通三年八月窆于陶朱乡赤山之岗【诸道石刻録】
　　琅琊王子琚墓志
　　李修撰陈郅行书咸通三年十一月立在上虞【复斋碑録】
　　国子助教温庭筠墓志
　　弟庭皓撰咸通七年【京兆金石録】
　　华中允墓志
　　碑石磨灭书撰人及中允名皆亡咸通八年刻【集古録目】
　　兵部尚书王承业墓志
　　郑言撰栁仲言正书咸通十年二月【金石録】
　　云麾将军宋戎墓志
　　从孙程撰刘防古书咸通十年八月【复斋碑録】
　　彭城刘府君墓志
　　杨珪撰咸通十年立在诸暨【复斋碑録】
　　魏絪府君墓志
　　陈子蕴撰正书无姓名咸通十一年十一月刻【复斋碑録】
　　右司郎中裴墠墓志
　　侄质撰咸通十二年【京兆金石録】
　　赠尚书右仆射曹汾墓志
　　李郁撰咸通十五年【京兆金石録】
　　奉礼郎戴府君墓志
　　正书小字分书额懿宗时立在溧阳【复斋碑録】
　　蔡州新蔡令萧泽墓志
　　男璹行书中和元年【京兆金石録】
　　侯官令魏公墓志
　　袁【缺】述中和元年【复斋碑録】
　　车府君墓志
　　天成军都虞候淮南押衙车府君志光启元年十二月二十八日立无书撰人姓名【复斋碑録】
　　赠礼部尚书萧廪墓志
　　郑璘撰文徳元年【复斋碑録】
　　浙东都团练董翃墓志
　　鲁郡祝知防撰正书无姓名翊字正臣干符四年终在山隂【复斋碑録】
　　赠太尉中书令贞孝公萧仿墓志
　　令狐绹撰王铎书干符五年【京兆金石録】
　　刘光俊墓志
　　髙肃撰无书者姓名光俊无殊绩可称肃文亦卑冗书行草习圣教如不能缚鸡人学扛鼎以唐物故録之【石墨镌华】
　　补
　　润州当涂令董智奭墓志
　　讳智奭字希保陇西狄道人显庆三年二月窆于旧茔【复斋碑録】
　　泽府主簿梁府君墓志
　　垂拱四年四品孙义阳朱宾撰五品孙荥阳郑庄正书近出终南梗梓谷土中【金石文字记】
　　胡元绚墓志
　　不著书撰人姓氏元绚字子实泾州安定人官至雅州严道县令以神龙元年立【集古録目】
　　【补】忠武将军王暕墓志
　　右唐王暕墓志云父遂古皇驸马都尉颖州刺史尚髙安公主髙宗大帝之女也按唐书髙宗第二女髙安公主下嫁颖州刺史王朂天授中朂为武后所诛今此志乃云名遂古唐初人多以字为名故名字混淆难考遂古非以字行乎【金石録】
　　【补】棣王墓志
　　右唐棣王墓志按唐史琰坐厌魅囚于鹰狗坊以忧卒而墓志云终于咸宁县兴宁里十六王之藩邸史云寳应元年诏复琰王爵而志云存王削官盖琰初未尝夺王爵疑寳应诏书特还其官爵尔【金石録】
　　【补】康日知墓志
　　右唐康日知墓志李纾撰唐书日知传云祖植开元中为左武威大将军而志云祖讳石生传云日知终晋绛节度使而志云卒于左威卫上将军传云累加检校尚书左仆射赠太子太师而志云为兵部尚书其卒乃赠仆射纾与日知同时人墓志斯书冝其得实也【金石録】
　　有録无説及无建立年月书撰姓名者
　　岐国安简公杜佑墓志　权徳舆撰沈传师正书【京兆金石録】
　　狄道人墓志　虞世南书【金石略】
　　冨平尉韦器墓志　吴通防书西京【金石略】
　　邓元政墓志　毛伯政书【墨池编】
　　张徳墓志　在洛州永平【墨池编】
　　元畏墓志　无书撰人名氏【墨池编】
　　农杨府君墓志　篆书今在龙岩寺【天下金石志】
　　阆州武陵县令翟府君墓志　贞元十一年【舆地碑目】宁逺将军李公墓铭　贞元十三年【舆地碑目】
　　扶风马氏墓铭　元和七年【舆地碑目】
　　湖州刺史凌凖墓志　在新城县栁宗元文【舆地碑目】冯府君纶墓志　大和七年在鄂州【舆地碑目】
　　处士韫墓铭　开成三年【舆地碑目】
　　邓先生墓志铭　郑畋撰【建昌军圗经】

　　六艺之一録卷七十三
　　钦定四库全书
　　六艺之一録卷七十四　　　　钱唐倪涛撰
　　石刻文字五十
　　唐碑【宫阃】
　　长广长公主墓志
　　正书无书撰人姓名贞观二十三年正月【金石録】
　　房仁母李夫人碑
　　八分书无书撰人姓名永徽三年二月【金石録】
　　光化县主墓志
　　正书无书撰人姓名永徽三年三月【金石録】
　　兰陵长公主碑
　　李义府撰正书无姓名显庆四年十月【金石録】
　　吏部尚书兼知中书门下事李义府撰庆州刺史驸马都尉窦懐哲书公主名淑字丽真太宗之第十九女碑以显庆四年十月立在百城寺中【集古録目】
　　右唐兰陵长公主碑李义府撰据唐书列传公主太宗第十二女而碑云第十九女盖传误也【金石録】
　　凉国太夫人郁久闾氏碑
　　许敬宗撰殷仲容八分书显庆四年十月【金石録】
　　清河公主碑
　　李俨撰畅整正书麟徳元年十月【金石録】
　　右唐清河公主碑公主太宗女也碑云下嫁程知节之子处亮知节碑及唐史知节列传元和姓纂所载皆同惟公主列传作懐亮非是唐史一书而首尾自相乖戾者甚众非特此也【金石録】
　　纪国先妃陆氏碑
　　正书无书撰人姓名干封元年十二月【金石録】
　　郑国夫人武氏碑
　　李安期撰殷仲容八分书干封三年二月【金石録】司列少常伯李安期撰前戎卫兵曹防军殷仲容八分书夫人名顺字【缺】则大原受阳人武后之妹司卫卿贺兰安石之妻封韩国夫人追赠郑国碑以干封三年立【集古録目】
　　阳翟侯夫人陆氏墓志
　　周思茂撰正书无姓名开耀二年正月【金石録】
　　右唐阳翟侯夫人陆氏墓志阳翟侯者禇遂贤也元和姓纂及唐书宰相世系表载遂贤一子兼艺为永州司功今此志云二子兼善兼爱而无兼艺兼善兼爱二子姓纂唐史漏落容有之惟兼艺墓志不书者何也岂非唐表误乎【金石録】
　　太常卿裴君妻韦氏墓志
　　正书无书撰人姓名咸亨四年七月【金石録】
　　欧阳询夫人徐氏墓志
