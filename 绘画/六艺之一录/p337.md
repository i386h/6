<!-- { "loadSidebar": true } -->
　　唐野史云贞观中太宗尝与魏徴论书徴奏曰王右军昔在永和九年莫春之月修禊事于兰亭酒酣书序时白云先生降其室而叹息之此帖流传至于智永右军仍孙也为浮屠氏于越州云门寺智永亡传之弟子辨才上闻之即欲诏取之徴曰辨才寳此过于头目未易遽索后因召至长安上作赝本出示以试之辨才曰右军作此三百七十五字始梦天台子真传授笔诀以永字为法此本乃后人模仿尔所恨臣所收真迹昔因隋乱以石函藏之本院兵火之余求之不得上宻遣使人寻访但得智永千文而归既而辨才托疾还山上乃夜祝于天是夜梦守殿神告以此帖尚存遂令西台御史萧翼持梁元帝画山水圗大令书般若心经为饵赚取以进翼至越舍于静林坊客舍着纱防大袖布衫往谒辨才且诳以愿从师出家遂留同处乃取出山水图心经以遗之辨才曰此两种料上方亦无之去嵗上出兰亭模本唯老僧知其伪试将真迹睨秀才如何翼见之佯为轻易且云此亦模本尔辨才曰叶公好龙见真龙而慴以子方之顾不虚也一日辨才持鉢城中防翼以往翼潜归寺中绐守房童子以和尚令取净巾遂窃兰亭及山水心经复回客舍方易服报观察使至后亭召辨才出诏示之辨才惊骇举身仆地久之方苏翼日即诣阙投进上焚香受之百僚称贺拜翼献书侯赐宅一区钱币有差又赐辨才米千斛二十万钱上于内殿学书不舍昼夜既成书以赐欧阳询等张彦逺法书要録亦载刘餗嘉话云兰亭序梁乱出在外陈天嘉中为僧智永所得至大建中献之宣帝隋平陈因献晋王王不之寳僧果从帝借搨及登极终不从索果师死后弟子辨才得之太宗为秦王因见搨本惊喜乃贵价市大王书兰亭终不至后知在辨才处使萧翼取得之武徳四年入秦府贞观十年乃搨十本以赐近臣后褚遂良请秘于昭陵又南部新书兰亭者武徳四年欧阳询就越祚求之始入秦府麻道至嵩教搨两本一送辨才一王自收嵩私搨一本于时天下草创秦王虽亲万防兰亭不离肘腋及即位学之不倦至贞观二十年禇遂良请入昭陵后得其模本耳尚书故实云太宗酷好法书有大王真迹三千六百纸率作一丈二尺为一轴寳惜者独兰亭为最置于座侧朝夕观览尝一日附耳语髙宗曰吾千秋万嵗后与吾兰亭将去也及奉讳之日用玉匣贮之藏于昭陵欧阳集古録世言真本葬在昭陵唐末之乱为温韬所发其所藏书画皆剔取其装轴金玉而弃之于野于是晋魏诸贤墨迹复落人间李端叔跋云贞观中既得兰亭上命供奉官搨书赵模韩道政冯承素诸葛贞等各搨数本分赐皇太子诸王近臣而一时能书如欧虞薛軰人皆临搨相尚故兰亭刻石流传数多尝有类今所得独定州本为最滕章敏公元发尝语人云庆厯中宋景文为定帅有游士携此石走四方最后死于定武营妓家伶人孟水清取以献于京爱而不敢有留之公帑自是兰亭传天下此定本得石之始也至元丰中薛师正为帅始携去其长子别留赝本上镵损湍流帯右天五字为证然其亲友犹于薛氏得旧本也大观中其次子嗣昌始内之御府南渡之后不知所在世人不知寳镵本为定武本或云第五行有僧字盖是时搨本至多惟此僧永所藏为真又云当其行间是僧权押缝其后权字磨灭曽不知老之将至悮用僧字何子楚跋语云石晋之乱契丹自中原辇寳货图书至真定徳光死汉祖至太原遂弃此石于中山庆厯中李学究者得之秘不示人韩忠献守定武力求之乃埋石土中别刻本以献李死其子始摹以售人后负官缗宋景文为帅出公帑代输取石匣藏库中非故旧莫得见熙寜中薛师正为守其子绍彭别刻本易归长安大观中诏取石龛置宣和殿丙午与岐阳石鼓俱载以北又云定武初得刻于杀狐林后置郡廨薛至定士大夫乞墨本者沓至薛恶磨打有声自刋别本留谯楼下多持此以售求者盖先后已二刻薛之子绍彭私又摹刻易元杀狐林本以归欲以自别乃取杀狐林本湍流帯右天各劖一二笔私以为记又谓定武本仰字如针眼殊字如蟹爪列字如丁形又云一本正肥是唐古本语兰亭者不出此今人多惑野史之言殊不知最为谬按唐书开元二十二年初置十道采访处置使至徳三年改采访为观察处置太宗时焉得有观察使一谬也又龙朔二年改门下省为东台中书省为西台太宗时焉得有西台御史二谬也三藏记云元装法师周游西宇十有七年唐贞观十九年二月六日奉勅于宏福寺翻绎圣文凡六百五十部心经预焉右军时焉得有心经其谬三也唐太宗一朝文字最为详备所谓拜献书侯与夫赐宅及百僚称贺等不应史册不载其谬四也兰亭葢是右军适意书他日别书之终不及前岂有白云先生天台子真守殿神告等事其谬五也萧翼为御史焉得潜出闗而朝野皆不知至与僧为侍人其谬六也太宗开国之文君不应赚脱一僧而取翫好其谬七也观其词有赚取晲秀才皆浙人语必是会稽人撰此以神其事不可不知也
　　兰亭博议三则
　　此文自唐明皇得真迹刻之学士院人间不得复见朱梁篡窃辇至汴都耶律徳光破石晋此刻渡河帝肥既归与辎重弃之杀狐林后置之州治遂曰定本【碧岫野人赵秷仲古】
　　定武兰亭序石刻世称善本宣和中从仕中山询访故老以谓石晋之末契丹自中原辇载寳货图书而北至真定徳光死汉祖起太原永康自立而归与其祖母交兵于国弃此石于中山庆厯中土人李学究者得之不以示人韩忠献之守定武也李生始以墨本献公公坚索其石乃瘗之地中别刻石本以示公又一纪李生即世其子乃出石散摸售人毎本湏钱一千由是好事者争取之其后李氏子负官缗无从取偿时宋景文守定乃以公帑金代输之因取其石匣藏于库非贵防交旧不可得也熙寜间薛师正出牧其子绍彭又刻别本者留之中山易古刻携归长安大观中诏取其石置宣和殿人间不复见矣【养浩书室】
　　武定郡斋旧有兰亭石刻为薛师正之子绍彭易去世之所传多矣宣和初其弟嗣昌献于天上徽宗命龛置睿思东阁之壁自是人间不复得靖康之乱凡尚方竒异卓絶之珍悉为金人辇归彼国独此石彼所不识幸而不取建炎初髙宗驻跸广陵宗泽汝霖居守东都见之与贼窃之余数物遣骑疾驰进行在所曽未逾月金复南下大驾幸浙失于仓卒之际绍兴中向子固叔坚帅淮南宻防令搜访之叔坚冥索不获其后叔坚遭台评谓穷寻窖藏金寳至于广掘地土盖繇此焉叔坚之子淔端叔语余如是物之显晦有时未知何辰复当出耶绍兴壬子夏余覔官修门与顺伯剧谈偶及顺伯云一段事世所未闻当为我识之请书于旧本之左因遂书之【王明清】
　　曾宏父唐太宗得兰亭真本始末及定武翻刻石本序
　　兰亭记【见前】
　　右见何延之兰亭记尚书故实并唐野史若刘餗嘉话则载兰亭序梁乱出外陈天嘉中为僧智永所得至大建中献之宣帝隋平陈其帖归晋王王不之爱僧果从王借搨及登位终不求索僧果死辨才得之太宗为秦王因见搨本知在辨才处遣萧翼取之武徳四年入秦府贞观十年始搨以分赐近臣若籛铿后人希白所撰南部新书则言太宗在秦邸时欧阳询就越诈求之武徳四年入秦邸反搨本以送辨才赵景安云麓漫抄引唐野史载智永所居之寺曰云门会稽志则云僧永与其兄恵欣本住郡之嘉祥寺右军旧宅也梁武以二僧能崇释教合二名改赐额永欣云
　　处士郑元素温韬之甥隠庐山青牛谷四十余载自言从韬发昭陵入隧道至元宫见宫室制度幽深宏丽殆类人世正寝东西厢皆列石榻上列石函中有铁漆匣悉藏前代图书及钟王墨迹秘防谨宻纸墨如昨尽为所掠韬死不知流散之所
　　右见郑工部所编南唐近事
　　唐太宗诏供奉临兰亭序惟率更令欧阳询所搨本夺真勒石留之禁中他本付之于外一时贵尚争相打搨禁中石本人不可得石独完善石晋不纲契丹自中原辇寳货图书以北至杀狐林徳光死永康立国乃交兵遂弃石而归庆厯中李学究者得之韩忠献壻也始以墨本示公公索石观李瘗之地中李死其子出石始售于人本必千钱由是好事者稍稍得之后李氏子负官缗无偿时宋景文守定武乃以公帑代输取石匣藏于库非贵防交旧不可得也熙寜间薛师正出牧求者沓至薛恶其模打有声乃刋别本于外多持此以恵求者此郡真赝已有二刻矣其子绍彭又摸之他石潜易元刻暗以自别遂于古刻湍流带右天五字各劖损一二笔为识或又谓古迹仰字如针眼殊字如蟹爪列字如丁形又云字防帯肉乃唐古刻大观中诏取此石于薛氏家其子嗣昌纳进御府徽庙龛置宣和殿金兵之后不知所在
　　右见何子楚跋语若滕庄敏公则谓有游士携此石走四方后死于定武营妓家伶人孟水清取以献是石本归诸定武虽有二説然皆宋景文公守郡日也
　　薛绍彭既易定武石刻陵取入龛置殿间靖康之乱金人尽取御府珍玩以北此刻非彼所识独得留焉宗汝霖为留守见之并取内帑所掠不尽之物驰进髙宗时驻跸维日置左右逾月敌骑大至仓卒渡江因此竟复失之向子固为帅髙宗尝令冥搜之竟不获
　　右见王明清挥麈録
　　髙宗宸翰　闻知会稽县向子固有禇遂良所临兰亭序后有米芾题识卿可取进之欲一阅之
　　十四日　付孟庾　　押
　　兰亭序却付卿
　　廿四日　　　　　　押
　　宏父恭覩髙宗御扎二本一则付孟庾令于会稽向子固家取索米芾所跋兰亭序一则付还疑即寻访定武石本二宸翰孟之子以与腴庄张履履以畀宏父敬勒石于鳯墅画帖后卷又观王大醇诗有云昭陵永閟千年迹定武相传防様碑此是中原旧时本石今焉往落东夷又未知何所凭据而云【石刻铺序】
　　王佐周府兰亭禊圗考
　　周王府永乐十五年新刻兰亭序修禊圗并诗文考证十一卷睿翰亦甚勤矣其前五序一临定武的本一定武肥本一定武瘦本一禇遂良模本一唐太宗模赐本圗后自制跋语其圗盖模李伯时所画而翻白尤多比山隂禊圗稍细宻圗后有天台孙绰后序序后有唐栁公权宋米元章跋语宋髙宗行书付孟庾又其次有唐太宗得兰亭二跋及定兰亭审诀诗歌曾宏父诗又载姜尧章兰亭偏傍考又载十七帖辨兰亭旁注僧字不是曽字之悮末有殿下所跋兰亭诸说识以兰雪轩东书堂圗书记二圗书盖此圗精致得之者多自閟藏后生小子或未之见因并书之以示来者天顺改元嵗丁丑春三月吉水王佐书【此下皆河南本】
　　右王羲之修祓禊帖为古今书法第一自唐以来摹搨相尚各有不同而传之久逺者惟石刻存故后世有定武禇遂良诸家不啻数十本赝者尤多惟以定武为逼真其他亦有可观者子阅之颇多今以定武本三禇遂良本一唐模赐本一刻之于石复书诸贤跋仿李伯时之圗兼禊帖诸家之説共为一卷读书之暇惟自以为清玩非敢遗示于人以为楷式也永乐十五年嵗在丁酉七月中瀚书
　　天台孙绰兰亭后序
