<!-- { "loadSidebar": true } -->
　　古以木片为札削竹为策编策为简成帙为册方版谓之方牍朴谓之椠插羽之牍谓之羽檄书刀谓之削聘礼曰加书将命百名以上书于策不及百名书于方既夕礼曰书于方若九若七若五书遗于策文多者书之策少者书之方木片曰札説文曰牒也汉书曰谷子云笔札光武一札十行汉人皆以此为简牍削竹为策编策为简与柬通成帙为册册必有卷论衡曰木为椠【七豓切】版长三尺削木也木削为□顔之推引后汉汉书杨由传云风吹削哺为柹【音比】此是削札牍之□耳苏竟书云摩研编削之才子云提铅椠吴恢欲杀青简皆刀策也康成注论语序以钩命□云春秋二尺四寸书之孝经二尺二寸书之故知六经之策皆长二尺四寸伯皆言二尺者天子策书所用与六经异也简容一行字牍乃方版羽檄之书説文曰二尺书也顔子籀曰以木简为书长尺二寸此近是魏武奏事云有急则插羽曰羽檄吐蕃用金箭急则加银鹄升庵曰云南急递插鸡毛乃羽书之遗也筑氏为削长尺愽寸合六而成规郑曰今之书刀也东观记以书刀赐马严朱博投刀削所记用简牒吏皆以刀笔自随氏已制笔汉兼用书刀曰刀笔愽古图有汉刀笔文翁吏诣京师减省少府用度买刀布蜀物遗博士如淳曰金马书刀今赐计吏者作马形刀环金镂之杨仆请官蜀刀此刀也唐僖宗干符六年徐云虔使南诏骠信待云虔厚授以木夹宣和书谱章孝规为路鲁瞻书云南木夹彼方谓之木契犹有古椠之遗或以茶经竹夹相比非矣
　　尺一诏策也　汉以单于书以尺一牍选举召拜亦书之尺一版杨政以箭贯候辇持章乞杨生师即尺一出升范升也李云言尺一拜用陈蕃言尺一选用委尚书三公阳球传不得稽留尺一所谓勅也通用勅详见疑始字説中汉以后诏诰因有定名唐志有七一曰册书二曰制书三曰慰劳制书四曰发勅五曰勅防六曰论事勅书七曰勅牒而尚书省之制六制勅册天子用之令则皇太子用之教则亲王公主用之符则省下州州下县者下之达上有六一曰表二曰状三曰牋四曰啓五曰辞六曰牒而门下省又有奏钞奏弹露布议四者与表状共六制诸司相质其制有三一曰闗二曰刺三曰移赵宧光谓札从乙尺一当作尺乙不知何以解丈二之组耶
　　诏书有真草又有案有宣　三王世家褚先生曰谨论次其真草诏书编于左方郑崇传持诏书案起案者写诏之文智以为存案如今之底稿也唐故事中书舍人掌诏诰皆写两本一为底一为宣身之曰在中书可简覆谓之正宣唐朝臣以兵送李泌写宣以郤之崇文目有宣底八卷唐王起传帝常以疑事令使者质起具榜子附使者上凡成十卷号曰写宣防要曰大顺中令诏书别録小字本留内永为定式广川跋同光四年宣周之复逆犹秦汉之奏事上书也　宰夫掌叙羣吏之治以待诸臣之复万民之逆注谓复于朝廷奏事逆为上书太仆掌诸侯之复迹注郑司农曰复谓奏事逆为受下奏七国未变古式言事于王皆称上书秦初改书曰奏后又曰封书曰封章谓重封以上蔡邕以皂囊封上章奏所谓囊封也
　　大诺批荅也　梁陈伯之为江州刺史不识书得文牒辞讼惟作大诸而已齐江夏王锋高帝使学鳯尾诺以玉麟赐之唐纪曰凢诸侯牋奏皆批曰诺而草书若鳯尾形宋明帝纪胡母辅之专权语曰禾绢闭眼诺胡母大张橐禾绢谓帝也此即文书后之押字也自汉有之宗资任范愽歌曰南阳宗资主画诺张緖曰一生不解作诺汾晋之间尊者呼左右云咄左右必诺刘羲叟云咄嗟而办当作咄喏而办智按咄嗟与咄唶咄咤同非诺也江左诏画诺唐时画闻即今之知道也归田録言学士院用押字咨报季肇曰堂帖押名曰花押韦陟五朶云体是也刘后村曰王文康坐莱公贬苏子美坐祁公废二人皆为妇翁累也帖尾托人相花字似是通人一蔽则花字寻常皆用之长睿与刘焘论书言及施结喜收古今人押字伯思曰梁朱异唐懐光沈炽文等题名纸缝或谓之押缝谓之押尾蔡廓曰我不能为徐干木署纸尾
　　唐宋有熟状有进草　笔谈曰本朝要事对禀常事拟进入画可然后施行谓之熟状事速不及待报则先行下具制草奏知谓之进草熟状白纸书宰相押字他执政具姓名进草即黄纸书宰臣执政皆于状背押字堂检宰执背不押唯宰属于检背书日堂吏书名用印此拟熟状有词宰相押检不印避暑録言李暹告中书省官书姓而门下尚书省则不书甘露寺牒亦可证知也隋唐以来自朝廷下至郡县□事皆有词谓之判牒议呈草曰画知今防推公题犹曰呈草画知止列姓防题尾衔曰臣某臣某不书姓
　　劄子移牍也　唐人奏事非表非状者谓之劄子亦谓之録子又谓之榜子陆防有榜子集苏轼有进陆贽奏议劄子约鬼章讨阿里骨劄子绍兴四年着令领宣抚使者皆见任二府故行移用劄子韩世忠宣抚淮东诏于所部州县用劄子则下行之文移矣宋徐度敦立曰唐宰相治事之地曰政事堂故所下书曰堂帖国初犹因此制赵韩王权重有诏禁止其后中书指挥事凡不降勅者曰劄子犹堂帖也牍为书版徐锴曰古者为公案也原涉传削牍注木简也后人折成简帖故以书简为尺牍周勃传狱吏书牍背示之则公案之牍也汉以来文移通谓之牒徐曰议故未定短牒谘谋则是牒短于牍矣匡衡随牒在逺方注随常牒无超擢也南史蔡樽为吏尚用王筠帝推白牒于香橙地此白事除官之牒也马援随牒解释此官府之谘议移文也又讼辞亦曰牒今惟皇宗属籍曰玉牒仍唐宋旧名及给僧度牒其平行文移曰咨曰手本亦曰闗曰牒曰照防下行上曰牒呈上行下曰牒劄假以职名曰劄付
　　露布露封也　军中报捷露版不封欲其宣布耳王缄曳布可笑矣于文定但专以为捷状县之漆竿亦未尽也智按凡露封者皆曰露布光武以鲍昱为司怪当司徒露布李云传乃露布上移副三府东观书有司奏孝顺号曰敬宗露布奏可献帝春秋曰荀彧卒于寿春寿春亡者告孙权言曹操欲荀彧杀伏后彧不从故自杀孙权露布于蜀魏改元景初诏曰司徒露布咸使闻知蜀建兴五年诏曰丞相其露布天下唐则载为门下省之典制文章縁起言露布始于蜀误也其引文露沈武露布以解此者更支
　　空首幅曰需头或曰需章需批答也　胡广传文吏试笺奏注汉杂事曰凡羣臣上通者四品一曰章二曰奏三曰表四曰奏议章者需头称稽首上以闻谢恩陈事诣阙通者也奏者亦需头其京师官但言稽首下稽首以闻其中有所请罪法劾案公府送御史台卿校送谒者台也表者不需头上言臣某言下言诚惶诚恐稽首顿首死罪左方下附曰某官臣甲乙　上通谓之疏原渉传削牍为疏既用帛纸故须折之其曰需头者空前幅一面也杨万里知筠州谢表曰需章匈外唐人书末言谨空犹今左冲也
　　条刺分条刺书也条宜表左列于左方也　汉外戚传成帝答许皇后诏曰皇帝有所疑便不便其条刺使人长秋来白也师古曰条谓分条之刺【千赐反】谓书之于刺版也汉武使刺六经封禅谓刺书之也条对即今条陈也分条言一项者犹一首也今条奏谓之开坐考蔡邕传谨条宜所施行七字表左开坐其开左之讹借乎饮章飞书匿名书也　汉蔡邕传一入牢狱促以饮章辞情何縁复闻注饮犹隠也即今匿名文书梁松传县飞书注匿名书孔融传侯览刊章下州郡以名捕俭注刊章谓削去告人姓名愚谓刊章若榜行郡县因朱儁刋定州奏遂以刋为削盖刋即刻也汉则无今版印或刻书其大章于版以遍行捕之汉书言章大者数千若文书全案也
　　下手书即画指券也月平今之防牒也　周礼质剂注质剂谓两书一札而别之也若今下手书疏汉时下手书即今画指券与右质剂同也传别质剂皆今之券书也俗有手印事八成注郑司农曰质剂今时月平是也平音病韩曰一市必立之平今经纪当行官给印牒是其遗制
　　殿上大言州郡行状谓之举謡言　应劭曰每嵗州郡听采长吏臧否民所疾苦还条奏之是谓举謡言言謡言者掾属令史都防殿上主者大言某州郡行状条约谓之禁书　士师五禁注古之禁书亡矣今宫门有符籍官府有无故擅入城门有离载下帷野有田律军有嚣讙夜行之禁其捔可言者又三禁注军礼曰无干车无自后射此其类也
　　旧案谓之□事比　郑司农云士之八成者行事有八篇若今时□事比疏凡言成者皆旧有成事品式后人依而行之□事依前比类□之鲍昱有法比都目详见刑法类至大比注若今八月案比党正注如今小案比此汉时案比之名犹今之比较也□事比则条律书名晋志有汉决事令甲三百篇
　　徽识之书今之编册也　司马掌九旂之物名各有属以待公事注属谓徽识也言事名号皆题别疏云大传云殊徽号昭公二十一年宋厨人濮曰杨徽者公徒也是名徽也织文鸟章笺云识徽识也是名识也郑又云徽识之书则云某某之事某某之名某某之号今各衙门各典故皆有编册列之识音志即周之属也説文徽衺幅也一曰三纠绳也□帜也以綘徽帛着于背引春秋传□者公徒若今救火衣集韵或作□或曰琴节曰徽亦有识意乐书作晖古作□本通而后别
　　跳出出格题头也　春秋正义引魏晋仪注写表章别起行头者谓之跳出智以为即今之出格尊称题识也或上条陈开坐则亦分款题头叶少蕴曰见开元李暹一告有低头起项
　　折简折而叠之也笺书谓之尺牍折而分版谓之叶子编集谓之书册其以卷名者古也　古之简容一行而后有折简牍本方版而后但以笺书为尺牍古书皆卷而唐始有叶子简与柬通今人总以折叠者谓之柬帖奏谓之本报答谓之书短而单幅谓之笺以叶子装钉谓之书本王凌曰卿直折简召我谢朓折简写孔顗表此折简也陈遵与人尺牍人皆蔵去以为荣鲁王睦传上令草书尺牍杂志曰晋宋兵革之间禁书疏非吊丧问疾不得行尺牍故羲之首云死罪此尺牍也后山谈丛曰古书皆卷唐始有叶子今书册是也昭文馆版本淳熙进读陆贽奏议令日读五版此叶子书也説文帖他叶切帛书署也今用柬帖已置帛书署之义专以尺牍所书为帖若今俗则呼名刺为拜帖矣宋子京以手简为手毕宋元丰中诏中书例写一本纳执政分令诸房揭帖谓揭而帖之古贴帖通用世説以如意帖之是也今人因有揭帖之名
　　方书书于方也　张苍传秦御史主柱下方书注四方文书此解非是葢持方策以待书也因为通称禇先生曰臣为郎好读外家传语作六章编之左方以附益上方之三章
　　笏所以记对命也后为手版　笏度二尺六寸中博三寸其杀六分去一受命于君前则书于笏笏字説文新附籀文作□今字彚以楷作□大误矣王防注曰晋宋以来谓之手版蜀秦宓以簿拄颊簿即手版也王坦之见桓温倒执手版沈瓉之于上前以手版四面指严安之以手版画地人不敢犯是自对君与公礼相见皆用之宇文周时百官始执笏今无象与鱼须丈竹之制但四品以上用象牙五品以下用木以粉饰之宋庾道愍精相手版齐恩幸綦母珍之有相手版者曰富贵殳书书于殳者　萧子良古今篆隶文体曰殳书伯氏之职也古者文既纪笏武亦书殳秦八体有殳书新莽去大篆刻符殳书加古文奇字
