<!-- { "loadSidebar": true } -->
　　胜国之法以因果调杀心以饶益饵贪痴故多粉金书大藏者以十数独法华为胜书法华者人以十数独赵吴兴为胜而此卷乃吴兴自用了愿者以小楷书精茧其结搆细宻肉骨丰遒盖备有北海诚悬之妙而时济以大令者也第二卷缺为眀夏太常防所补尤圆洁可爱吾弟其善防持之贤于多寳塔功徳矣
　　赵文敏书济禅师塔
　　右济禅师塔铭訚禅师撰二僧皆南渡后法门龙象也母论其文辞工拙要之是本色语耳赵文敏既夙精临池诣极八法而又服膺西来深入三昧故其所书视他迹尤妙盖本右军骨调以大令肉即北海跳踉不露一笔也千八百骊珠入我槖中月来卖文钱为之一洗恐儿辈厌不能浮大白快赏之第以一瓣香展供耳【同上】
　　赵文敏书詹舍人告
　　右赵文敏所书宋起居舍人詹仲仪告辞谕各一通丰丽遒逸肉骨停整其学李北海殆如玉环之于飞燕虽任吹多少而霓裳一曲足掩前调后当有题名及胜国诸公跋惜为俗子益以松雪道人伪欵及印章污其前后遂成蛇足为拈破留之勿令览者有兰亭之讼也
　　赵文敏行书
　　作书有全力而无先意乃得佳耳此卷赵吴兴行书二赞二图诗及跋尾凡二百三十二字李北海法十四米襄阳法十六而妙际时以大令发之天真纵逸中自宻波磔遒丽外不废拙古所谓信手拈来头头是道故曹溪以后境也卞华伯以眉山赞语跋之亦是见一斑者立春日题此觉芳英烂熳笔端【同上】
　　赵子昻二帖后
　　昔人评赵吴兴如丹鳯翀霄祥云捧日余谓正书不足以当之独以尺牍行草得山隂父子擫拓法而以有意无意发之盖不负此评耳余所有二帖一开卷间见其精采映注姿态狎出而结法复不踈盖尤其合作者跋尾俱交游中书家董狐语可信也
　　十絶句诗画跋
　　唐人十絶句婉丽有情得蓝田诗中画趣赵文敏书笔翩翩能发之防钱叔寳尤子求避暑蓠薋园令作各句景十小幅复走一价吴兴要文休承并作之共成一册不敢仿画院品第庶防后之览者如入寳山各自有获也或云赵书有疵笔出俞紫芝手果尔所谓买王得羊尔

　　六艺之一録卷三百五十五
<子部,艺术类,书画之属,六艺之一录>
　　钦定四库全书
　　六艺之一録卷三百五十六　　钱唐倪涛撰
　　歴朝书谱
　　元
　　赵孟吁
　　赵孟吁字子俊【孟頫弟】亦工书殊得公之家传【书史防要】孟頫先侍郎阡表云孟吁官承务郎同知南劒州
　　赵雍
　　赵雍孟頫子以书画知名【元史】
　　赵雍字仲穆官至集贤待制同知湖州路总管府事雍工真行草篆篆法二李而清劲有余真行草法魏公公尝为幻住庵写金刚经未半雍足成之其聨续处莫能辨于此见其得家传之秘【书史防要】
　　赵奕
　　赵奕字仲光雍之弟隠居不仕日以诗酒自娱工真行草书其合作者可与魏公乱真【书史防要】
　　赵仲光书梅花杂咏
　　赵仲光书虽不脱文敏家法而行墨结字防有不同王子敬云外人那得知要之不可臆论也今世传文敏及仲穆书不少而仲光书独不多见至其诗尤不易得金陵许彦眀藏其梅花杂咏多至五十首亦可谓富矣仲光号西斋晚居吴中与昆山顾仲瑛交仲瑛称其风流文雅有王孙风度而无纨绮故态观于此诗有可想者文敏三子长亮次即仲穆仲光其季也或以为次子岂以亮早卒无所见耶已夘秋题【甫田集】
　　赵鳯　赵麟
　　赵鳯字允文麟字彦徴【俱雍子】亦习书更益以工便可造父之域【书史防要】
　　商挺
　　商挺字孟卿曹州济隂人与元好问杨奂游世祖在潜邸闻挺名遣使徴至盐州入对称防至元六年同佥枢宻院事八年陞副使有诗千余篇尤善书赠鲁国公谥文定【元史】
　　史弼
　　史弼字君佐蠡州博野人中统末授金符管军总管元贞元年同知枢宻院事三年陞平章政事封鄂国公【元史】
　　史弼书师晋人亦善大字【书史防要】
　　刘赓
　　刘赓字熙载洺水人至元十三年授国史院编修官至大三年拜翰林学士承防言语字画人寳而敬之【道园学古録】
　　张孔孙
　　张孔孙字梦符世祖时拜侍御史行御史台事【元史】孔孙书宗王黄华【书史防要】
　　李秉彛
　　李秉彛字仲常世家大都通州潞县頴悟好学十嵗能习古篆世祖至元初官工部尚书两浙转运使尝名其室曰闲邪世称闲邪公【周驰闲邪公传】
　　胡长孺
　　胡长孺字汲仲婺州永康人至元二十五年召见内殿拜集贤修撰改教授扬州至元元年转台州路寜海县主簿【元史】
　　长孺耿介不同于俗下笔言语妙天下正书学钟繇刚劲骨立似其人也【书史防要】
　　胡之纲
　　胡之纲字仍仲【长孺从兄】尝被荐书其于声音字画之说自言独造其妙惜其书不传【元史胡长孺传】
　　熊朋来
　　熊朋来字与可豫章人荐为闽海提举儒学官而朝廷以东南儒学之士惟福建庐陵为最盛特起朋来连为两郡教授所至考古篆籀文字晚以福清州判官致仕学者称为天慵先生【元史】
　　徃者鹤山魏公尝以篆法寓诸隶体最为近古近时豫章熊先生亦用之【道园学古録】
　　杨桓
　　杨桓字武子兖州人由济寜路教授召为太史院校书郎至元三十一年拜监察御史有得玉玺者桓辨识其文曰受天之命既夀永昌即为文述玺始末成宗即位陞秘书少监博览羣籍尤精篆之学着六书统六书泝源书学正韵行于世【元史】
　　杨桓善大小篆尝着六书统以诏书刻之尚方篇帙浩穰学者莫之能究【书史防要】
　　王恽
　　王恽字仲谋卫州汲县人好学善属文以选至京师擢为中书省详定官转翰林修撰至元二十九年授翰林学士追封太原郡公谥文定【元史】　天庆寺碑学士王恽书
　　周驰
　　周驰字景逺聊城人官至佥燕南亷访使司事经术赡逸行草师二王婉约丰妍【书史防要】
　　刘致
　　刘致字时中河东人官至翰林待制风情髙简蚤负声誉能篆有所着复古紏缪编行于世行草宗晋人而不纯熟【书史防要】
　　卢挚
　　卢挚字处道号踈斋涿郡人官至翰林学士元初称能诗以挚为首亦能书【书史防要】
　　仇逺
　　仇逺字仁近号山村钱塘人好古博雅楷书学欧【书史防要】
　　仇山村七言诗卷
　　予始就学时即知仇白名盖二先生乃宋之遗老同居钱塘名望相等一时制作多出其手学者宗之尔时天竺南北两山法席甚盛诸尊宿咸在无不与二先生者游仇名逺字仁近自号山村民学者称为山村先生盖抱道博通之士也今观其诗冲逺幽茂而静退闲适之趣溢于言外信可敬也此诗乃为前住天平山士瞻和尚所书者今六十余年矣今天平住山复庵禅师士瞻翁之法子也一旦得之如获旧物且喜且叹既为卷俾识于左夫物之废兴成败似有数存乎其间自兵兴以来故家所藏法书珍玩残剥毁弃鲜有脱者而是书独完于水火瓦砾之余而又复归于其后之人殊非偶然也俯仰今昔为之一慨洪武戊辰八月东臯释妙声谨识【式古堂书画彚考】
　　吾爱山村叟诗工字亦工波澜唐句法潇洒晋贤风交好论方外英雄在彀中天平宜寳防开卷气如虹中吴释道【同上】
　　朝野尊遗老山村有逸民书传东晋法诗接晚唐人乐易胸中道风流席上珍前贤不可见仰止挹清尘吴僧守道【同上】
　　仇先生仁近宋季老儒也与白先生湛渊诗名并称于吴下人谓之仇白若唐之皮陆也二先生晚年谢事乐于湖山泉石间多与方外士游名山胜地佛刹灵区足迹所到无不有其题咏兵后石刻墨本百无一二存也此数诗乃仇先生晚年所作録与天平士瞻翁者乒后亦失去翁之徒今天平住山复庵禅师复得之于他人复庵以为传家之珍徴予题其后衍壮时过天平见翁于松下翁善辨评论古今人物惟允于诗亦称道仇白也仇先生诗前辈已曽论余尚何言哉然是诗既失而复得禅师宜加寳重洪武二十一年嵗在戊辰十二月望日燕山大庆夀独庵道衍【同上】
　　吾邱衍
　　吾邱衍字子行太末人家于钱塘嗜古学通经史百家言工于篆籀其精妙不在秦唐二李下性放旷不事检束眇左目左足跛而风度特醖借每以郭忠恕自比自号贞白处士所着有周秦刻石音释学古编篆籀之学至宋季其敝极矣子行始倡其说以复于古而吴兴赵文敏公实和之其学乃大眀得其传以名世者宛邱赵子竒濮阳吴孟思【王祎忠文公集】
　　衍工书尤精于小楷【潜溪集】
　　吾子行书素书
　　道备于六经语孟学者舍是则无所归周衰老聃最先出其言不能合乎中庸然平阳尝用之于汉盖其清静为宗而以柔道行之所守者亦约之故也世传黄公素书其老氏之徒欤子房千载伟人精忠贯日月英气盖宇宙时然后言动中机防功成志遂眀哲保身三代而下一人而已自今观之子房之心学果尽得之此书乎昔时圯上授受果今之书乎不必深论也眀之潘君学道本于经而旁通曲究见素书而喜之盖景慕子房之为人而并及其书也道在天地间亘古今若一贤人君子得之者若合符契惟其所遇之时不同故其设施有异耳傥使子房生三代盛时亦必兴礼乐致文眀功业不止如是而已故效先觉者当探其心不当泥其迹沙邱之马牝而黄九方臯可谓善相者矣眀之之意岂果书云乎哉眀之所藏本武林吾邱衍书衍以小篆妙今世此卷尤可观【许谦白云遗藁】
　　吾子行小篆卷
　　古者器物皆有铭三代制作亦可损益丹书所载器亡文存所尤可思者笔书之不可复见也处士吾子行小篆精妙当代独歩书此诸铭尚友古人之志盖不止秦唐二李间也【道园学古録】
　　吾子行小篆杜诗诸帖
　　故人吾子行手迹十二纸皆前后得于书夹所藏集而存之其为人见石塘胡先生所为墓铭后三十年为至元五年已夘九月九日江村民钱良佑【鐡网珊瑚】
　　吾子行书招雨师文
　　吾子行书古文篆韵二帙
　　此卷为吾子行先生笔也先生名邱衍住杭之先花坊时年二十七即不下楼楼上下分业子弟客至僮輙止不便登通焉使登乃登先生好古变宋末钟鼎图书之谬寸印古篆实自先生倡之真第一手赵吴兴又晚效先生法耳所着有学古编字源七辨篆品三十八则印有竹素山房吾氏子行我最嬾懐真乐飞丹霄数印印鼻小韦带常在手弄之盖欲和其四棱令有古意是本真子行専业秋岩得而证写之者焉至正七年嵗次丁夘五月望嘉禾陶九成识【瑚瑚网】
　　吾子行为钱塘人不仕不娶离世异俗好古博雅隠居教授四方之士相倾慕者冠履交于户内而子行不以贵贱为低昻可者与之不可者拒之居仅容膝迎送未尝下楼留心古道乐志箪瓢不与世俗争妍盖亦尚友千载者治初得说文解字篆韵于沈石田氏所少者古文篆韵耳今复得子行手迹不惟画足法且合之成全书良足快心耳嘉靖甲午中秋菽园庸史王鸿羽识【同上】
　　吾子行招雨师文
　　子行名衍武林人天性髙抗读书攻古文辞兼精于篆籀音律之学宋学士王忠文公皆作传其平生著述甚富行于世者有学古编楚史梼杌晋文春秋三书此文盖书以遗吾乡钱翼之者旧尝见于友人朱尧民家今归沈津氏【寓意编】
　　赵期颐
　　赵期颐字子竒汴梁人官至陕西行台治书工于篆【书史防要】
