<!-- { "loadSidebar": true } -->
　　不享【阙】耇大命【阙】　百□惟【阙】后帝感伤学夫□士女凄怆【阙】表金门令问不忘垂【阙】后昆万载叹诵【阙】尚书丞沛国萧曹芝【阙】宣成武令中山安熹曹种【阙】豊令下邳良成徐崇【阙】　故陈防府丞鲁国鲁【阙】防东长齐国临□【阙】纪伯允书此碑严祺字伯曽
　　右故敦煌长史武君之碑额在济州任城武君名斑字宣张从事梁之犹子吴郡府丞开元之元子执金吾丞荣之兄也以冲帝永嘉元年卒碑者后三年同舍郎史恢曹芝六人所立字小石损【释】
　　班碑　右班碑者盖其字画残灭不复成文其氏族州里官阀卒皆不可见其仅见者曰君讳班尔其首书曰建元年大嵗在丁亥而建下一字不可识以汉书考之后汉自光武至献帝以建名元者七谓建武建初建光建康建宁建和建安也以歴推之嵗在丁亥乃章帝章和元年后六十一年桓帝即位之明年改本初二年为建和元年又嵗在丁亥则此碑所缺一字当为和字乃建和元年也碑文缺灭者十八九惟亡者多而存者少尤为可惜也故録之治平元年四月二十日书【集古録】
　　右不着撰人名氏严祺字伯鲁书君名班字宣【下一字缺】敦煌人碑以建和元年立今其文字磨灭姓名乡里粗得其髣髴而官爵事迹皆不可复知矣【集古録目】后得别本模搨麄明始辨其一二云武君讳班乃易去前本熈宁二年九月朔日记【六一题跋】
　　右敦煌长史武班碑欧阳公集古録云汉班碑者盖其字画残灭不复成文其氏族官阀卒葬皆不可见其可见者君讳班尔今以余家所藏本考之文字虽漫灭然犹歴歴可辨其额题云汉故炖煌长史武君之碑知其姓武而官为敦煌长史也碑云君讳班字宣张昔殷王武丁克伐鬼方元功章炳勲藏王府官族析分因以为氏知其名字与氏族所出也又云永嘉元年卒知其卒之年月也【金石録】
　　右汉炖煌长史武班碑欧阳公谓其字画残灭氏族州里官阀卒皆不可见赵氏谓以所藏本考之班官阀氏族与卒之年月皆歴歴可辨赵氏生欧公之后不应其本若是岂欧公者搨于当时而赵氏者得之古搨邪予家本视赵氏虽若不逮然亦有可读者【金薤琳琅】
　　从事武梁碑
　　官寿残失威宗建和之元年开明爲其兄立阙刻其【下阙】成行摅骋技巧委虵有章垂示后嗣万□不亡
　　其辞曰
　　懿徳通幽以眀兮隠居靖□休曜章兮乐道忽荣垂兰芳兮身殁名存【下阙】
　　右从事武君碑在济之任城武君名梁以威宗元嘉元年卒孝子仲章等立此碑舆服志古者有冠无帻秦后稍稍作顔题汉文乃崇其中为屋衣冠童子帻无屋者亦未成人也此碑及武荣碑皆有阙帻传讲之文盖谓其未冠之年已能传道讲学也武君屡辞辟召不闚权门逾七望八爵秩不跻故铭文无可铺叙而其后云孝子孝孙躬脩子道竭家所有选择名石南山之阳擢取好妙色无斑黄前设坛墠后建祠堂良匠卫改雕文刻画罗列成行摅骋技巧委虵有章若曰松萩窀穸之事不应辞费如此此碑长不半寻广才尺许既无雕画技巧亦非罗列成行其辞决不为碑设也详味之指石室画像尔【释】
　　右从事武梁碑云故从事武掾讳梁字绥宗体徳忠孝岐嶷有异治韩诗阙帻传讲兼通河雒诸子传记又云州郡请召辞疾不就安衡门之陋乐朝闻之义又云年七十四元嘉元年季夏三日遭疾陨灵其后有铭云懿徳通幽以明兮隠居靖处休曜章兮乐道忽荣垂兰芳兮身没名存传无疆兮其他刻画皆完可读文多不尽録碑在济之任城余崇宁初尝得此碑爱其完好后十余年再得此本则阙其后四字矣【金石録】
　　吴郡丞武开明碑
　　右吴郡丞武开明碑云君字开明而其名已残阙又云永和二年举孝防除郎谒者汉安二年迁大长秋丞长乐大仆丞永嘉元年哭母去官复拜郎中除吴郡府丞寿五十七建和二年十一月十六日遭疾卒其可见者如此其他磨灭不能尽读按后汉书志大长秋丞一人秩六百石本任宦者又长乐少府位长秋上及职吏皆宦者又有太仆二千石在少府上丞六百石据志所载中宫及长乐宫官属皆以宦者为之而以史传及汉魏石刻参考如大长秋少府之类皆杂用士人今武君以孝防为郎谒者郎中吴郡府丞皆非宦者之职然则两宫官属盖亦杂用士人也【金石録】
　　执金吾丞武荣碑
　　君讳荣字含和治鲁诗经韦君章句阙帻传□孝经论语汉书史记左氏国语广学甄□靡贯综久斿大学藐然髙厉鱻双□【匹字】学优则仕为州书佐郡曺史主薄邮五官掾功守从事平世六汝南蔡府君察举孝防【阙】郎中迁执金吾丞【阙】遭孝桓大忧□守武□哀悲加遇□遭疾陨灵【阙】　　　君即吴郡府卿之中子敦煌长史之次弟也防孝相承亦世载徳防【阙】　　　命【阙】竟台衡盖观徳□始述行□终□是刋石勒铭垂示无穷其辞曰
　　天降防资才卓茂仰髙鑚坚允文允武内干三署外【阙】旅勒□守威【阙】武【阙】旗绛天雷震电举软燿□然陵惟哮□当遂股肬【阙】之元辅天何□降此【阙】咎乎□君仁如寿爵副徳位称功咸襄伤怆逺近哀同身没【阙】　万世讽诵
　　右汉执金吾丞武君之碑额在济州武君名荣吴郡君名开明敦煌君名班荣之亡在灵帝初汉兴鲁申公为诗训故齐辕固燕韩婴皆为之传又有毛氏之学故曰诗分为四申公授瑕邱江公韦贤治诗事江公传子元成皆至丞相孙赏以诗授哀帝至大司马鲁诗有韦氏学此曰治鲁诗经韦氏章句者此也阙帻者未冠帻之称语在武梁碑中鱻古鲜字鱻于双匹者鲜双寡匹也【释】
　　右汉武荣碑云君讳荣字含和治鲁诗经韦君章句孝经论语汉书史记左氏国语为州书佐郡曹史主簿督邮五官掾功曹年三十六南蔡府君察举孝防执金吾丞孝桓大忧屯守武阙加遇害气遭疾陨灵其余文字残缺不见其卒葬年月又不着氏族所出惟其碑首题云汉故执金吾丞武君之碑云【集古録】右汉不著书撰人名氏荣字含和桓帝末官至执金吾丞碑不书其乡里及卒葬年月【集古録目】
　　右汉执金吾丞武荣碑欧阳公谓其文字残缺不见卒葬年月及氏族所出予家本残缺与欧公同而
　　释所载者则又往往可读如云君即吴郡府卿之子炖煌长史之次弟此乃其氏族之所出也但碑文简短不书卒葬年月欧公特未之知耳【金薤琳琅】
　　八分书无年月今在济宁州儒学残缺　娄机汉字原曰碑言遭桓帝大忧哀殒而亡当是灵帝时也王撰曰碑额汉故执金吾丞武君之碑十字作
　　隂文凸起他所无也【金石文字记】
　　武字石阙铭
　　右武氏石阙铭云建和元年大嵗在丁亥三月庚戌朔四日癸丑孝子武始公弟绥宗景兴开明使石工孟季季弟卯造此阙直钱十五万孙宗作师子直四万开明子宣张仕济隂年二十五曹府君察举孝防除敦煌长史被病云殁苗秀不遂呜呼哀哉士女痛伤武氏有数墓在任城开明者仕为吴郡府丞绥宗名梁仕为郡从事宣张名班皆自有碑【金石録】
　　司校尉杨孟文石门颂【集古録作司校尉杨厥碑】惟巛灵定位川泽股躬泽有所注川有所通余□之川其泽南隆八方所达益域为充
　　髙祖受命兴于汉中道由子□出散入秦建定帝位防汉诋骂【马字】后防子□路歮难更随围□复通堂光凡此四道垓鬲尤□【尤字】艰至于永平其有四年詺书开余凿通石门中遭元二西夷□残槗梁断絶子干复脩上则县峻屈曲□□下则人【入字】防【冥字】廎写输渊平阿泥常荫鲜晏木石相距利磨确□临危枪砀履防心寒空舆轻骑遰弗前□□狩虵蛭毒□未秋截霜稼□□【天字】残终登匮餧之患卑者防□尊者弗安愁苦之难骂可具言于是眀知故司□校尉犍爲武阳杨君厥字孟文深执忠伉数上奏请有司议駮君遂执争百□咸从帝用是聴废子由斯得其度经功饬尔要敞而晏平淸调和烝【二】□寜至建和二仲冬上旬汉中太守犍为武阳王升字稚纪涉歴山道推序本亰嘉君眀知羙其仁贤勒石颂德防明厥勲　　辞曰
　　君徳明【二】焫焕弥光刾过拾遗厉淸八荒奉尅承杓绥亿衙彊春宣圣日秋贬若霜无偏荡【二】真防方宁静烝庶政与干通辅主匡君脩礼有常咸晓地理□世纪纲言必忠义匪石厥章□大莭谠而益眀揆往卓今谋合朝情醳艰即安有勲有荣禹凿龙门君其继踪上顺□【斗字】极下荅川皇自南自北四海攸通君子安乐庶土【士字】恱防商人咸农夫永同春秋记异今而纪功垂□亿载世【二】叹诵
　　序曰眀防仁知豫识难易原度天道安危所归勤【二】竭诚荣名休丽
　　五官掾南郑赵字季南属襃中鼂汉字产伯书佐西戎王□字文寳主
　　王府君闵□道　难分置六部道挢特遣行丞事西□辅服字显公都掾南郑魏整字伯玉后遣赵诵字公梁按察中卓行造作石万世之基或解髙格下就平易行者欣然骂
　　伯玉即日从署行丞事守安阳长
　　右故司校尉犍为杨君颂额在兴元威宗建和二年汉中太守王升立碑云司校尉杨君厥字孟文水经及欧赵皆谓之杨厥碑蜀中晚出杨淮碑云司校尉杨君厥讳淮字伯邳大司隷孟文之元孙也始知两碑皆以厥为语助此乃后政诵其勲徳故称而字之不称其名顺帝纪延光四年诏益州刺史罢子午道通襃斜路盖从其所请也子午者长安正南山名襃斜者汉中阁名髙祖开石门史策不书亦见□阁碑平帝时王莽以皇后有子孙瑞遂通子午永平之诏史亦阙文安帝永初元年先零叛断陇道冦三辅入益州杀汉中守乃桥梁断絶时也自眀帝永平四年通石门至永初几五十年自永初襃斜断絶至延光四年凡十五年水经云石门穿山通道六丈有余即秦人取蜀之石牛道杨君因而广之蜀都赋岨以石门是也门在汉中之西襃中之北襃水南歴襃口北出斜谷邓隲传元【二】之灾注云元【二】即元元也古书字当再读者即于上字之下为小二字言此字当两度言之后人不晓遂读为元二或同之阳九或附之百六良由不悟致斯乖舛岐州石皷铭凡重言者皆为二字明验也赵氏云此碑有曰中遭元二西戎虐残桥梁断絶若读为元元则为不成文理疑当时自有此语汉注未必然也予按汉刻如北海相景君及李峻夫人碑之类凡重文皆以小二字赘其下此碑有烝烝明明荡荡世世勤勤亦不再出上一字然非若元二遂书为大二字也又孔耽碑云遭元二轗轲人民相食若作元元则下文不应又言人民汉注之非明矣王充论衡云今上嗣位元二之间嘉徳布流三年零陵生芝草五本四年甘露降五县五年芝复生六年黄龙见大小凡八章帝纪所书建初三年以后龙芝甘露之瑞皆同则论衡所云元二者盖谓即位之元年二年也邓君传云永初元年夏凉部畔羗摇荡西州诏隲将羽林军五校士击之冬徴隲班师迎拜为大将军【帝纪班师在二年十月传有脱误字也】时遭元二之灾人士荒饥盗贼羣起四夷侵畔隲崇节俭
　　罢力役进贤士故天下复安四年以母病求还侍养则此传所云元二者亦谓元年二年也安帝纪书两年之间万民饥流羗貊叛戻又与传同此碑所云西戎虐残桥梁断絶正是邓隲出师时则史传碑碣皆与论衡合建初者章帝之始年永初者安帝之始年乃知东汉之文所谓元二者如此【释】
