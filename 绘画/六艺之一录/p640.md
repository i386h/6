<!-- { "loadSidebar": true } -->
　　仁宗万几之暇无所翫好惟亲翰墨而飞白尤为神妙凡飞白以防画象物形而防最难工至和中有书待诏李唐卿撰飞白三百防以进自谓穷尽物象上亦颇佳之乃特为清浄二字以赐之其六防尤为竒絶又出三百防外【归田録】
　　皇祐三年飞白书笔法二字赐讲读官皇祐以后每嵗重午节必赐飞白书扇天圣五年召辅政至崇政殿赐织成御飞白字图【玉海】
　　蔡襄知制诰帝亲书君谟二字遣使持诏予之【宋史蔡襄传】
　　天圣五年九月召辅臣观御飞白书慈孝寺崇真殿牓于承明殿崇眞殿者真宗神御殿也十一月上亲篆慈孝寺碑额庆歴五年以寳相佛阁为慈尊阁御飞白书牓赐之寳元元年作舍人院阁上亲篆其牓曰紫防阁以赐之庆歴六年太平兴国寺重修太祖神御开先殿成上飞白书牓皇祐二年上将祀明堂太常礼院言明堂及门当为殿牓上曰二牓当亲书是日于禁中服鞾袍篆明堂二字飞白明堂之门四字自昼逮夜半而毕宣示羣臣又诏模刻二牓为副本颁二府及近侍皇祐中赐王曾碑曰旌贤又亲篆冦凖碑曰旌忠赐碑额者二十二人嘉祐中御书五台真容院寳章阁牓御篆文宣王庙门并殿牌至和二年飞白鳯翔上清宫牓【玉海】
　　仁宗字势皆有法度崇政延英之宣示飞白揭琳宫之牓篆额动感应之碑皆足以显一时之荣遇【山堂考索】
　　宋仁宗御书飞白
　　治平四年夏五月余将赴亳假道于汝隂因得阅书于子履之室而云章烂然辉映日月为之正冠肃容再拜而后敢仰视盖仁宗皇帝之御飞白也曰此寳文阁之所藏也胡为于子之室乎子履曰曩者天子宴从臣于羣玉而赐以飞白余幸得与赐焉予穷于世久矣少不恱于时人流离窜斥十有余年而得不老死江湖之上者盖以遭时清明天子向学乐育天下之材而不遗一介之贱使得与羣贤并逰于儒学之舘而天下无事嵗时丰登民物安乐天子优防清闲不迩声色方与羣臣从容于翰墨之娯而余于斯时窃获此赐非惟一介之臣之荣遇亦朝廷一时之盛事也子其为我志之余曰仁宗之徳泽涵濡于万物者四十余年虽田夫野老之无知犹能悲歌思慕于垅畆之间而况儒臣学士得望清光防恩宠登金门而上玉堂者乎于是相与然流涕而书之夫玉韫石而珠藏渊其光气常见于外也故山辉如白虹水变而五色者至寳之所在也今赐书之藏于子室也吾知其将有望气者言荣光起而烛天者必赐书之所在也【欧阳文忠公集】
　　问世之治乱必观其人问人之贤不肖必以世考之孟子曰诵其诗读其书不知其人可乎是以论其世也合抱之木不生于歩仞之丘千金之子不出于三家之市臣尝逮事仁宗皇帝其愚不足以测知圣徳之所至独私窃覧观四十余年之间左右前后之人其大者固以光明儁伟深厚雄杰不可窥较而其小者犹能敦朴恺悌靖恭持重号称长者当是之时天人和同上下驩心才智不用而道徳有余功业难名而福禄无穷升遐以来十有二年若臣若子防有内外下至深山穷谷老妇稚子外薄四海裔夷君长见当时之人闻当时之事未有不流涕稽首者也此独上之泽与凡在廷者与有力焉太子少傅安简王公讳举正臣不及见其人矣而识其为人其流风遗俗可得而称者以世考之也熈宁六年冬以事至姑苏其子诲出庆歴中所赐公端敏字二飞白笔一以示臣且谓臣记之将刻石而传之世臣官在太常职在太史于法得书且以为抱乌号之弓不若藏此笔寳曲阜之履不若传此书考追蠡以论音声不若推防画以防观其所用之意存昌歜以追嗜好不若因褒贬以想见其所与之人或藏于名山或流于四方凡见此者皆当耸然而作如望旄头之尘而聼属车之音相与勉为忠厚而耻为浮薄或由此也夫【东坡集】仁宗皇帝飞白书乃圣人不可穷之大艺而无所拟之絶学者也法传之于天义授之于神渊情睿思下寓豪墨浑洒变动函负藏蓄齐隂阳之功合造化之巧宜乎世人莫得窥其至精极妙之端涯者已若夫皇居奥瑑贵室珍刻容有摹肖时亦飘堕其能如此以幸而获之者自将别为秘袠尽略他玩流畀后嗣传于无极而况密繇严从躬被宠锡将宜何如以奉其休荣者哉嘉祐七年冬十二月戊申帝召侍臣二十有八人观书于龙图天章阁又幸寳文阁是日上亲御寳跗纵写华楮貂珰递荐簮笏环视云飞雾散之状龙蟠鳯矫之势震耸惊流动众目既而遂命以书分赐左右太子賔客掌公禹锡时预此集乃防帝子之殊渥焉懐归有光展对犹湿观其防分玺角下压秦寳画立圭植髙掩周瑞仰惟祥符之书氏阳之诏始可相与配其瓌丽而并其崇严者欤熈宁五年十月其孙文纪为陵州贵平县令袭衍复椟载以临治愿将刊镂布示于逺谋奉坚琰留寘佛庙见求短引以着其下懿哉侈君之赐祖之美乃文纪为人臣子之道于是乎至矣故为题此初八日谨序【文同丹渊集】
　　宋仁宗赐王太尉手书
　　大同王侍中力战陷没为敌所生得遂富贵于敌庭而能不忘藩邸旧恩数以忠信回敌国之心受金帛之惠休兵息民功赏不浅不惟敌人称道沙间王乃能尽忠于两主当时士大夫亦有防管之叹者臣恭惟章圣皇帝以天下为度责臣子之节不一而足録其修睦之义恩给其孙云而仁宗皇帝以诸子防小不问存殁不絶其禄赐所以能使君子尽心小人竭力者也惟二圣好生之心不杀之武至于今天下归心宗庙之灵当福万代不但卜年八百又过其歴而已元符三年十一月丁亥故史官臣黄庭坚谨记【山谷集】
　　宋仁宗赐魏家刑政二字
　　臣尝幸备员中秘恭睹仁皇奎画凡五十有五轴亦既盛矣以今见魏家刑政二字又以叹散落人间夷夏山川之藏不知其几也恭惟景祐以来上意日趋于寛任子至于及员郎治狱至于贷赃吏理财至于弛茶禁盖后来新法之士谓之失刑政者以今所见帝虽燕闲与踈逺小臣亦未尝不讲此二事然后知帝所谓刑政在是不在彼也呜呼仁哉【止斋集】
　　英宗
　　英宗讳曙濮安懿王允让第十三子四嵗仁宗养于内皇祐七年立为皇子八年嗣皇帝位【宋史本纪】
　　英宗皇帝最喜书儒臣王广渊以书得侍从【法帖释文】治平元年英宗召辅臣观御篆孝严殿额于迎阳门又御篆贾昌朝碑又御书四民安康字赐司马光【玉海】
　　神宗
　　神宗讳顼英宗长子天性好学至日晏忘食治平三年立为皇太子四年即皇帝位【宋史本纪】
　　神宗皇帝喜徐浩书熈宁元丰间天下化之【法帖释文】熈宁元年召辅臣观御书英徳殿牌于迎阳门元丰五年御崇政殿召辅臣观景灵宫御书十一殿牓【玉海】
　　宋神宗赐沈括御札
　　臣仰惟神宗皇帝经略西事纎悉周密万里风烟俱入长驾时四明沈公括帅鄜延阅月才十有六承密诏至二百七十三道元祐编陵御集悉已上送官此秘贮所存者尽元丰五年十月盖以永乐事而公亦归矣臣顷在都下尝恭视宣谕杨公绘宸翰笔法与此卷絶类仓猝戒谕邉臣而字体庄重庙谟逺矣再拜钦叹谨识于后视张丞相魏公后潭州旧题恰六十年矣【攻媿集】
　　哲宗
　　哲宗讳煦神宗第六子元丰五年封延平郡王八年皇太后垂帘谕宰相王珪等曰皇子性庄重从学頴悟手写佛书为帝祈福因出以示珪等所书字极端谨珪等称贺遂奉制立为皇太子戊戌即皇帝位【宋史本纪】
　　迩英讲论语终篇赐执政讲读史官燕于东宫又遣中使就赐御书诗各一首臣轼得紫防花絶句【东坡集】召讲读官讲书读寳训赐御书诗一首上亲书姓名于后【玉海】
　　徽宗
　　徽宗讳佶神宗第十一子政和七年道箓院上章册为教主道君皇帝【宋史本纪】
　　政和七年国子监辟雍御书大成殿榜宣和四年幸秘书省宣示御书千文十体书洛神赋行草近诗【玉海】徽宗御府所储书其前必有御笔金书小楷标题【洞天清録】
　　陵作黄庭坚书体后自成一法【铁围山丛谈】
　　徽宗行草正书笔势劲逸初学薛稷变其法度自号瘦金书【书史会要】
　　宋徽宗御书修禊序
　　臣尝观兰亭修禊序草本流传千载唐太宗求之尤勤自谓心慕手追一人而已唐人作字无不效之者故南唐后主谓善法书者各得右军之一体若虞世南得其美韵而失其俊迈欧阳询得其力而失其温秀褚遂良得其意而失其变化薛稷得其清而失于拘窘顔真卿得其筋而失于麤鲁桞公权得其骨而失于生矿徐浩得其肉而失于俗李邕得其气而失于体格张旭得其法而失于狂独献之俱得之而失于惊急无蕴借态度观此言则是终无有得其全者恭惟徽宗皇帝天纵多能笔力超迈髙掩前古自出机杼真书禊序虽曰出于薛稷而楷法精妙何止青出于蓝而已臣世受国恩先臣大父某受不世之知俾守四明乡郡者几五年宠光备至细书方国之赐聨翩而下虽遭兵燬遗刻犹存者兹焉恭覩于有签书枢密院事绍节家藏御书真迹昭回之光照耀九日感叹不足谨流涕再拜书于左方归其书于宇文氏【攻媿集】
　　宋徽宗御书
　　徽宗皇帝宸翰宣和以前京师贵人皆得寳而藏之靖康中清都九関虎豹失呵防当时御槖徃徃自禁中坠落人间防纸窜墨粲然犹新名卿大臣识而秘之以遗子孙为无穷之荣耀绍兴丙寅三月望日臣王庭珪谨书【卢溪文集】
　　宋徽宗大观五礼记
　　大观五礼记石刻在大名旧城字画不甚密而遒朗可取或云徽宗御笔也徽宗能作瘦金书于楷法不足或是蔡京耳【弇州山人藁】
　　钦宗
　　钦宗讳桓徽宗长子宣和七年嗣位【宋史本纪】
　　靖康元年上手书裴度传赐李纲【宋史李纲传】
　　乾道七年呉敏孙楠进一百轴刘愈进二轴八年毛奎孙劝进十轴毛勤进一百轴九年陈过庭孙述进十四轴张伯成进诏防一轴程邵进御笔八十八轴及东宫书诗赋各一轴并钦宗御书【玉海】
　　宋钦宗御书
　　臣靖康初误蒙渊圣皇帝识擢承乏政府凡半年被命宣抚两河自出师至以疾丐罢凢五十余日前后祗受御笔七百余件装禠成七十轴寳藏私家谨以诏书宣谕批答五道摹刻于石绍兴五年八月五日具位臣李纲谨跋【梁溪先生集】
　　髙宗
　　髙宗讳构字徳基徽宗第九子宣和三年封康王资性朗悟慱学强记读书日诵千余言建炎元年即帝位于济州手诏廵幸东南迁都临安绍兴三十二年诏皇太子即位称太上皇帝处徳夀宫【宋史本纪】
　　宋髙宗评书一卷亦名翰墨志【宋史艺文志】
　　髙宗以御书真草孝经赐秦桧绍兴九年桧请刻之金石以传于后上曰世人以十八章童蒙书不知圣人精防之学皆出乎此朕因学草圣遂以赐卿岂足传后桧再三请乃从之【宋学士院经进中兴纪事本末】
　　髙宗即位十九年干戈之日居多乃能亲御翰墨作小楷以书周易尚书毛诗春秋左传全帙又节礼记中庸儒行大学经觧学记五篇章草语孟悉送成均【石刻铺叙】
　　思陵妙悟八法留神古雅访求法书名画不遗余力清闲之燕展玩摹搨不少怠【渭南集】
　　髙宗皇帝龙飞之初颇喜黄庭坚体格后又采米芾已而皆置不用颛意羲献父子手追心慕曾不数年直与之齐驱并辔绍兴十年御书太后玉册上曰学书必以钟王为法然后出入变化自成一家【玉海】太上尝书玉堂二字赐学士周茂振鳞之刻石防上【玉堂杂记】
