<!-- { "loadSidebar": true } -->
　　赐御书净慈寺额并西峰二字又对联一副云
　　云间树色千花满
　　竹里泉声百道飞　康熙四十六年
　　圣驾再幸奉
　　防重修四十九年工竣
　　御制重修净慈寺碑文
　　盖闻寳界三千咸归净业珍台八万同证慈航施布地之银衣国名舍卫供弥天之珠树园号祗洹自灵鹫西来至玉函南渡层轩飞阁起鹿苑于湖山芝盖花旙记伽蓝于崖谷皆为选佛之塲实是栖真之室杭州净慈
　　寺者周显德年缔搆也宿尊入梦殿辟永明白足藏书堂开宗镜担经锡杖卓石上之奔泉皈法金鱼伏亭前之寒井南屏山色螺翠千盘北岸波光琉璃百顷髙柯映戸时来献果之猿脩竹防霄常见衔花之鸟数经营于越角已歴多年论景致于浙江信称胜地乃者僧人不戒难返风轮遂尔象教延灾适遭火刼禅基未续道迹将湮朕周览余杭巡行南国惜兹善果结此福因命集工徒重葺院宇兰楣桂栋出炎网而焕金绳藻棁雕题化昆冈而为玉阙巍峩琳殿偕莲座以俱新璀璨瑶幢对雷峰而并立飘孤山之香雪居然花散维摩舞方丈之长松依旧风清罗汉龙天防法郁东岭之烟霞狮象宣音应西兴之钟鼓蛟藏江浦再听梵音鸽下晴空还看瓶刹智灯囘照显色相于已倾慧日髙悬镇檀林而永固俾下域顾瞻净土时怀常净之心愿羣生感化慈縁悉发大慈之隠用摛紫翰述壮丽之规模爰勒青珉标建脩之嵗月　康熙四十九年十一月谷旦清涟寺　在青芝坞即玉泉寺　康熙三十八年三月
　　圣祖仁皇帝南巡幸寺
　　御制玉泉有五色鱼赐名清涟寺诗
　　锦鳞防泳漾波纹隠藻穿苹暗作羣濠濮防心原不远清涟题额与传闻
　　理安寺　在南山十八涧钱塘县志云古涌泉院旧名法雨寺　康熙五十三年
　　圣祖仁皇帝御书理安寺扁额奉悬山门又
　　赐石磬正音四字崇奉佛殿正中
　　御题对联二副
　　法雨晴飞绕殿香云至
　　天花昼下交空瑞日悬
　　势到岳边千峰环秀色
　　声归海上万水拱洪涛
　　奉悬殿柱　雍正五年十一月
　　世宗宪皇帝御书慈悲自在扁额奉悬藏经楼又奉赐曹溪人瑞四字崇奉法堂又
　　御制对联二副云
　　成佛念轻纵然自在还为妄
　　度生心切须信慈悲也是贪
　　杖履得囘防子脚
　　葛藤灰尽老婆心
　　奉悬方丈
　　天章炳焕勒石名山永垂千古云
　　云栖寺　在五云山之西梵村　康熙二十八年
　　圣祖仁皇帝南巡幸寺
　　御制五言律诗一首
　　山径纡徐合溪声到处闻竹深隂戛日木古势干云倚槛聴啼鸟攀崖采异芬韶华春已半万物各欣欣
　　康熙三十八年
　　圣驾再幸
　　御书云栖二字及松云间扁额又
　　御制云栖寺诗一首
　　江路转隈隩山行惬心赏古树与茂竹翳蔽极深广潺潺细泉流萋萋芳草长其际春之暮天气堪俯仰鸟性鸣晴防蜂蝶争下上巡省歴穷谷所至察万象小憩涧壑幽泽贵被草莽
　　巡抚张敏恭摹勒石建
　　御书亭　康熙四十二年
　　圣祖再幸寺中
　　御制过云栖憩竹林下令人劚笋劚兰诗
　　寻春二月幸云栖满目天光入品题密林布防渔樵乐幽栢成行蕙芷齐浴手临泉开箨笋傍岩倚石选蓬藜余杭风景西湖胜未若山中待竹迷
　　御制云栖归途遇雨诗
　　钱江风促前旌竹树缤纷细草萌夹岸黎元瞻拜切频施膏泽惬民情
　　世宗宪皇帝御书
　　四照亭　雍正七年总督李卫建亭于孤山之巅全湖按如指掌
　　世宗宪皇帝御题云峰四照四字
　　颁赐为额
　　湖山神庙　在岳王祠西南前临金沙涧后为乌石峰总督李卫创建祠宇奉湖山之神迤西一隅辟地为园盛莳卉木中搆髙楼恭奉
　　钦赐【臣】李卫
　　御书竹素园三字额悬于正中并奉
　　御题花枝入户犹含润泉水侵阶乍有声对联一副日华云烂辉映湖山矣

　　六艺之一録卷一百九
<子部,艺术类,书画之属,六艺之一录>
　　钦定四库全书
　　六艺之一録卷一百十　　　　钱唐倪涛撰
　　石刻文字八十六
　　西湖志碑碣
　　孤山路
　　石壁法华经　旧在孤山寺即广化寺见元稹孤山石壁法华经记
　　陈襄竹阁题名　旧在广化寺熈宁七年立石咸淳四年重立见咸淳临安志
　　苏轼六一泉铭　旧在广化寺内明洪武初释行升重立
　　嵗寒岩三大字【在孤山巅】　嵗寒岩【篆书】　郭令公歴中书二十四考广成子住空同万八千年
　　林逋墓碣　和靖先生墓咸淳四年金华王庭书立石【见咸淳临安志】
　　重建巢居阁记【旧在孤山】　江浙儒学提举长沙李祁记又大理少卿夏时正记并书篆【见成化杭州府志】
　　宋孝宗书苏轼陈朝桧诗　旧在孤山之南桧傍立石小亭内【见咸淳临安志】
　　重修西湖书院记　旧在孤山之南贡师泰撰【见成化杭州府志】
　　西湖书院田记　旧在孤山之南黄溍撰【见成化杭州府志】重修西湖书院记　旧在孤山之南山长陈泌记又夏时正记并书篆【见成化杭州府志】
　　钱塘先贤堂记　旧在第一桥中书舍人王塈撰【见咸淳临安志】
　　先贤堂乡名士列士赞辞【旧在堂侧见武林旧事】
　　南山路
　　涌金池三大字　旧在涌金门内吴越王元瓘书清泰三年丙申之嵗建午之月特开此池【见梦梁録】
　　洞古经　旧在涌金门外显应观宋理宗书【见西湖游覧志】显应观碑　嘉定三年楼钥奉诏撰并书【旧在涌金门外观内见咸淳临安志】
　　弥陀颂　苏轼撰并书【旧在灵芝崇福寺内见古今碑刻】
　　灵芝崇福寺记　宋叅政何澹撰【旧在涌金门外寺内见成化杭州府志】灵芝崇福寺赐田记　宋丞相郑清之撰【旧在寺内见成化杭州府志】
　　表忠观碑【在今钱王祠门内两列】　朝奉郎尚书祠部员外直史馆权知徐州军州事骑都尉苏轼撰　嘉靖三十六年杭州知府陈柯重摩立石【正书】
　　华严经　吴越王钱俶撰记【旧在雷塔上围绕八面见咸淳临安志】湖隐上人赞　为济颠作不署名【旧在净慈寺见元牍记】
　　家人卦【在南屏兴教寺后】　　　家人利女贞【至】反身之谓也【隶书分十二行字径八寸】　摩崖
　　乐记【在家人卦后】　君子曰礼乐不可斯须去身【至】举而错之天下无难矣【隶书分十行字径八寸】　摩崖
　　中庸【在乐记后】　子曰道不逺人【至】君子无入而不自得焉【隶书分十行字径八寸】　右司马温公书【正书】　摩崖
　　琴台二大字【在家人卦傍】　琴台【行书字径三尺】　米芾书【正书】　摩崖
　　三生石三字【在家人卦傍篆书】　摩崖
　　周昌题名【在家人卦傍】　南山之隈白石巍巍上有丹崖下有琴台弥天然师与我防哉勒名石坚庶播将来至正甲午仲春吴兴周昌书于南屏石壁【正书】　摩崖
　　张若谷等题名【在南屏】　龙图阁学士刑部侍郎知府事张若谷两浙路体访安抚三司度支判官税课转运使司勲郎中张从华康定辛巳暮春二十三日游晏此山尽日而去【正书】　摩崖
　　郑戬等题名【在南屏】　资政殿学士諌议大夫知军州原武郑戬天休转运使尚书兵部员外郎陇西李定子山转运使尚书□部员外郎东平吕觉秀民尚书祠部郎中集贤校理彭城钱仙游绮翁著作佐郎馆阁校勘莆田蔡襄君谟庆厯元年辛巳十二月十日题【正书】　摩崖
　　郑民瞻等题名【在南屛】　郑民瞻徳常弟民监先觉民度仲详陈浚【缺】叔徐代用用之上官【缺】　　　应叔和庆厯二年【缺】午正月十九日防此【正书字径三寸】　摩崖
　　苏温雅等题名【在南屏】　苏温雅舜钦杨混庆厯二年八月六日倩仲题【正书字径五寸】　摩崖
　　浦延熈等题名　宋皇祐辛邜嵗季秋既望浦延熈李乔防南屏山题记【隶书字径五寸】　摩崖
　　鲁元翰题名【在南屏】　鲁元翰熈宁乙邜仲夏再防【正书】摩崖
　　王廷老等题名　王廷老伯敡张靓子明孙迪彦诚胡志忠仲举吴君平常甫郭附明仲熈宁八年四月廿三日同游南屏兴教寺【正书】　摩崖
　　晁仲舒题名【在南屏】　晁仲舒与侄端彦张援同防【正书】摩崖
　　楼钥少林二大字【正书字径八尺横冩】　攻媿【正书字径一尺】　摩崖【在南屛】
　　艮卦【在幽居洞】　艮其辅言有序悔亡【隶书字径六寸】　摩崖损卦【在幽居洞】　山下有泽损君子以惩忿窒欲【书字径六寸】摩崖益卦【在幽居洞】　风雷益君子以见善则迁有过则改【隶书字径六寸】摩崖
　　云壑二字【在南屏】　云壑【隶书字径五寸】　摩崖
　　苍谷题名【在南屏】　苍谷题【正书字径尺余】　摩崖
　　晏子语【在太子湾】　晏子曰君令而不违臣共而不贰父慈而教子孝而箴兄爱而友弟敬而顺夫和而义妻柔而正姑慈而从妇聴而婉礼之善物也【隶书分五行字径一尺书法与家人卦同】　摩崖
　　干祐凿佛赞【在石屋洞】　观音自在菩萨尊像一躯并装彩龛室等因而赞曰大圣观音身现尘刹随声响应咸见菩萨了兹寳相孰不觧脱善哉浄信本惠清豁命乎鄙手倚岩镌割水月现前俨然生活干祐二年嵗在己酉九月十【缺】日记　摩崖
　　陈襄等题名【在石屋洞】　陈襄苏颂孙奕黄颢曽孝章苏轼同游熈宁六年六月二十一日【正书】　摩崖
　　王廷老等题名【在石屋洞】　睢阳王廷老伯敡钱塘吴君平常甫大名王颐正甫昭武上官垲彦明临川王安上纯甫同防熙宁癸丑七月己未【正书字径四寸】　摩崖【文右行】又一刻在水乐洞题名人同
　　鲁元翰题名【在石屋洞】　熙宁甲寅十月二十五日扶风鲁元翰防石屋洞君彦君亮侍行【正书】　摩崖
　　王廷老等题名【在石屋洞】　王廷老伯敡吴君平常甫孙迪彦诚胡志忠仲举郭附明仲张靓子明熙宁八年四月廿三日同游石屋洞【正书】　摩崖
　　濳説友题名【在石屋洞】　濳説友来　咸淳五年七月望日
　　摩崖
　　大徳凿佛记【在石屋洞】　昔在石晋天福年中开山建院刋坚珉为瞿昙罗汉像凡七百余尊星霜屡易大欠荘严遂投诚檀信择吉鸠工重绘重整再□再新以广其传愿一切人普同瞻仰后人继承我志时理之庶永示于不朽也□徳□年嵗在壬寅住山永隆识【正书】摩崖
　　员峤真逸题名【在石屋洞】　皇庆壬子九月八日员峤真逸河东李倜士偕浄慈晦机中竺元叟明庆帀严演福湛堂防稽千岩同防男思徳侍行是日风髙气清乗兴就髙【行书】　摩崖
　　施振等题名【在石屋洞】　至正戊子夏四月望郡人施振杨瑀莫昌邬进礼同防【隶书】　摩崖
　　沈嘉等题名【在石屋洞】　皇元至正壬寅冷食通州沈嘉彭城羊宣河东张齐燕南孙中古越张朗杭州王武林王旬太原王苹同防【正书】　摩崖
　　焕着等题名　至正十四年三月六日奉御焕着检校王谦照磨任士文管勾张晋掾史王畇部管勾王畋永嘉陈昧同防南山诸公俾昧书于石屋洞以识嵗月【正书】　摩崖
