<!-- { "loadSidebar": true } -->
　　淮南春夜风兼雨空堂萧萧杂人语户曹好客无与娱故展横图慰覊旅大山矗矗如覆釡小山厯厯还聚黍人家隔岸见衡茅艇子随潮知浦溆眼昏莫辨云中树防案呼童执髙炬千里悠悠亦逺逰却喜意行无险阻阖闾城中为我家俗事到门多峻拒平生惟有山水縁招我登临无不许忆昨离家始浃旬此物依然入东楚乃知髙侯画有神未让道宁与僧巨愿君从兹慎藏弆对棊宁赌淮南墅　余北上道经淮之南过宿故人邵文敬公署承示房山此巻爱而题之成化十五年三月廿八日吴寛
　　春雷离离浮帋肤翠攅百叠望糢糊山空云断得流水咫尺万里开江湖依然灌莽带茒屋亦复断渚迷菰蒲冈峦出没互隠见明晦隂晴日千变平生未省识匡庐玉削芙蓉正当面宛转香罏飞紫烟依稀梦泽分秋练未遂扁舟梦里逰酒醒独展灯前卷问谁能事夺天工前元画法推髙公已应气槩吞北苑未合胸次饶南宫南宫已矣北苑死百年惟有房山尔只今遗墨已无多前把巻重摩挲世间吮笔争么麽扫灭畦径奈尔髙公何　文徴明为朱子儋题
　　赵文敏重江叠嶂图
　　昔者长江险能生白髪哀百年经济尽一日画图开僧寺依稀在渔舟荡漾逥萧条数株树时有海潮来虞集
　　艺事惟三絶交情到八哀衣冠太平出笔砚好怀开虹月徒延伫鸥波渺去回同为帝乡客挥洒得防来石岩次韵
　　君不见帝壻王家寳绘堂山川发墨开鸿荒重江叠嶂诗作画东坡留题云锦光又不见后身松雪斋中叟伸纸临摹笔锋走楼台缥缈出林抝芦苇萧骚蔵泽薮白云飞不尽杳冥百丈牵江入樊口墨光照几射我眸我为搴芳歌逺逰胸中自是有元气世上何所无沧洲我疑此叟犹未化瞬息御风行九州五山四溟一觞豆琐细弗遗囊禇收故能援毫发天藻不与俗工争丑好楚山云归楚水流万里秋光如电扫拈来闗董散花禅别出曹刘斵轮巧披图我作如是观毛頴陶共闻道呜呼相马犹相人驽骀岂得同翔麟舍夫毛骨论形似如此鉴别焉能真后来有问延祐脚意索举似吾方歅至顺四年夏四月廿四日东阳栁贯道传鉴定并题
　　旷望不可极江山图画中晴空开浩荡元气辟鸿蒙逺树昆仑外扶桑沧海东黄河来万里弱水出三峯帆影秋波棹潮音晓寺钟雨收龙入壑烟暝鹤归松妙墨真名笔神机夺化工古来精絶者谁似水精宫右赵文敏公重江叠嶂图今为李昹唘明家蔵昶
　　姑孰士文子也士文以善医鸣扵时昶克世其家且好读书能吟诗善楷法言温气和进退有度可嘉也以予尝交其先子因持是图求余题之所谓水精宫者文敏公号也时宣徳九年春三月既望四明陈敬宗题
　　长江滔滔向东防忆昔扁舟顺流下慈悲阁前浪花白两岸青山似奔马蒹葭杨栁风飕飕江行六月疑深秋归来已是十年事防画偶然思旧逰水声树色非耶是仍见山腰隠髙寺赤岸沧洲杳蔼间咫尺悠然起悠思苕溪水落沤波亭王孙弄笔何曾停北来戎马暗江浒千年遗恨归东溟　延陵吴寛观李兵曹所藏题
　　王孙无运开英雄聊拾江山蔵画中还从惨憺见旧物似有涕涙含孤忠赘牙禹贡未暇读一图万里知题封张韩刘岳无其功入闗萧相将无同王孙本号松雪翁能事错认营邱公丹青隠墨墨隠水其妙贵淡不数浓萦滩曲瀬导巴蜀沓巘长峦连华嵩空蒙野马轧云日浩荡碧縠吹秋风王孙隔此不可从水晶双阁金芙蓉招之千年或一出黄鹤岂不思江东吴下沈周
　　霅溪翁雪霁望弁山图
　　至元二十九年余留太湖之滨雪霁舟行溪上西望弁山作此图且赋诗云　弁山之阳冠吴兴峮嶙望不平焕然仙宫隠其下众山所仰青复青雪花夜积山如换乗兴行舟湏放缓平生不识五老峯且写吾乡一竒观
　　是日泛舟归湖滨至夜雪大作且起赋五言古体一首　夜来天雨雪万木同一变饥鵶觉余起观览立须俨遥山成积平田玉如碾老夫醒眼防树树何其灿
　　至元二十九年冬余假弁山佑圣宫一室以避喧值雪作不已但闭门拥炉饮酒赋诗而已聊记数篇附见扵此卷书试冯应科笔亦佳　选重题
　　五言古体一首　城市我所居遥看弁山雄积雪最先见皓彩照诸峯我今逺城市薄逰留此中忽焉嵗云暮更觉樽屡空开门未然烛飞花舞逥风万木同一缟四野变其容恨无登山屐幽思何由穷
　　七言律诗一首　倚天苍弁独崔嵬仙阙遨逰愧不才揽镜频嗟双鬂改推三见六花开山中酒戸冲寒去城里何人踏雪来安得时晴风日好竹林深处且啣杯
　　连雪可畏再赋律诗一首　阶檐积雪动经旬犹自霏霏夜向晨四望莫分天地色一时遮尽海山尘舞风不住縁何事见日还消亦快人独欠故交来叩戸洛中髙卧是前身
　　七言絶句三首　子猷安道何为者自是相防意最真千载寥寥风雪夜始知乗兴更无人　一冬飞雪又将春能报年丰不救贫我亦曾闻散花手不知天女意何勤　眼前触物动成氷冻笔频枯字不成独坐火炉煨酒吃细听扑簌打牕声
　　雪晴知宫周济川和余杯字韵诗作此奉酬　乱山积雪欝崔嵬对景惭无倡和才晴日旧存梅下饮好懐今为竹林开仙人千刼能居此俗客三生始又来未许扁舟落吾手明朝相约共杯
　　冲风催嵗暮列仙乗白鳯曽冈涌素涛流澌涨银永花炫槎牙树氷合蜿蜒洞琳宫隠不见云封桂栋舟子櫂寒冽行人蹑晴冻长松堕玉英山空惊鹤梦弁山欝嵳峩盘踞霅溪浒天风散花女巧态【缺】万舞老榦骧玉虬危石堆盐虎夜光昆仑邱明月清虚府何人荡兰棹胜槩归仰俯兹境数百里一一登画谱盍念闾阎氓黄竹传自古白昼闭荆扉烟寒尘满釡胡不写作图表我疲农苦　沃洲樵叟潘嚞
　　仙翁放情在邱壑丹青有神过祁岳山房梦见雪满天开戸寒光动云幄长镵不去防黄独短棹幽吟载孤鹤归来扫却雪弁图一幅霜藤卷盈握林囘径转秋毫分焉知不是无心学弁山髙在何境上摩青天数千仞下压具区三万顷应有仙人住絶顶桧筠隂森绕丹井嗟哉尘网婴何由蹑飞景危峯挿云蟠玉龙长冈挟天埀白虹竹下谁能置茒屋耳邉已似来松风山抝嵯峨见宫殿彷佛戸牖开青红正好骖鸾上银阙恍然已堕氷壶中画师无数总莫比对此转觉心神融黄龙窟梅华坞飞猱悬薜萝饥鼠号榛莽我欲从之心迹素杖藜雪后寻行路　吴原道致逺千山玉立弁山东湖定移舟入镜中一代风流惟见画令人转忆霅溪翁　武林钱惟善题扵吴门时至正丙戌十月九日也
　　赵仲穆竹西卷【赵仲穆篆扵前并画竹枝】
　　篱外涓涓涧水流竹西花草弄春柔茅檐相对坐终日一鸟不鸣山更幽　仲穆
　　翠玉萧萧在屋东主人号作竹西翁品题莫説杨州梦好写云间入卷中　山居道人【杨瑀元诚】
　　杨鐡崖竹西志【文防不録】
　　鐡篴道人为李黼榜第二甲进士防稽杨维桢也问讯杨雄宅深居在竹西风林宜月影春日听莺啼东老应同乐南隣忆旧题东风又春草相与及幽栖方外张雨
　　杨子宅前好脩竹因防万个碧交加薰风满簟吹苍雪春雨充庖尽玉芽茶臼或闻来北牖箨龙未许过东家时时彷像州去拄杖寻君又日斜　扶风马琬
　　红紫纷纷凡目子独深居嗜脩竹西林培植造化工阅嵗亭亭立苍玉棱棱老节霜雪余洒洒数间烟雨足髙标劲节君子贞孤坚雅韵幽人独炎氛一防飞不到满地浓隂清萧肃生平不侔千戸侯直欲逺继王子猷元卿三迳亦萧散七贤六逸真天逰结亭松下临清流竹西名扁志所求春波荡瀁泄文縠山风戞击鸣天球朱檐乱拂翡翠羽湘半掩珊瑚钩平山家住张溪侧髣髴当时草宅贞期写作图画防个个峥嵘扫空碧旧栽雨露今满林新长琅玕过百尺嵗寒尚友双髯翁枝榦相依如鐡石緑沉沉几席润日对此君成莫逆松江水滑清涟漪漪漪防入青玻璃玻璃竹色光陆离醉呼美人歌竹枝竹枝辞古知音稀广陵鼓吹作者谁廉夫三辩尤崛竒中涵妙处吾不知竹西竹西细论之临风朗诵淇澳诗月楼赵橚【茂原】
　　为竹移家亦苦辛我如东道竹如宾石头路滑机锋峻岘首碑沉感慨新淡月半牕金弄影清风一径玉神明当柱杖敲门去爱汝草亭上人　至正十五嵗在乙未臈月廿六日曲江钱惟善在浦义塾题岘首借喻广陵今昔之不同耳
　　溪上人家多种竹林西清意属诗翁湘灵鼓瑟风来巽鳯鸟衔图月在东一室萧闲淇澳似此君贞节嵗寒同何当径造谈处静日敲茶试小童　涿郡陶宗仪
　　张溪云偃松钩勒竹长卷
　　霜松雪竹当时见笔底犹存嵗晏姿文采百年成异物西风吹泪鬓丝丝　髯张用意鐡钩锁书法不凡诗亦工清苦何忧贫到骨笔端时有古人风　倪瓒嵗壬寅九月卄日笠泽道馆东斋
　　唐人墨竹推絶伦辋川真为竹写神笔端描出钩锁法片片剪落湘云春澄清亦得此君意金错刀成世争贵数叶萧踈玉一枝鳯毛龙角夸雄丽张君画竹何人传落笔徃徃宗辋川佳人天寒翠防薄满堂飒飒生风烟平生跌宕不羁迹逰遍空山与荒泽长松古石总相亲尤与此君情莫逆大娘剑器张颠书竒妙自与常人殊兴来大呌数纸尽赤手探得骊龙珠君今骑龙蹑云衢百年真迹絶世无尔从何处得此图重价自合倾名都我来为尔赋长句诗成总是江南趣醉挥如意按节謌不如攀折珊瑚树　永乐己丑秋前五日余获请告还吴偶过永年清友佩兰轩出示溪云先生画竹卷中题咏已富又不容辞卒然赋此殊自媿也青城山人王汝玉识
　　太湖山石玉瓒岏偃蹇长松百尺寒明月满天环佩响夜深露冷听飞鸾　海东樵者蔡伋士安
　　溪云善写双钩竹襟懐摆脱湘江緑醉来乱舞金错刀剪出千枝万枝玉初疑珊瑚出沧海又疑球琳在县戞击鸣云和阆风圃何所遗此玉树交枝柯虞廷九奏箫韶乐治岐有道文王作是时至和塞天地感此千仞瑞羽逺自云中落有时应化来翩翩为君重赋卷阿篇　成化三年夏海虞刘君以则偕其乡友顾志行周以舟防访至松且示余张溪云先生钩勒竹一卷予爱而玩之留逾时题一诗以归之冬十月旦瀛洲遗叟钱溥题
