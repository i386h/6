<!-- { "loadSidebar": true } -->
　　周礼识方氏河南山镇曰崋谓之西岳春秋传曰山岳则配天干巛定位山泽通气云行施既成万物易之义也祀典曰日月星辰所防卬也地理山川所生殖也功加于民祀防报之礼记曰天子祭天地及山川嵗偏焉自三□迭兴其奉山川或在天子或在诸侯是以唐虞畴咨四岳五嵗壹巡狩皆以四时之中月各省其方亲至其山柴祭燔燎夏商则未闻所损益周鉴于二代十有二嵗王巡狩殷国亦事于方岳祀□圭璧乐奏六歌高祖初兴改秦淫祀大宗承循各诏有司其山川在诸侯者以时祠之孝武皇帝脩封禅之礼思登徦之道巡省五岳禋祀丰备故立宫其下宫曰集灵宫壂曰存僊壂门曰望僊门仲宗之世重使使者持莭祀焉嵗一祷而三祀后承前至于亡新寖用企记今垣趾营□犹存建武之元事举其中礼従其省但使二千石以嵗时往祠其有风旱祷请祈求靡报应自是防来百有余年有事西巡輙过享祭然其所立碑石□纪时事文字摩灭莫存识延熹四年七月甲子农太守安国亭侯汝南袁逢掌崋岳之主位应古制脩癈起顿闵其若兹深逹和民事神之义精通诚至礿祭之福乃案经传所载原本所由铭勒斯石垂之于后其辞曰岩岩西岳峻极穹苍奄有河朔遂荒崋阳触石兴云我农□资粮品物亦相瑶光崇冠二州古曰□梁冯于豳□文克昌天子展义巡狩省方玉帛之防礼与岱亢六乐之变舞以致康在汉中叶建设宇堂山岳之守是秩是望侯惟安国兼命斯章尊脩灵基肃共坛场明徳惟馨神歆其芳遏穰凶札揫敛吉祥嵗其有年民说无疆
　　袁府君肃恭明神易碑饰阙防亰兆尹孙府君到钦若嘉业遵而守之延熹八年四月廿九日甲子袁府君讳逢字周阳汝南女阳人孙府君讳璆字山陵安平信都人时令朱颉字宣得甘陵鄃人丞张昘字少游河南亰人左尉唐佑字君惠河南密人主者掾崋隂王苌字徳长
　　亰兆尹勑监都水掾霸陵杜迁市石遣书佐新丰郭□察书者颖川邯郸公脩苏张工【缺】君【阙】
　　右西岳华山庙碑篆额在华州华隂县威宗延熹四年逢守洪农郡以华岳旧碑文字磨防遂案经传载原本勒斯石以垂后会迁京尹乃勑都水掾杜迁市石遣书佐郭香察书碑成于后之四年盖孙璆典郡时也逢者司徒安之曽孙太尉汤之次子甞为司空而卒史不载其歴农京兆乃阙文也东汉循王莽之禁人无二名郭香察书者察涖它人之书尔小欧阳以为郭香察所书非也碑云四时中月省方柴祭不读中为仲其义亦通至以宣帝为仲宗则是借仲为中说者谓汉世字少故多假借或曰汉人简质字相近者辄用之予以为不然亦好竒之过尔以帝者庙号而借以它字不恭孰甚焉【释】
　　碑云昭卬礼记作瞻仰亢即亢字昘即昉字□即香字邯即邯字又以癈为废女阳为汝阳【仝上】
　　汉西岳华山碑文字尚完可读其述自汉以来云髙祖初兴改秦淫祀太宗承循各诏有司其山川在诸侯者以时祠之孝武皇帝修封禅之礼巡省五岳立宫其下宫曰集灵宫殿曰存僊殿门曰望仙门中宗之世使者持节嵗一祷而三祠后不承前至于亡新用丘虚建武之元事举其中礼从其省但使二千石嵗时往祠自是以来百有余年所立碑石文字磨防延熈四年农太守袁逢修废起顿易碑饰阙会迁京兆尹孙府君到钦若嘉业遵而成之孙府君讳璆其大略如此所谓集灵宫者他书皆不见唯见此碑则余之集録不为无益矣【集古録目】
　　右不着撰人氏书佐郭香察书延熹四年农太守袁逢以岳庙故碑磨防改立碑作铭会迁京兆尹后太守孙璆成之碑以延熹八年立在华岳其后有唐人题名【集古録目】
　　汉郭香察汉人碑多不书何人书姓名者独此帖耳碑在陜西华隂县华山庙【金石略】
　　右华岳碑集古録云碑以周礼职方氏为识方氏者【樊毅碑防】疑当时周礼之学自如此盖识志其义通也今按袁逄华岳碑亦引职方氏乃用识字盖汉人简质字相近者辄假借用之初无意义尔【金石録】
　　欧阳文忠集古録云所谓集灵他书皆不见惟见此碑某按汉书地理志云太华山在华阳南有祠集灵宫武帝起又桓谭仙赋序云华山下有集灵宫汉武帝欲懐集仙者故名殿为存仙门为望仙二书所载其详如是则集灵宫不独见于此碑也文忠博古矣犹时有舛漏后学可忽诸黄某记【东观余论】
　　西岳华山碑后汉延熹四年农太守孙璆建书曰武帝巡狩五岳立宫其下宫曰集灵殿曰集仙昔欧阳公谓集灵宫惟见于此天下之事其不可知众矣然人各以所见自限不可以此断天下事也文籍所传其细不大显于世凡防何书其显而在人耳目者虽众又未必尽得而知则其存与否吾安得而尽之故于书传所疑毎则慎之不敢决然以谓此也汉武集灵宫见于太华汉志既书之矣桓谭甞赋之道元曰敷水北迳集灵宫其事甚备永叔惜不得见也张昶序曰岱山石立中宗继统太华授璧秦胡絶绪白鱼入舟姫武建业寳珪出水子朝丧位布五方则防其西列三条则居其中世宗又经集灵之宫于其下想松乔之畴然则集灵亦其盛哉三辅黄图书其制度类聚亦书其名刘勰盖甞言矣予因得考之信【广川书跋】敷水又北迳集灵宫西地理志曰华隂县有集灵宫武帝起故张昶华岳碑称汉武慕其灵筑宫在其后而北流注于渭【水经注】
　　右汉西岳华山庙碑予得之御史宋君良弼集古録引碑文云汉武帝巡省五岳立宫其下宫曰集灵殿曰存仙门曰望仙而以为集灵宫者他书皆不见惟见此碑金石録引汉地里志云华隂有集灵宫水经注云敷水北经集灵宫而谓不特此碑载之及观之董氏书跋云集灵宫汉志既书之桓谭甞赋之张防序曰世宗经集灵之宫而复谓三辅黄图书其制度艺文类聚亦书其名则又金石録之所未及者此亦可以见博古之难矣【金薤琳琅】
　　此碑后题云新丰郭香察书杨文贞公跋谓汉魏之碑多不载书刻人氏名此独详焉遂因之有闻于今而文贞惟以为郭香书而不曰香察其意盖疑香察不类人名故也释云东汉循王莽之禁人无二名郭香察书者察他人之书其说为得此文贞之所未知然洪氏亦不言为何人书也按徐浩古迹记以碑为蔡中郎书浩深于字学且生唐盛时殆非凿空而言者洪氏失之于不考耳【仝上】
　　右汉西岳华山庙碑其略云孝皇武帝修封禅之礼巡省五岳立宫其下宫曰集灵宫殿曰存仙殿门曰望仙门欧阳公集古録云所谓集灵者他书不见惟见于此碑耳余按班固汉书地里志华隂有集灵宫武帝起而郦道元注水经亦云敷水北迳集灵宫引地里志所载其语皆同然则不独见于此碑矣而所谓存仙殿望仙门者诸书不载【金石録】
　　西岳华山碑文见杨用修金石刻亦尔雅可读为新丰郭香察书凢汉碑例不存书者名氏此小异耳至谓东京无双名而谓察书者监书也其言亦似有防然邓广徳梁不疑成翊世邓万世王延夀谢夷吾蘓不韦费长房蓟子训此何人也其行草殊遒劲督策之际不尽如钟梁二公乃知唐人分之法所由起耳【弇州山人藁】
　　汉魏碑例不著书刻人姓名独此题郭香察书为异洪适释云东汉循王莽禁无双名郭香察书者察莅他人之书又唐徐浩古迹记以为蔡中郎书余按碑文云京兆尹勑监都水掾覇陵杜迁市石【句】遣书佐新丰郭香察书市石察书为二事则洪公言似亦有防但书虽遒劲殊不类中郎郭香何人乃莅中郎书耶且市石察书刻者皆着其名而独无中郎名何也徐浩生唐盛时去汉近其人又深于字学不应谬妄至此皆不可晓至如杨文贞公跋遂以为郭香书则察字无属不成文理矣此碑嘉靖中犹在一县令修岳庙石门视殿上碑题皆当时显者恐获责罚此碑年久遂碎为砌石余从东肇啇借旧本而书其后如此云【石墨镌华】
　　新丰郭香察书西岳华山庙碑其结体运意乃是汉之壮伟者割篆未防时或肉胜一古一今遂为隋唐作俑如山子诸字是也余家华下近百年前有客访其石已毁此搨独巍然如鲁灵光并岳色同来暎几席残阙仅百二十余字存者锋芒铦利如新拱璧驷马云何可尚碑建于延熹而谓以莽制东京无二名察书者监书也夫莽汉贼也当莽世已欲啖其肉潴其宫不暇安有世祖正位二百年尚尊莽制不衰耶按莽孙宗坐罪死莽曰宗本名会宗以制作去二名今复名会宗是当莽世亦自有二名也况即往牒一按二名不可胜纪则臆说无防可笑也集古録谓集灵宫不见他书惟载此碑董逌黄伯思广引诸书驳之加详夫以永叔盖代之学缺漏如此诚为可议然何关名义也则余于此乌容以无辨此搨旧藏墨荘楼云驹举以归余云驹博雅能诗善汉分法于余独有臭味之雅余之寳此又不独以物也【金石史】西岳华山庙碑八分书此为延熹八年四月甲子前农太守汝南袁逢所立会迁京兆尹后太守孙璆遵而成之者碑旧在华隂县西岳庙中嘉靖二十四年地震碑毁华隂郭伯有此拓本文字完好其末曰京兆尹勅监都水掾覇陵杜迁市石遣书佐新丰郭香察书东汉人二名者絶少而察书乃对上市石之文则香者其名而特勘定此书者尔汉碑未有列书人姓名者欧阳叔弼以香察为名殆非也【金石文字记】
　　西岳华山亭碑
　　惟光和元年嵗在戊午名曰咸池季冬己巳农太守河南樊君讳毅字仲德下车之初□肃神祀西岳至尊詺书奉祠躬亲自省□□谦即事有渐□斋华亭斋室逼□【窄字】郡县官属灋斋□处尊卑错□精诚固畏天之威逢斯□怒时兴曰【甘字】澍弗念存黔首惧阙旷繁是与令巴郡朐忍先谠公谋图议缮故断度挦廓立室异处左右趣之莫竞慕二年正月己邜兴既成有庂【亢字】休嘉启□各得竭□福□是顾□兹碑号□卒侠路其辞曰
　　岩岩西岳□镇次宗绪徳之尊大□优隆皇帝□思祀典孔眀高神宵宴珪璧防通赫赫在上以畜万邦惟岳降神寔生羣公卿士百辟纉叶攸帝命违嵗事报功后辟命卿□斋外亭敬恭明祀以奉皇灵处所逼□防□有声神乐其静□翚□形尊卑有序絜心诚因缮旧室□顿端平在其板屋孰加精天人同道万是迎既受帝祉延亐后生爲龙爲光显人王庭爲公爲侯福□来成刻石纪永亨利贞府丞勃海刘固□长功□史杨儒□先主簿湖杨□伯冯供□掾杨基伯载史陜许礼文化县丞陇西彭和伯□左尉陇西甄璆□□监□者门下掾骆瑗伯先主记史柏览文进户□掾巍尝威长史田□文祖住掾□鉴孔明任□成史吴武丙昌
　　右西岳华山亭碑篆额碑云光和元年嵗在戊午名曰咸池案淮南子论天之四宫曰咸池者水鱼之囿天官书云西宫咸池曰天五潢奎娄胃昴毕觜参居之敦牂嵗嵗星以五月与胃昴毕晨出东方名曰天津盖三宿在西宫之中而嵗星以午年舍其分故以咸池为名所云天津者亦取五潢之意淮南又以斗杓为小嵗咸池为太嵗而谓其毎嵗自卯逆行四仲即隂阳家所推以忌乗航者是也许祭酒注云咸池星名水鱼天神盖经星随琁机之运不可离其次者周流四仲当是其神尔故晋志又云咸池鱼囿也【释】碑以侠为夹即布字□即素字启即啓字肖即肯字□即曼字【仝上】
　　书不著书撰人名氏据碑汉光和元年农太守河南樊毅字仲德初至郡亲祠西岳以其斋室逼窄使县令朐防先谠缮治之明年正月己夘而就立此碑【集古録目】
　　西岳华山亭碑光和二年立在华州【汉字原】
