<!-- { "loadSidebar": true } -->
　　卢汝弼范阳人李克用时为副使工书畵唐荘宗嗣位承制封拜官爵皆出汝弼【五代史】
　　卢汝弼字子喆祖纶唐贞元中有诗名父简求为河东节度使汝弼少力学不喜为世胄笃意科举登进士第文采秀丽一时士大夫称之复留意书翰作正书取法有归当五季士风凋敝以字画名家者尤少汝弼能力振所学诚不易得官至祠部郎中知制诰赠兵部尚书今御府所藏正书一　赠防光诗【宣和书谱】
　　乌震
　　乌震冀州信都人唐荘宗时拜刺史歴深赵二州少好学通左氏春秋喜作诗善书眀宗擢拜寕国军节度使【五代史】
　　李元辅
　　黄山谷跋缪篆后云同光二年李元辅书元辅不甚知名盖翰林书艺之流【山谷集】
　　李鹗
　　李鹗五代时仕为国子丞九经印板多其所书笔法盖出欧阳率更然窘于法度而韵不能髙非名书也【金石録】
　　五代时以挥翰驰名于当世者王文秉之小篆李鹗郭忠恕之楷法杨凝式之行草【欧阳文忠公集】
　　李鹗书汾阳王真堂记【题跋见前】
　　丁约【荘宗时人】　蒲州伯夷叔齐碑丁约书
　　梁邕【荘宗时人】　李存进碑梁邕楷书并篆额
　　张恭嗣　郭在防【并眀宗时人】　后唐尚父吴越国公谥武肃神道碑张恭嗣行书郭在防篆额
　　李夫人
　　李夫人西蜀名家后唐郭崇韬伐蜀得之夫人以崇韬武弁常鬰悒不乐善属文尤工书画【书史防要】
　　晋
　　成知训【髙祖时人】　建雄节度使相里金碑成知训正书阎光逺【髙祖时人】　驸马都尉史匡翰碑阎光逺行书苏晓【出帝时人】　开化寺瑶严阁记苏晓行书
　　汉
　　杨邠
　　杨邠魏州冠氏人也少为州掌籍吏事汉髙祖官至枢密使隠帝即位加中书侍郎平章事邠长于吏事执政以来帑藏实兵甲完国用不乏邉鄙肃静皆其功也末年留心缙绅延客门下知经史有用乃课吏传冩至其作正书虽不能造钟王之篱藩然气格超迈粗有可观今御府所藏正书一　清潭等帖【宣和书谱】
　　王仁
　　王仁字徳辇天水人事蜀为翰林学士唐荘宗平蜀仁事唐汉髙祖时为兵部尚书太子少保【五代史】王仁字徳辇官至太子少师幼不羁唯以狗马弹射为务中年鋭意于学一夕梦剖其腹肠胃引西江水以浣之覩水中沙石皆有篆文及寤胸中豁然自是文性超敏洞晓音律作诗仅千篇目之曰西江集尝观列御冦言神遇为梦谓以一体之盈虚消息皆通于天地应于物类非偶然也王献之梦神人论书而字体加妙李峤梦得双笔而为文益工斯皆精诚之至而感于鬼神者也仁翰墨虽无闻于时观其送张禹偁诗正书清劲自成一家岂非濯西江水之效欤今御府所藏正书一送张禹偁诗【宣和书谱】
　　周
　　冯吉
　　冯吉字惟一河南洛阳人周显徳中太常寺少卿嗜属文工草【宋史】
　　郭嵠
　　洪迈云予家有旧监本周礼其末云大周广顺三年癸丑五月雕造九经书毕前乡贡三礼郭嵠书【容斋续笔】
　　朱延禧
　　洪迈云予家有旧监本经典释文末云显徳六年己未三月太庙室长朱延禧书此书字画端严有楷法【容斋续笔】
　　王献可【世宗时人】　龙泉禅院记王献可后序并书
　　释师试【世宗时人】　龙泉禅院记释师试篆额
　　未详时代五人
　　张徐州
　　张徐州者失其名因官徐州故以为称业儒学喜翰墨志趣旷逹不以利名芥蔕于胸次作诗五篇以劝君二字寓于其中大抵以外形骸齐鹏鷃为逹理岂与夫束缚名利之塲同日而语哉故其胸中流出而见于笔画者无复有抗尘走俗之状作行书亦自不凡笔力清劲势若削玉因阅其诗抑又使人起物外之想云今御府所藏行书一　劝君诗【宣和书谱】
　　孙昭祚
　　孙昭祚亡其系中书堂吏也习翰墨尤长欧阳询行书法尝用其体书千文传于世昔询论书要在凝神静虑审字势四面停匀八邉俱备长短合度麤细折中以谓忙则失势缓则骨痴瘦则形枯肥则质浊此是最要妙防及观昭祚行书四色牡丹赋皆优防乎规矩之间非深契其防讵能臻是耶今御府所藏行书五　四色牡丹赋　终南山赋　阳春曲等诗竹拄杖等诗　朱陈村等诗【宣和书谱】
　　薛存贵
　　薛存贵史失其传攷其字画非凢陋人也喜作草书颇有晋宋间风度所书虽出于一手而变态百出或妍或丑其温润足防墨防便类献之字学而刚劲乏娬媚防则李煜金错刀书之俦侣也昔人学书未必不尽工而罪在胸次如存贵端是学者之书盖不必工字而字应佳耳今御府所藏草书五　应举帖西征帖　秋热帖　到城帖　到任帖【宣和书谱】
　　苏武功
　　苏武功莒人以官称工篆端劲方稳矩模李阳冰【书史防要】
　　杨承符
　　杨承符五代人能草书自号手怒【紫桃轩又缀】
　　吴
　　吴居中【杨吴京汉将军】　鄂州磨崖碑吴居中书
　　方廷珪　吴武义间书饶州浮梁县钟铭【书史防要】
　　道士吕子元　吴太和间书王栖霞所撰灵寳院记
　　南唐
　　宋齐丘
　　宋齐丘豫章人好学有大志烈祖为升州刺史竒其才以国士待之本字超回改字子嵩烈祖建国以齐丘为左丞相迁司空卒谥缪丑齐丘为文有天才自以古今独歩书札亦自矜而鄙欧虞之徒【马令南唐书】
　　王绍顔
　　齐丘陪烈祖登金陵鳯凰防诗石刻王绍顔奉勅书【戚光南唐书注】
　　李建勲
　　李建勲字致尧广陵人南平王徳诚子烈祖镇金陵预禅代之计拜中书侍郎平章事元宗即位拜司空以司徒致仕赐号钟山公愽覧经史诗清淡平易见称于时【马令南唐书】
　　李建勲送八分书与友人诗云跁跒为诗跁跒书不封将去寄仙都仙翁拍手应相笑得似秦朝次仲无【书苑菁华】
　　冯延已
　　冯延已字正中广陵人有辞学多伎艺烈祖以为秘书郎元宗即位累官中书侍郎平章事【马令南唐书】　延已工书逺胜宋齐丘齐丘谓曰子书徃徃似虞世南【同上宋齐丘传】
　　韩熈载
　　韩熈载字叔言北海人弱冠擢进士第烈祖受禅除秘书郎迁兵部尚书谥文靖才髙气逸善谈论聼者忘倦分书及画名重当时见者以为神仙中人【马令南唐书】
　　杨凝式传于韩熈载徐兄弟【觧缙书学传授】
　　髙越
　　髙越燕人举进士文价蔼然南归烈祖终礼部侍郎与江文蔚俱以词赋知名江南士人言体物者以江髙为称首【郑文寳南唐近事】　李顺公碑髙越书
　　徐锴
　　徐锴字楚金扬州广陵人与兄铉同有大名于江左第进士累迁屯田郎中知制诰集贤殿学士【陆防南唐书】锴四岁而孤母方教未暇及能自知书李景见其文以为秘书省正字锴善小学尝以许慎説文依四声谱次为十巻目曰説文觧字韵谱铉亲为之篆镂板行世【宋史徐传】
　　徐锴紫极宫石磬铭【题跋见前】
　　李萧逺
　　钟陵清凉寺有元宗八分题名董羽画海水萧逺草书为三絶【名画评】
　　李中
　　李中字有中陇西人滏阳宰五七言兼六言二百篇目曰碧云集【孟賔于碧云集序】　唐懐素草帖有李中书长深二字【墨池编】
　　潘佑
　　潘佑散骑常侍防常子文章赡逸敏于议论以秘书省正字释后主即位迁虞部员外郎改知制诰【马令南唐书】
　　潘佑史失其传仕江南伪主李煜端方刚介不亲外务闭户读书愽通经史文章冨赡尤长于论议时誉蔼然韩熈载及陈乔共荐之以秘书省正字释累迁中书舎人当时礼制损益参决于祐凢所论列利害眀白文彩可观煜颇竒其説遂见施用由是恩宠特异观其行书草帖笔迹奕奕超防流俗殆有东晋之遗风焉今御府所藏行书一许坚等诗【宣和书谱】
　　顔诩
　　顔诩鲁郡公真卿后唐末徙居木川雅辞翰谨礼法子弟有与賔客者未尝面责手冩韦曜愽奕论署于屋壁使之自媿【马令南唐书】
　　王文秉
　　南唐王文秉工小篆自号王逸老欲与逸少相抗【紫桃轩又缀】
　　王文秉小篆千字文【题跋见前】
　　王文秉紫阳石磬铭【题跋见前】
　　应用
　　应用江南人以善书名善冩细字防如毛髪常于一钱上写心经又于一粒麻上写国泰民安四字【龙衮江南野史】
　　朱铣　荘武帝庙碑及张懿公神道碑俱朱铣书杨元鼎　茅山紫阳观碑杨元鼎书并篆额
　　唐希雅　唐希雅嘉兴人李煜好金索书希雅尝学之【名畵评】
　　任能　道士任能南唐人能篆【书史防要】
　　释应之
　　释应之姓王其先闽人能文章习栁氏笔法以善书冠江左初举进士一黜于有司遂学为浮屠保大中授文章应制大徳赐紫元宗喜楞严经勅应之书镂板既成上之元宗曰是深得公权之法者也吾闻公权尝以笔谏穆宗为之改容今效其法尚可想见其风采应之书名益震迁右街僧録【南唐书】
　　释应之莫知世次作行书尝以文绢写进士沈崧曲直不相入赋颇有气骨然笔法本学栁公权至其分间布置则殊乏飘逸故学者病之昔公权作字初出钟王及其成就则有惊鸿饥鹰之力所以名髙当世而外夷入贡别载货贝以购其书如应之岂得有此耶譬之传神冩照或得其形似而精神凝伫防固未尝见之耳然非此则不足以见其优劣云今御府所藏行书二曲直不相入赋　即事等诗【宣和书谱】
　　应之江表名僧能文章善楷隶南唐升元保大间为内供奉中主后主书体与之相类当时碑刻多其冩者至今尽存惟江寕府保寕寺四注金刚经兼备众体尤为精笔【蘓魏公集】
　　宫人乔氏
　　李后主手书金字心经一巻赐其宫人乔氏乔氏后入太宗禁中闻后主薨自内庭出其经舍在相国寺西塔以资荐且自书于后曰故李氏国主宫人乔氏伏遇国主百日谨舍昔时赐妾所书般若心经一巻在相国寺西塔院伏愿弥勒尊前持一花而见佛云云其后江南僧持归故国置之天禧寺塔相轮中寺后失火相轮自火中堕落而经不损为金陵守王君玉所得君玉卒子孙不能保之以归寗鳯子仪家乔氏所书在经后字极整防而词甚凄惋所记止此徐锴集南唐制诰有宫人乔氏出家告岂斯人也【王铚黙记】
　　前蜀
　　韦荘
　　韦荘字端已杜陵人见素之后王建辟为掌书记后相建为平章事【全唐诗话】
　　韦荘字端已官至平章事性踈旷不以小节自拘唐干寕中举进士第有诗云大道不将炉冶去有心重筑太平基时人以其有宰相器李询为两川宣谕使辟为判官荘以中原多事潜依王建建奏为掌书记寻为起居舎人及建开国委任于荘制度号令刑政礼乐皆荘所定当时以作字名于世但今所见者甚少观借书诸帖有行书法非潜心于古而一意文词翰墨间未易至此也今御府所藏行书三　借书帖借乐章帖　米团帖【宣和书谱】
　　王锴
　　王锴字鳣祥唐天复时奉使西川因留蜀官翰林学士至中书侍郎同平章事唐师入成都锴至洛阳授以刺史【十国春秋】
　　前蜀王氏朝伪相王锴家藏书二千巻一一皆亲迹并冩藏经每趋朝于白藤檐子内冩书书法尤谨近代书字之滛者也【金壶记】
　　任徳筠　前蜀人本业寺碑任徳筠书【金陵事】
　　张昭　道士张昭前蜀人学栁公权书甚精【书史防要】释贯休
