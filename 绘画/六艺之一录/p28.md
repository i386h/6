<!-- { "loadSidebar": true } -->
　　或得防于临淄故城赵氏售之临淄故全齐以兵威雄四方征战不息其兵利器坚固宜有传于后其铭曰【阙】书文犹为科斗形盖周之未衰也防有钩其曲甚利或谓矛防以冲陷入物洞胸贯腋以利相尚今其状如钩旁出而内向者此于用不亦废哉岂为镦者固如此耶余尝读字林镦平底也盖矛亦铜也进戈者前其鐏进矛防者前其镦鋭底曰鐏平底曰镦以其平底镦地故谓镦则镦者防之末其与防并存也昔栾乐乗槐木而覆或以防钩之断肘而死王何以击子之断其右肩齐人以戈击公孟宗鲁以背蔽之断肱古者戈防之属为之勾兵酋矛之属为刺兵盖戈有胡矛防有句援句兵坚者在后刺兵坚者在前则防有坚其重则句牵者所用也昔楚授师孑焉以伐随故曰句孑凡防而无刃秦晋之间谓之孑或谓之鏔【音移】吴之间谓之戈东齐秦晋之间其大者谓之曼胡其曲者谓之句戈防曼胡今见古防有无刃而句者此其异也【广川书跋】
　　古篆防
　　跋李伯时所藏篆防文云龙眠道人于市人处得全铜防古制也泥金六字字家不能读虫书妙絶于今诸家未见此一种乃知唐度僧梦英皆妄作耳【山谷题跋】
　　古鎗铭
　　田仲方得古铜器于白马河岸説者传以为龙桮疑陵寝中器也宣和五年余来闗中与仲方防长安因示余龙桮考其制有首龙也其旁刻饰杂有花草虫兽足分类巵其识曰互岺考之古字当读为亚鎗盖古文尚书沧从□鎗为仓古文从省如此汉制东宫给铜龙头鎗则此器也其曰亚者鎗亦非一当有序而陈者昔人因火欲出铜鎗误出熨斗乃曰鎗被烧失脚观此便知鎗为有足器矣可以信也【广川书跋】

　　右铭曰黄季之李用其吉金自作舟其永用之舟亦酒器以着沈湎之义【钟鼎欵识】
　　周车罍
　　铭一字为挽车形车轶则致败而酒之流足以败徳器以载铭铭以立义视其器而求其义则知古人所以制作岂徒然哉是器以牺首为耳为鼻腹着饕餮下作垂花虫镂隠起间错云雷与宣和博古所载犠首罍大略相似实周器也【古器评】
　　周帛女奁
　　器与盖铭共六字帛女疑宫女之主缯帛者然考之周官初无此名岂非自周之东典礼不存因其职而命之欤况奁者妆奁之具宜乎以帛女自铭也【绍兴古器】

　　右开元四年游子武之竒于偃师耕得之也【钟鼎欵识】比干墓在汲县西北十五里墓前有殷比干墓四字世以为孔子书体势与周穆王吉日癸巳类先圣所篆比干墓铜盘铭文曰左林右泉后冈前道万世之宁兹焉是寳开元中为耕者所得不传矣【七脩类藁】比干铜盘铭今在汲县北十五里比干墓上衞辉府志曰周武王封比干墓铜盘铭碑石残断字画失真万厯十五年知府周思宸重摹汝帖立石于墓前薛尚功钟鼎欵识言唐开元中偃师县土人耕地得此盘篆文甚竒古其释文云左林右泉后冈前道万世之藏兹焉是寳一作前冈后道藏一作灵一作宁兹一作于寳一作保今考之张邦基墨荘漫録曰政和间朝廷求三代鼎彞器程唐为陜西提防茶马李朝孺为陜西转运遣人于鳯翔府破商比干墓得铜盘径二尺余中有欵识一十六字又得玉片四十三枚其长三寸许上圆而鋭下濶而方厚半指玉色明莹以盘献之于朝玉留秦州军资库道君皇帝曰前代忠贤之墓安得发掘乃罢朝孺退出其盘其玉久在秦库近年王庶知秦州日取之而去祁寛居之尝见之为余言之然则此盘之得自鳯翔不自偃师即其为何代之物不可知而比干殷人必无塟鳯翔之理也疑以传疑姑存之编首云尔【金石文字记】

　　固不拘耳【钟鼎欵识】

　　右铭一字作鳯栖木之状是器铎也周官鼔人以金铎通鼔凡乐舞必振铎以为之节也【钟鼎欵识】
　　秦
　　金人铭
　　李次升示余金人铭曰皇帝二十六年初兼天下以为郡县正法律同度量大人来见临洮身长五丈足六尺谓得之卬中金人脇下余考之此秦金人铭也何以至此昔秦以长狄十二见于临洮长五丈余以为祥铸金人象之其重二十四万斤坐于阿房宫前当汉而徙之未央宫王莽尝镌其膺文则此铭知不得传矣其后董卓以其九铸钱而石虎以其三置邺宫苻坚取之后置长安以其二为泉其一适至陜而坚乱民以其劳苦患之乃排陷河中戴延之曰翁仲所投故河流涌起然金狄亡矣为此书者其自秦权而成之寄于金人然字竒而古犹在铜锾伯仲间也【广川书跋】

　　右权铭今世人家所藏秦权最多铭文皆同余所得者凡四铭其二不知所从得其一藏王禹玉丞相家皆铜权也其一近嵗出于济州以石为之欧阳文忠公集古録载秘阁校理文同家有二铭其一乃铜环上有铭循环刻之不知为何器余尝考之亦权也按班固汉书律歴志五权之制圜而环也今之肉倍好者周旋无端周而复始无穷巳也孟康注以谓锤之形如环也然古权亦有与今秤锤相似者盖形制不一各从其便尔【金石録】
　　秦权铭曰二十六年皇帝尽并兼天下诸侯黔首大安立号为皇帝乃诏丞相疾绾法度量不壹歉欵者皆壹明之此始皇帝诏也又曰元年制诏丞相斯去疾法度量尽始皇帝为之皆有刻辞焉今袭号而刻词不称始皇帝其于久逺也如后嗣为之者不称成功盛徳刻此铭故刻左使无疑此二世诏也昔开皇二年长安得秦称权旁有铜涂镌字即此铭也家训所传则从鼎而此从贝为异许慎説文兼有二字盖籀书文异壹从壶昆吾圜器其从吉声也壹为专非数也其以权量专明之所以一度量于天下秦无道则甚矣其制法立器盖不茍如此字尤竒古如三代鼎彞旧文顔之推尝被诏冩读谓史记隗林当从权作状书传久逺或转譌至此今世得此铭者其器不一皆法制之物故得着焉【广川书跋】
　　李元吉得秦权铭前诏与世所见尽同其后诏曰元年制诏丞相斯去疾法度量尽始皇帝为之皆有刻辞焉今袭号而不称始皇帝其于久逺也如后嗣为之不称成公盛徳刻此诏故刻左使无疑则与世所见字异其后又曰平阳斤平阳为晋邑则所置守也按史记秦纪二世元年皇帝曰金石刻尽始皇帝所为也今袭号而金石刻辞不称始皇帝其于久逺也如后嗣为之者不称成功盛徳丞相臣斯去疾御史大夫臣徳昧死言请具诏书刻石因明白矣此诏今见于金石不一其词故自不同太史公所记亦其一也按权一物具前后诏书皆刻金为之古者镌刻金石有其法汉后惟见刻石有存于今而刻金之工殆絶世不得传然世亦有钧同此而无刻字秦虽剏法立制其权量固同天下而刻铭疑内府所守其余官府具得受之故能备前后诏然今时所见犹有数器皆刻此铭当其时其在四方应官府所在得受以为制此诏在民间以此为数而准取其平未必尽有刻也【仝上】
　　秦度量
　　右秦度量铭二按顔氏家训隋开皇二年之推与李徳林见长安官库中所藏秦铁称权傍有镌铭二其文正与此二铭同之推因言司马迁秦始皇本纪书丞相隗林当依此铭作隗状遂録二铭载之家训余之得此二铭也廼在秘阁校理文同家同蜀人自言尝游长安买得此二物其上刻二铭出以示余其一乃铜锾不知为何器其上有铭循环刻之乃前一铭也其一乃铜方版可三四寸许所刻乃后一铭也余考其文与家训所载正同然之推所见是铁称权而同所得乃二铜器余意秦时兹二铭刻于器物者非一也及后又于集贤校理陆经家得一铜版所刻与前一铭亦同益知其然也故并録之云【集古録】
　　秦铜锾
　　京兆田氏世得铜锾一其制即始皇帝权铭又得方版才三寸有竒校以汉度得五寸其刻铭则秦二世诏也徃时文与可得此二物盖其一时所制而锾为前诏方为后诏疑两代异器偶相合于此余考之即古规榘之器也古者定法立制始于权平于衡衡连生规规为矩规榘自是器名故以寓方圜之法后世不知其法徒守其名率至不知规榘所在此其为方圜者且得有法数度量可考于其间耶孟子曰规矩方圜之至也为规榘以得天下之方圜则不可无器以寄其法使人就而正也韩子曰规有防荀子曰五寸之榘尽天下之方夫规之圜也其至于防则失其圜也此名法之所守也榘方也不失其方故能尽夫天下之方古之制器左旋见规右折见榘规榘准防四者皆器也故曰大匠与人规榘使知方圜之法至于弃规榘委防墨而得方圜平直者吾弗知也【广川书跋】
　　汉器
　　林华观行镫

　　林华观汉书不载曰五鳯二年乃前汉时物耳【钟鼎欵识】刘原父帖近又获一铜器刻其侧曰林华观行镫重一斤十四两五鳯二年造第一今附墨本上呈

　　汉五鳯中造林华宫汉书不载宣帝本纪云困于莲勺卤中注云县也亦不云有宫盖秦汉离宫别馆不可胜数非因事见之则史家不能备载也余所集録古文自周穆王以来莫不有之而独无前汉时字求之久而不获每以为恨嘉祐中友人刘原父出为永兴守长安秦汉故都多古物竒器埋没于荒基败塜往往为耕夫牧得之遂复传于人间而原父又雅喜藏古器由此所获颇多而以余方集古文故每以其铭刻为遗既获此二铭其后又得谷口铜甬铭乃甘露中造由是始有前汉时字以足余之所阙而大偿其素愿焉余所集録既博而为日滋久求之亦劳得于人者颇多而最后成余志者原父也故特志之
<子部,艺术类,书画之属,六艺之一录,卷十五>

　　铜甬容十其下灭两字始元四年左冯翊造其后铭云谷口铜甬容十斗重四十斤甘露元年计掾章平左冯翊府下灭一字原父以今权量校之容三斗重十五斤始元甘露皆宣帝年号也余所集録干巻前汉时文字惟此与林华行镫莲勺博山炉盘铭尔【集古録】
　　右谷口铜甬铭旧藏刘原父家一器而再刻铭始欧阳公集録金石遗文自三代以来法书皆备独无西汉文字求之累年不获防原父守长安故都多古物竒器原父好竒博识皆购求藏弆最后得斯器及行镫博山香鼎摹其铭文以遗欧阳公于是西汉之书始传于世矣盖收藏古物实始于原父而集録前代遗文亦自文忠公发之后来学者稍知搜抉竒古皆二公之力也【金石録】
　　铜甬铭曰谷口铜甬甘露元年十月计掾章平左冯翊府容十斗重四十斤刘原父以校今权量容才三斗重才十四斤尔汉武以累黍定律至宣帝时权量寀矣考之于古其斛铭曰律嘉量方尺而圜其外庣【音挑】旁九厘五豪羃百六十二寸其权铭曰律权石重四钧同律度量衡刘徽以魏量校之斛容九斗七升四合有竒则魏斛大于汉制梁陈以古升五升为斗周则以五升当官斗一升三合四勺矣一斗实重六斤十二两公孙崈依汉志修称尺与律权石等梁陈因之齐以古称一斤八两为斤隋氏不用律制但以古三升制为一升古三斤制为一斤传曰魏齐斗称于古二而为一周隋斗称于古三而为一【广川书跋】
　　上林荣宫灯

