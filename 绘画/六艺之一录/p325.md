<!-- { "loadSidebar": true } -->
　　小园子帖　元章以此帖为子敬书长睿云处动静以下方是子敬笔前两行乃唐人书字势帖语与后迥殊愚按此一十五行当是三帖前三行字势与后迥殊文义至行往希见与下不属当是一帖中五行至余可耳文义已尽下得华直疏又当为一帖前两帖皆适当行尽又笔法略相似故不复省览误以为一耳要知此三帖不特非右军亦防非子敬疎慢狂纵全是俗笔而目为右军父子汚蔑罪过　□□处当是何公刘顾作比二非故□当是一一言何家动静一一皆知也或作故与亦通刘作故之顾作故故皆非庆□文义笔法皆当是庆慰下永嘉□亦同或作至亦非及似刘作反侧大观同之反字句摸有失耳顾作及比恐非华□当是华直刘作宜非何似帖明作似或作以非未□帖明作未得或作行非
　　龙保等七帖　此下七帖皆取十七帖摸入而龙保帖迟见下失九字多一之字离不可帖前失一行八字误出第五帖爱为上之下爱为上帖前失两行二十一字十七帖为右军烜赫有名之书而首尾譌阙防错至此其他诸帖非人所经见者舛误更可知矣龙保帖下忽无端増入之字与前羲之白下增耳字正同亦可证仆谓耳字为后人增入精鉴不疑也
　　清晏岁丰帖　安世凤云此帖致佳乃释之者最可笑或作有异产已可捧腹至云所使有丰一郷是何言语况并出亦改为使愈不可解细绎之乃所出有无一乏也始涣然明了葢所出者地所产也所有者非地所产而聚于此者无一乏也文义草法无一牵强右军帖如此处多有　嵗□刘顾正作嵗丰施作无非所□唐摸真迹作出淳化误作使
　　朱处仁帖　□在刘作何在亦通然按草法当以所为正取荅荅字真迹旁注故字差小淳化误摸入行耳
　　爱为上帖　为上当是为上刘作退非□□或连上行至吴作吴防或连下违离作念违离皆可通□文义当是违句摸失耳雪谿堂古刻正作违或作连误
　　七十大庆堂帖　汝即岷字领即岭字稧帖崇山峻领正作领按十七帖一卷皆右军真迹所谓凤翥鸾翔左规右矩之妙具于此见之不知王侍书当年何所见遂生去取其间且不过此数帖已半脱误乖舛即其存者又复句摸失真比之唐摸相去千里不谓草率乃一至此可惜可怪
　　淳化秘阁法帖考正卷第八
　　晋王羲之书
　　此卷伪书最少仅四五帖耳钩摸失误处亦比他卷为少
　　小大悉帖　长睿云此帖殊恶末云因縁不多亦近时语按此帖笔法浮滑既乏右军劲骨而当时钩摸又极草率疑误不成字处极多如未□□字施作惟顾作惶□海□字黄作临顾作谘死□□字黄作书顾作罪皆不可辨又以来当是比来顾作以来□□当是賔禽王略帖贼重命想必禽之□字亦如此顾作賔命□问当是承问或作年问故□耳当是故尔耳或作不耳皆未可据以为定　卞公陈云卞壸也
　　清和帖　此与七卷桓公当阳帖皆是未入洛前语云殷生数问北事势复云何时桓公虽奉命北征尚未闻伊水之捷故数问北事云何也安西庾翼也或云谢奕按奕以从兄尚卒后乃迁安西将军当桓宣武入洛时方表尚都督司州诸军事决知非奕考晋书成帝咸康六年春庾亮卒以翼都督江荆司雍梁益六州军事授安西将军代亮镇武昌康帝建元二年秋翼经略中原移镇襄阳此云安西已至决当是翼也晋自度江后中原沦没右军深痛惜之故于庾稚恭经略中原桓宣武北征入洛切切经心屡书及之忠爱之意葢可见矣　首行适字次行云字勾摸有失三行荒字失下一横波帖于荒字下甚字上有空知荒字刻未全也泉本正有横波
　　运民帖　大观以此合上作一帖无可据且笔法亦与上不同又以此下顷为此七字合作一帖文义似相连属而笔法又不同仍旧为得　当字虑叛字钩摸有误
　　多日不知问帖　以小差当是比小差或作以右军以与已通作以顾作似非若耶观□当是观望摸搨有失耳大观改正良是乃□当是苦言病后徃若耶观望乃苦舆上隠痛耳一作者非一日一芨当是一日一昔言一日一夜劳复不极也刘顾作一日一发非□字末笔疾引下当是不一一而钩摸时失之耳
　　郷里人帖　郷里人二行十五字与下文义不属又第二行稍短当别为一帖□或作不非
　　转佳帖　□自劳□字首多一折难以求泰以字左多一防皆钩摸之误□当是或唐孙过庭书谱或字皆如此一作咸非
　　大热帖　力不□当是力不一一刘顾作具非□□□当是羲之白凡古帖一防在行中者为叠字在帖末者为白字此当是白刘顾作上非
　　周常侍帖　常侍周孝侯处第三子也按晋书处与子札皆拜散骑常侍然处在未度江前其子札以晋度江后始拜散骑常侍督石头水陆军事则正在右军时故知当是札也
　　吾唯辨辨帖　前四行当别为一帖不大思下三行笔力殊纵爽与前不同又文义不属知当为二帖也
　　得西问帖　度许询也
　　中郎女帖　此帖笔力散缓当是伪作　□刘顾作往一作徳□刘作泠一作论俱未可据以为定两存之
　　发疟帖　不□当是不具笔驶偶异故似有字耳□□□当是羲之白古帖凡帖末一防皆是白字此承之字疾笔牵带故不可卒辨耳
　　肿不差帖　面近王本作面白淳化作近为是
　　足下各如常帖　长睿云此帖亦唐人作比初月帖差胜愚谓此帖韵遒笔古正当是右军书长睿每以文从字顺者疑非右军十七帖何尝不文从字顺以此见疑过矣弇州云淡闷干呕咸古字须右军乃解然然　长睿云淡古淡液之淡干古干湿之干今人以淡作痰干作干非也　按乔仲山云干呕帖字画圆劲雄雅而纸亦古知是唐初人所临于书行空间直界成路葢为久而卷舒恐致背绢丝文磨损字面故置之书筒而秘之文三桥云乔説非是古人宝爱名帖常以自随王世将得索靖二十四日帖置之衣带中至宣和间折痕犹在即此类也笔法高古迥非后人所及上有南唐内合同并集贤院印又鵞溪黄素革首前后皆用宣政内府图书印之嘉靖间王元美得于慧山谈氏印识题跋具存此帖传流有绪如此其非伪作无可疑矣　力不□□当是力不一一刘顾作力不具非
　　贤内妹帖　□字旧释作贤则少第一笔当是知然本帖有知字作□或由书法各异
　　狼毒帖　三□刘顾作三两于文义为得然右军帖凡两字皆作□此作雨则是雨也逺近清和帖又顷水雨雨字正作□
　　夜来腹痛帖　修龄王胡之也亦称司州北中郎荀羡以疾征还朝廷以郄昙为荀羡军司代羡都督徐兖等州军事此云重熙旦便西与别葢将代羡时语也
　　安西帖　此帖重见本卷后笔法既不相同文亦详略各异一帖而前后异同若此何所可据乎
　　濶转久帖　长睿以卒未近縁如何非晋士语疑此帖为伪按此帖飞动中具肃括意定非右军不能长睿鉴未是　知足下常□之当是同之刘顾作得误
　　冬中感懐帖　□□明是不一一刘顾作具非帖末之字带下一防乃是白字一本无白字失之
　　卭竹杖帖　顾汝和云周益州名抚字道和咸和中监巴东诸军事益州刺史永和初桓温征蜀以抚督汉中巴西四郡军事镇彭模以功进爵建城县公在州三十余年卒　山谷云右军与益州书凡廿许帖即今之十七帖也铨次者误置两卷中耳
　　不得执手帖　不得上绛帖有羲之顿首字怅然下亦有羲之白字　刘次荘分足下十二字别作一帖误
　　阮郎帖　长睿云阮公故尔一帖非逸少书　阮郎未详何人或曰即陈留阮裕裕有重名为王敦主簿岂即其人邪阿万当是谢万太傅安弟也桓温经略中原以万为豫州刺史监司冀豫并四州军事假节右军以其矜豪傲物故笺与桓温有违才易务之语此帖云阿万守笃大灸不得力葢是其受任北征时忽有疾也万石此出右军深不欲之故词语迟囘反复如此末云自必出惟须小差则所谓成事不説者耳铁石亦未详或云殷铁石则自梁人决知非也　阮□字末多一折当是阮郎刘顾作阮公未是或作既月尤非□万当是阿万右军有阿万来一昔不得眠帖当是一人顾作何万非也大灸不得力黄作大恶顾作将力皆非复助且三字钩摸皆有失大观摹正绛本误以此帖合下上虞蒸湿二帖为一帖
　　蒸湿帖　元章云此子敬代父书长睿云非也结字殊不同词亦异晋体愚谓词故无异但结字不类右军耳　病字末笔钩摸少一折羲字摸误刻下行短当失一面字
　　不得西问帖　此六字亦是桓温未入洛前语
　　丘令宅图帖　顾汝和云刘释作近令送此宅图近字与下文词意似舛而与水丘之丘字笔法正同当作丘彦逺帖録云今与丘山隂书借人又语丘令临葬借轻车窃意即此丘令也右军宅在越之蕺山今为戒珠寺隶山隂庸非此宅图邪册□四十字并也刘误作州亩徐澄斋误作卅水丘与帖首丘字同或亦误作近　以上四行当自为一帖适行尽刘次荘便合下谢生为一帖误
　　谢生在山帖　説巳见第七卷不审比出下三行当别为一帖
　　飞白帖　刘次荘以丘令宅图至此四帖合为一帖非昨遣书帖　喜慰□□时行当是喜慰之亦时行刘顾连之亦二字作足下按下字草法当作□此作□则是亦字刘顾释误大观□上失一防故施作重慰亦误□日文义当是今日非縁摸误即书时偶多一折耳作令非□□劣□按书法当是公与卿小异刘顾作卿亦非帖末之下有白字一本无白字非
　　采菊帖　何以永日当是何以言当采菊消此永日也刘作似顾作比皆非采□当是采菊山谷作采药谓失一笔亦非
　　增慨帖　增慨下笔法与前五行不同当别是一帖想□能果刘施释作必固非顾作君亦未是疑当作示右军行穰帖还示正如此□刘施作迟正是顾云书法当作返非□散按书法当是节散刘顾作善散亦可通
　　由为帖　按此七字笔法迥与上不同亦当别为一帖官帖正越行汝和谓由为二字连下因上行示下不能容故耳误也不□当是不一一刘顾作不具非
　　月半帖　米云此子敬代父书长睿云帖虽晋人语而字不合作葢后人写二王尺牍中语耳按汝帖有右军念足下罔极之至不可居处一帖词语笔法与此正同大小异耳要之皆是伪帖
　　独坐帖　果□按书法果□当是者旧俱释作去亦通安西帖　长睿云安西庾翼也翼之镇荆州以石虎袤暴娄表请北伐康帝及朝士皆遣使譬止孙绰辈亦致书谏之则逸少所见之表殆亦论北伐事也翼之此举朝论弗以为然故逸少亦以为常言及闻其迁襄阳乃云稚恭遂进镇东西齐举想尅定有期也则始虽同羣议而终以为当犹赵充国之讨防羌初是之者十三中十五最后十八有诏诘前言不便者皆顿首服无足怪也然翼有志无年徒奋十倍之气而无一统之功此志士所嗟慨者　此帖己见本巻惟多説不复付送让都督八字
　　如兄子帖　如兄子下当别是一帖□刘误作见□当是督刘合上帖俱误作共嵩即庾子嵩逺即王逺
　　黄甘帖　三□当是三百上下各借一笔耳刘顾误作二百舡□刘顾作船信玩其笔法当是匠字古者以使为信如云信遂不取答言使者不取答书也后世始以信为音信之信晋时未有此语此帖若作船信不可得则是以为音信矣恐非晋防
　　尊夫人帖　米云伪帖
　　日五期帖　此帖格韵殊俗亦是伪作
