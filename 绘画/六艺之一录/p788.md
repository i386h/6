<!-- { "loadSidebar": true } -->
　　余收子敬范新妇唐摹帖获于苏激家后有倩仲跋余题诗黄庭坚和题于后蒋子竒和三首吕升卿和二首刘泾和两首余章和二首余后二首又再和者共成一轴林子虚借去未还
　　刘泾收许浑乌丝栏手写诗一百篇字法极不俗第一篇湘潭云尽暮烟出巴蜀雪消春水来盖是面覩西南世界一段物色自有识者知之剪前一幅易与杜介一幅在王诜处
　　刘泾在宿州平生初收白麻纸临顔书太冲序乃其秘笈第一物至润收封敖行李文饶太尉告许浑诗次得智永板本千文其后得余家十七帖日本书及日本告吴融司空图赠光歌张颠光亚栖等书韩马戴牛
　　刘泾于杨杰处得贞观御府内史官奴帖余以十七帖以下诸物易归余家先于唐坰处得右军尚书帖云得于僧清道亦有正观印印文遂复合仍带元截纸痕一条故一物也林希见余家此轴叹云秘府所有殆不过是尝见阁下一巻字印相去五寸许不相连若真印印则四枚理无平均若伪雕必只一钮用皆齐一也余闻之愠甚懒展阅愠极试取视之左右上下无一相当者疾呼林过与语所以公击节曰公此书愈妙也方是时刘泾不信世有晋帖后十五年始得子鸾字帖云是右军余云恐陈子鸾未经余目后薛绍彭亦云六朝书
　　薛绍彭以书画情好相同尝寄书云书画间久不见薛米余答以诗云世言米薛或薛米犹言弟兄与兄弟四海论年我不卑品定多知定如是刘泾过薛见书大呌书来云云余答以诗云唐满书奁晋不收却缘自不信双眸发狂为报豢龙子不怕人称米薛刘刘君旧不收晋帖云无真只收唐帖故有是句
　　余临大令法帖一巻在常州士人家不知何人取作废帖装背以与沈括一日林希会章惇张询及余于甘露寺浄名斋各出书画至此帖余大惊曰此芾书也沈勃然曰某家所收久矣岂是君书芾笑曰岂有变主不得认物耶
　　余居苏与葛藻近居每见余学临帖即收去遂装黏作二十余帖仿名画记所载印记作一轴装背一日出示不觉大笑葛与江都陈叟友善遂赠之君以为真余借不肯出今在黄材家
　　余临张直清家虞永兴汝南公主墓志浙中好事者以为真刻石右军帖尤多
　　右军唐摹四帖一帖有裹鲊字薛道祖所收命为裹鲊帖两幅是冷金硬黄一幅是楮薄纸摹右军暮年更妙帖也其一幅云欲与彦仁集界上平自可且何所谘人乃王道平平其平字音便又见晋人语气上有文印印在帖心面上不印缝四边亦有小开元字印御府帖也
　　宋子房收得唐开元摹右军帖末有李林甫等臣跋今归王诜翰林印皆在也内异热一帖归薛绍彭
　　王诜收勅一道是赐浙西节度旌节与顔鲁公前中书门下如今制后郭子仪书名
　　许彦先有南州刺史告真卿二字吏部尚书时字甚淳劲
　　苏耆书画记述与凤师赏阅数日内史与王述帖刻在江南十八家帖中本朝以碑本刻入十卷中较之不差毫发
　　又二帖云増慨安西是也上有笔精墨妙印苏耆题二字余得于王诜以文皇手诏易之文皇诏宋素臣尚书家物
　　晁端彦收懐素与皇少卿柬大纸一轴笔势简古吕昌道家有懐素两帖少年所书也今归钱勰家又王钦臣有懐素以诗代懐寄浩公碧緑地杂色缬上草书老笔特妙
　　吕穆仲侍郎收李阳氷白麻篆一卷细与缙云石刻相似
　　文勋有一轴黄麻篆阳氷少时书
　　苏台文收张从申墨迹一卷是唐坰言余未见唐度诸体诗粗有古意李玮家一様有两册闗景辉家刻石子敬帖节过触事云云甚竒妙云真迹在石元之大夫家今在其子县尉处
　　苏州邵元伯收苏沂所摹张颠贺八清鉴帖与真更无少异又摹懐素自叙尝归余家今归吾友李錞一如真迹
　　程师孟语余四十千置得古摹兰亭一本白玉轴欲出示竟不曾取今在子宏处王安上曽见之
　　唐人摹右军丙舍帖暮年书在吕文靖丞相家淑问处法书要録载是临钟繇帖薛绍彭摸得两本一以见赠
　　栁公权书隂符经有会昌日月姓名为马玘借去未还今知其子永稽能保惜在合肥江南文房物也
　　王仲修收唐湖州刺史杨汉公书有钟法与襄阳罗譲能书碑同余家亦收一纸后题会昌年临写钟表今易归薛绍彭家
　　唐司议郎陆柬之书头陀寺碑前少两幅获于吴郡世末有此书内空山字后笔以氏族志检之父名山才及王诜处收钱氏临陆兰亭皆空山字王仲孜收兰亭诗一卷余以头陀碑一幅及智永帖换宗室令穣欧书语箴一幅与薛绍彭分收
　　李邕胜和帖余以六朝画古贤韩马银博山金华洞天石古鼎复忘记数物易得于吕公孺孙端问处余尝以碧笺临李三帖与真无异吕擕去装禠矣
　　有人收得虞永兴与圆机书一纸剪开字字卖之至矾卿二字得麻一斗鹤口二字得铜研一枚房邨二字得芉千头随人好之浅深
　　李氏卫帖云卫稽首和南近奉勅写急就章遂不得与师书耳但卫不能拔赏随世所学规模钟繇遂多歴年二十着诗论草通解不敢上呈卫有一弟子王逸少甚能学卫真书咄咄逼人笔势洞精字体遒媚师可诣晋尚书馆书耳仰慿至鉴大不可言弟子李氏卫和南此帖比今阁帖字亦多亦其所撰也次无名帖次郄超帖亦摹其阁帖中次陆机卫恒帖卫亦摹入阁帖也后余以画易于刘泾分前四帖与李錞皆正观间一种伪好物
　　双钩摹欧帖上有印云清河张廷范印余跋曰唐人所摹
　　欧阳询黄麻纸草书孝经是马季良龙图大夫直温所收今归薛绍彭家
　　宗室令穣收欧阳询三轴第一轴苏彦语箴次幅故事两段有开元缝印翰林之印李林甫臣等跋及知书楼官名字末后唐贼蒋元晖题宣徽两院使印余以智永三行帖陆柬之头陀寺碑一幅易得语箴第二轴草帖五纸第三轴行书故事皆有开元姚宋印跋草帖乃暮年书精彩动人行书少时书也
　　智永临右军五帖获于吴郡因托薛绍彭书考妣会稽公防阳丹阳二太夫人告贽为润笔薛以书画还往出处必同每以鉴定相髙得失评较
　　薛书来云购得钱氏王帖余答以李公炤家二王以前帖宜倾囊购取
　　薛书来云新收钱氏子敬帖献之上刮去两字余以为操之之字后人恐以为操之故刮去
　　无锡唐氏有双钩右军十七帖有精彩钱塘僧了性收一卷楮纸一同唐坰家有一卷是钱氏物纸白唐氏又收碧绫黄庭经云是褚遂良书非也上有江南李重光清辉二字小印云是丁晋公家族人所质钱氏所收浩愽帖云臣节分严外无典掌之所故不簿上而诸位咸有法书临搨甚多常州使君景湛房下往往为人购去薛绍彭收肃宗千文字上皆有希圣字印忠孝之家圆钱印钱氏书堂印钱勰房下有史孝山出师颂题作萧子云亦竒古又有写白乐天诗一首是唐人书亦秀润天气殊未佳顔鲁公帖緑枣花绫是唐人勾填圏深墨浅
　　王诜每余到都下邀过其第即大出书帖索余临学因柜中翻索书画见余所临王子敬鹅羣帖染古色麻纸满目皱纹锦囊玉轴装剪他书上跋连于其后又以临虞帖装染使公卿跋余适见大笑王就手夺去谅其他尚多未出示又余少时使一苏州背匠之子吕彦直今在三馆为胥王诜尝留门下使双钩书帖又尝见摹黄庭经一卷上用所刻勾徳元图书记乃余验破者












　　六艺之一録卷三百七十六
<子部,艺术类,书画之属,六艺之一录>
　　钦定四库全书
　　六艺之一录卷三百七十七　　钱唐倪涛撰
　　厯朝书谱六十七
　　鉴藏
　　宣和书谱　　御府所藏【纪传书帖已载前谱兹不重述】
　　厯代诸帝王
　　晋武帝【草书二】
　　唐太宗【正书一行书九草书四】　唐明皇【隶书四行书二十一】
　　唐肃宗【行书七】　　　　唐代宗【行书七】
　　唐德宗【行书一】　　　　唐宣宗【行书三】
　　唐昭宗【行书一】　　　　唐则天皇后【行书一】
　　梁太祖【行书一】　　　　梁末帝【行书一】
　　周世宗【行书一】
　　篆书
　　唐李阳氷【篆书三】　　　唐卫包【薤叶篆书一】唐唐元度【篆书一正书三】　　　唐释元雅【科斗小篆一】宋益端献王【篆书一】　　　宋徐【篆书七】
　　宋章友直【篆书一】
　　隶书
　　唐韩择木【隶书二八分书】
　　正书
　　魏钟繇【正书一】　　　　　宋萧思话【正书一】
　　齐王僧防【正书二】　　　　隋薛道衡【正书一】唐禇遂良【正书五行书一草书】　唐顔眞卿【四正书六行书二十】
　　唐徐浩【二正书】　　　　唐元稹【三正书】
　　唐李商隐【一正书一行书】　　　唐栁公权【二正书六行书】
　　唐萧遘【五正书一行书】　　　　唐陆扆【一正书】
　　唐李磎【一正书】　　　　唐詹鸾【一正书】
　　唐顾绍孙【二正书】　　　唐陆希声【一正书】
　　唐杨钜【一正书】　　　　唐崔逺【一正书】
　　唐张顗【一正书】　　　　唐郑賨【一正书】
　　唐戎昱【一正书】　　　　唐赵模【一正书】
　　唐许浑【正书二】　　　　唐张钦元【正书二】
　　唐杨庭【正书一】　　　　唐景审【正书一】
　　唐钮约【正书一】　　　　唐女仙吴彩鸾【正书十三】唐道士杜光庭【正书一】　唐道士梁元一【正书一】唐释昙林【正书一】　　　吴越国钱镠【正书一】南唐主李璟【正书一】　　五代薛贻矩【正书一】五代卢汝弼【正书一】　　五代豆卢革【正书四行书六】五代王仁裕【正书一】　　五代杨邠【正书一】
　　宋宋绶【正书八】　　　　宋蔡襄【正书三】
　　宋石延年【正书一】　　　宋陆经【正书二行书二】
　　宋王子韶【正书一】　　　宋道士陈景元【正书六行书二】宋山人蒲云【正书二】　　宋释法晖【正书一】
　　行书
　　晋王衍【行书一】　　　　晋谢奕【行书一】
　　晋桓温【行书二】　　　　晋谢安【行书三】
　　晋谢万【行书二】　　　　晋陆玩【行书一】
　　晋张翼【行书一】　　　　　晋王蒙【行书一】
　　晋王徽之【行书四】　　　　晋王邃【行书一】
　　宋孔琳之【行书一】　　　　梁陶景【行书六】
　　梁王筠【行书一】　　　　　陈陈叔怀【行书一】
　　陈蔡凝【行书一】　　　　　唐虞世南【行书九草书四】唐欧阳询【正书四行书三十草书六】唐欧阳通【行书二】
　　唐陆柬之【行书五草书一】　　　　唐李邕【行书十】
　　唐吴通【行书三】　　　　唐李白【行书二草书三】
　　唐张籍【行书一】　　　　唐裴潾【行书一】
　　唐杜牧【行书一】　　　　唐李景让【行书一】唐崔从【行书一】　　　唐白居易【行书五】
　　唐裴休【行书一】　　　　唐司空图【行书二】唐卢如猷【行书一】　　　唐吴融【行书一草书一正书三】
　　唐韩偓【行书二】　　　　唐任畴【行书一】
　　唐林藻【行书一】　　　　唐徐凝【行书二】
　　唐韦荣宗【行书五正书一】　　　唐苏灵芝【行书一】唐妇人薛涛【行书一】　　唐道士鱼又【行书一】唐释怀仁【行书一草书一】　　　唐释行敦【行书一】
