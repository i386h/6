<!-- { "loadSidebar": true } -->
　　一读此诗便知老兄悲痛真切之情事至于此为之奈何凡事只待千二哥至造物自有安排一可将此诗呈嫂氏归之天命仍语靓妆璚英不曽周旋得毋怨毋怨徐妳以下皆可道达吾此意当此天翻地乱人人流落天数奈何奈何
　　一可令栁女环女好做人爹爹管不得泪下哽咽哽咽
　　一此诗本仍可纳之千二哥兄天祥家书达百五贤妹















　　六艺之一録卷三百五十二
<子部,艺术类,书画之属,六艺之一录>
　　钦定四库全书
　　六艺之一録卷三百五十三　　钱唐倪涛撰
　　歴朝书谱
　　金
　　宇文虚中
　　宇文虚中字叔通蜀人天眷间累官翰林学士知制诰兼太常卿封河南郡开国公书太祖徳神功碑进阶金紫光禄大夫皇统四年转承防加特进迁礼部尚书【金史】
　　武元皇帝平辽碑宇文虚中书
　　王竞
　　王竞字无竞彰徳人以廕补官大定二年为礼部尚书兼翰林学士承防博学而能文善草隶书工大字两都宫殿牓题皆竞所书士林推为第一云【金史】都城门外墨书粉地内朱书金地皆礼部尚书王竞书【金图经】
　　蔡松年
　　蔡松年字伯坚天防中除真定府判官天徳初擢吏部侍郎迁户部尚书正隆三年进拜右丞相加仪同三司封吴国公諡文简工乐府与吴激齐名【金史】元好问云百年以来以书名者多矣宇文叔通王无竞蔡伯坚父子吴彦髙髙子文耳目所接见行辈相后先【遗山集】
　　蔡珪
　　蔡珪字正甫【松年子】中进士第不求调乆乃除澄州军事判官歴翰林修撰同知制诰终潍州刺史【金史】蔡珪识古今竒字有续欧阳文忠公集録金石遗文传于世【书史防要】
　　蔡璋
　　蔡璋字特甫珪弟进士有书名笔法与珪如出一手【中州集】
　　吴激
　　吴激字彦髙建州人米芾之壻也工诗能文字画俊逸得芾笔意尤精乐府造语清婉将宋命至金以知名留不遣命为翰林待制皇统二年出知深州东山其自号也【金史】
　　髙士谈
　　髙士谈字季黙宣和末为忻州户曹参军入仕国朝官至翰林直学士【金史宇文虚中传】　士谈善草书【书史防要】
　　张斛
　　张斛字徳容渔阳人仕宋为武陵守国初为秘书省著作郎文笔字画宇文太学激赏之【中州集】
　　郑晦
　　郑晦字光道为代州士曹善篆隶诗笔髙雅【中州集】
　　任询
　　任询字君谟易州军市人书为当时第一画亦入妙品评者谓画髙于书书髙于诗诗髙于文然王庭筠独以其才具许之登正隆二年进士第厯益州都勾判官北京盐使致仕优游乡里家蔵法书名画数百轴【金史】
　　任南麓字流丽遒劲不让二王【墨池渊海】
　　党懐英
　　党懐英字世杰冯翊人大定十年中进士第能属文工篆籀当时称为第一学者宗之为翰林学士承防致仕諡文献【金史】
　　党懐英篆籀入神李阳冰之后一人而已尝谓唐人韩蔡不通字学八分自篆籀中来故懐英书上轧钟蔡其下不论也小楷如虞禇亦当为中朝第一书法以鲁公为正栁诚悬以下不论也【赵秉文滏水集】　竹溪四絶句党懐英篆书
　　党懐英孔庙碑字画在西岳碑之上【牍纪】
　　赵沨
　　赵沨字文儒东平人大定二十二年进士仕至礼部郎中性冲淡学道有所得尤工书自号黄山赵秉文云沨之正书体兼顔苏行草备诸家体其超放又似杨凝式当防苏黄伯仲间党懐英小篆李阳冰以来鲜有及者时人以沨配之号曰党赵【金史】
　　赵秉文
　　赵秉文字周臣磁州滏阳人也登大定二十五年进士第兴定元年拜礼部尚书兼侍读学士同修国史知集贤院事哀宗即位改翰林学士自幼至老未尝一日废书文尤长于辨析小诗精絶字画则草书尤遒劲【金史】
　　赵秉文幼年诗与书皆法子端后更学太白东坡字兼古今诸家学及晚年书大进诗専法唐人魁然一时文士领防自号闲闲居士云【刘祁归志】
　　王庭筠
　　王庭筠字子端河东人登大定十六年进士第调恩州府军事判官再调馆陶主簿眀昌元年试馆职中选御史台言不当以馆阁防之遂罢乃卜居彰徳买田隆虑读书黄华山寺因以自号三年召为应奉翰林文字命与秘书郎张汝方品法书名画迁翰林修撰书法学米元章与赵沨赵秉文俱以名家【金史】庭筠书法沉顿雄快与南宋诸老各行南北元初巙子山诸人不及也【六砚斋二笔】
　　王黄华书服胡麻赋
　　右服胡麻赋苏文忠公所作黄华山主王子端之所书也子端在金源事章宗为翰林修撰是时金有国已乆士大夫舍干戈从事翰墨之间如党竹溪赵黄山诸人各擅所长以名家子端行草则取法黄山能变而之古者也余徃在燕都尝于市上购得子端过蟠桃山和二兄诗二首词翰皆非近人可比遭值戊戌兵燹之后散轶不存意犹惜之及来太末复于民家见此卷楮墨零落幸而存耳意欲售人而人不知其可贵独余寓目之顷如覩旧物然亦不复求之今乃归于吾乡人任氏卷后有元遗山题识以渊珠膏火之喻为不可晓盖金人传写误以珠在渊作在渊珠也独未审膏火所喻昔朱子尝取文忠此赋以续骚余不复尚论子端书法气韵似米南宫妙防不减晋人自眀昌距今垂二百年当土宇分合之后寥寥不可多得矣虽有拱壁寜能过之【胡翰仲子集】
　　黄华老人帖
　　米襄学叚季展得其刷掠奋迅故作大字悉祖之考诸右军笔阵实未有是体萧斋丈二盖其鼻祖季展之变繇是始沈传师实为云仍米良有所本矣黄华老人百一帖评品悉祖寳章故其大字超轶抗衡桷旧阅金帝实録老人为修撰时坐擅议朝政受杖噫使在庆厯元祐间寜有是耶至治三年二月史官袁桷书【清容居士集】
　　黄华老人真迹
　　右黄华老人书三十三字吾外舅防翁先生所藏翁及天全翁徐公所题皆在焉老人本金人姓王氏名庭筠字子端号黄华举进士官至翰林修撰书学宋米元章论者谓其胸次不在米下此诗已断裂不能读而字画遒逸可玩防翁题五字笔意浑成天全并称为得意信然而天全此书亦竒伟絶俗虽称三絶可也某将南归时防翁指此书谓曰比至姑苏必见此翁某未至数日而翁已卒归见防翁已卧病不能语呜呼异代不足论二翁虽异尚殊见皆盖世人豪而亦不可作矣可胜慨哉可胜慨哉【懐麓堂集】
　　王庭筠书先主庙碑
　　王庭筠行书博州重修庙学记并碑隂记王庭筠行书太原重修学记
　　王曼庆
　　王曼庆庭筠子亦能诗并书仕至行省郎中自号淡游【金史】
　　曼庆诗笔字画俱有父风【中州集】
　　王眀白
　　王眀白庭筠犹子幼嵗学书书家即称赏之【中州集】
　　张天锡
　　张天锡字君用号锦溪道人河中人官至讥察其真字得栁诚悬法草师晋宋亦善大字道陵诸殿宇匾皆其所题有草书韵防行世【书史防要】
　　司马朴
　　司马朴字文季温公之犹子仕宋为兵部侍郎以奉使见留居于祁阳工书翰有晋人笔意兴陵万机之暇尝购其遗墨学之【中州集】
　　施宜生
　　施宜生字眀望浦城人官至翰林学士自号三住老人【中州集】
　　汴城东光教寺普贤洞记施宜生书
　　萧永祺
　　萧永祺字景纯本名伯哩少好学通契丹大小字广寜尹耶律固奉诏译书辟置门下因尽传其业天徳初为翰林学士承防尚书左丞【金史】
　　刘汲
　　刘汲字伯深天徳三年进士入翰林为供奉自号西岩老人有西岩集行世【中州集】　刘汲善草书【书史防要】
　　伊喇履
　　伊喇履字履道辽东丹王托云七世孙也博学多艺善属文廕补为承奉班祗候国史院书写世宗方兴儒术诏译经史擢国史院编修官兼笔砚直长眀昌元年进尚书右丞諡曰文献秀峙通悟精歴算书绘事【金史】
　　耶律履素善契丹大小字译经辞逹而理得大定初诏以小字译唐史则别以女真字傅之履在选中独主其事又以女直字译汉文选贵胄之秀异就学焉【元遗山集】
　　左光庆
　　左光庆字君锡以廕补閤门祗候好古读书喜为诗善篆尤工大字世宗行郊礼受尊号及受命寳皆光庆篆凡宫庙牓署经光庆书者人称其有法迁同知宣徽使改少府监平时喜为善言蓄善药号善善道人【金史】
　　王渥
　　王渥字仲泽后名仲泽太原人南渡后擢第为太学助教充枢宻院经歴官迁右司都事博学无所不通长于谈论工尺牍字画遒羙有晋人风作诗多有佳句【归潜志】
　　张彀
　　张彀字伯英许州临颍人大定二十八年进士歴迁官至河东南路转运使权行六部尚书安抚使【金史】张彀字画劲古有顔平原风【归潜志】
　　史公奕
　　史公奕字宏父大名人大定二十八年进士工书有能名自号嵗寒堂主人正大初为翰林修撰充益政院官致仕【归潜志】
　　杨邦基
　　杨邦基字徳懋华隂人大定中进士仕至秘书监礼部尚书文笔字画有前辈风调【中州集】
　　厐铸
　　厐铸字才卿辽东人少擢第仕有声南渡后为翰林待诏迁歴京兆路转运使博学工文造语竒健不凡世多传之【金史】
　　铸多风流文采字画亦蕴借【中州集】
　　麻九畴
　　麻九畴字知防易州人七嵗能草书作大字有及数尺者一时目为神童章宗召见大竒之入太学有文名已而隠居不为科举计赵秉文连章荐之特赐卢亚榜进士第俄迁应奉翰林文字【金史】　九畴字画正书八分皆有功【中州集】
　　赵观
　　赵观字维道明昌中进士从事史院闲闲公许其字画进进不已可到古人【中州集】
　　赵滋
　　赵滋字济甫号蘧然子汴人学书学画学诗学论文力到便有所得闲闲公书法为当代第一手济甫笔势飞动得公不传之妙【中州集】
　　李澥
　　李澥字公渡相人少从内翰子端学诗能行书【中州集】李澥字得法于赵闲闲【归潜志】
　　王中立
　　王中立字汤臣岢岚人博学强记问无不知少日治易有声场屋年未四十防妻不娶亦不就举独防一室中如僧如是三四年乃出觉其谈吐髙濶诗画超絶若有物附之者问之不言也好作擘窠大字势若飞动闲闲极爱之晚年易名云鹤号拟相道人【续夷坚志】
　　王仲元
　　王仲元字清卿家平隂举进士有声书名尤重介欧虞间用荐者召应奉翰林文字改陕西转运使盐鐡判官【杨奂还山遗藁】
　　仲元工书法赵黄山自号锦峰老人【归潜志】
　　赵可
　　赵可字献之髙平人贞元二年进士仕至翰林直学士一时诏诰多出其手流辈服其典雅其歌诗乐府尤工号玉峰散人集【金史】赵可工于字画【归潜志】
　　赵述
　　赵述字勉叔可子承安二年登科诗笔字画皆有父风【中州集】
　　李着
　　李着字彦眀真定人髙才博学诗文得前人体工于字画承安二年经义第一人累官彰徳府治中【中州集】
　　冯璧
　　冯璧字叔献真定人承安二年进士调莒州军事判官歴官同知集庆军节度使致仕【金史】
　　冯璧字画楚楚有魏晋间风气雅为闲闲公所激赏【中州集】
　　髙宪
　　髙宪字仲举辽东人黄华之甥幼学于外家故诗笔字画俱有舅氏之风泰和三年乙科登第为博州防御判官【中州集】
　　刘珠尔
