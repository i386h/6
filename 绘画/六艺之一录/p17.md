<!-- { "loadSidebar": true } -->
　　右前一器铭五字所可辨者子与作二字而已后一器铭三字曰子父壬尝考诸姓夏后氏曰姒商曰子周曰姬皆以其祖赐姓于君故子孙得而承之然而论三代之祖则一出于黄帝夏之祖昌意商之祖契周之祖稷皆黄帝之子孙也黄帝四世而禹始有夏又十七世而汤始有商又十九世而武王始有周其三代未有天下之初则皆始封为诸侯于是赐姓此所以有姒子姬之异姓也商之器大抵多铭一子字着国姓也曰壬则商之君有仲壬外壬此铭父壬故知为商爵无疑【博古圗】
　　商之彞器以子铭之者为多然其説不过有二一则传子孙之义一则着国姓也二者必居一于此矣【绍兴古器评】
　　商己举爵一
　　己举
　　商己举爵二
　　己举
　　右高七寸三分深三寸三分口径长六寸阔二寸六分容四合重一斤十两两柱三足有流有鋬铭二字后一器高七寸深三寸口径长五寸九分阔二寸六分容三合重一斤六两两柱三足有流有鋬铭二字右二器皆曰己举已者商之雍巳也举者因献酬而举之故名其器曰举至如尊罍鼎彞其铭通谓之彞者盖此类耳【博古圗】
　　商车爵
　　车
　　右高五寸五分深二寸七分口径长四寸八分阔二寸四分容三合重十有五两两柱三足有流有鋬铭一字曰车以牛首为鋬柱上加云纹流尾与足并皆纯素两面作饕餮雷纹间之先王之时凡诰戒于酒无所不致其严若铭之以车则岂无其义盖车有量酒亦有量也车载礼酒亦载礼也然则一醉日富鲜克由礼多见其不知量者岂不知覆车之有戒耶盖以车铭之不徒设也【博古圗】
　　商秉仲爵
　　辛秉仲
　　右高六寸二分深三寸一分口径长五寸二分阔二寸六分容五合重一斤二两两柱三足有流有鋬铭三字曰辛秉仲是器流尾与足纯素无纹两边作饕餮状间以雷云夫辛者纪其日也秉仲无所经见而秉者疑其为名仲则伯仲之称也前有秉仲鼎而此亦曰秉仲正一类物耳【博古圗】
　　商父壬爵
　　父壬
　　右高七寸三分深三寸一分口径长五寸七分阔二寸七分容五合重一斤四两两柱三足有流有鋬铭二字曰父壬按商之君有曰仲壬其子曰太甲有曰外壬其子曰祖乙是器必太甲祖乙为其父而铭之然二君未知其孰是也【博古圗】
　　商父庚爵
　　父庚
　　右高八寸深三寸三分口径长五寸七分阔二寸七分容四合有半重一斤七两两柱三足有流有鋬铭二字按商纪有太庚南庚盘庚祖庚而此谓之庚者必出于是然言庚者自铭也且商庚鼎庚之字作□而取形于垂实盖庚为西方象秋时万物庚庚有实字适相同此比庚鼎字形为已变矣盖世之相去有先后故字画亦因世为损益也【博古圗】
　　祖庚商号也博古圗载庚鼎之字从□又有庚爵作□与此庚字形不同盖世之相去先后故字画亦因时而为损益耳【绍兴古器评】
　　商纪有太庚南庚盘庚祖庚而此谓之庚者必出于是又曰父者以明子为父作于祭祀燕享之间着庚以正其名耳【同上】
　　商父癸爵
　　父癸
　　右高五寸五分深二寸九分口径长五寸一分阔二寸五分容五合重一斤一两两柱三足有流有鋬铭二字曰父癸者即商成汤之父盖子为父作于祭祀燕飨之间着癸以正名也【博古圗】
　　商中爵
　　中
　　右高六寸深二寸九分口径长五寸阔五寸二分容四合重十有二两两柱三足有流有鋬商人作器尚质而字画亦简古非若周之彞器粲然成文故是器特铭一字曰中而已中之为义王安石释中字云上以交乎下下以交乎上左以交乎右右以交乎左则以礼为饮者其上下左右中于劝酬交举无过不及之咎也盖其语简则义微故耳【博古圗】
　　商尊癸爵
　　尊癸
　　右高六寸五分深三寸口径长五寸阔二寸六分容四合重一斤两柱三足有流有鋬铭二字曰尊癸按癸者成汤之父此商器宜以是识之然又以尊铭之者则王安石解六尊所谓尊居其所而爵从之也盖举彼则知此焉是器两面作饕餮而间以云雷上为山形以牛首为鋬三足纯素柱上复作云纹铭识简古真周以前物也【博古圗】
　　商雷篆爵
　　象形爵
　　右高六寸七分深三寸四分口径长六寸二分阔二寸七分容四合重一斤五两两柱三足有流有鋬铭一字象爵之形而文镂回转若古文雷字昔人于饮食之末尤谨于礼故饮器多取雷象盖雷也者养神于冬而起用于震其动也时故易有山下雷颐之象颐者养也酒以养阳食以养隂过则失所养矣此着雷以为之戒者凡以示其动惟以时而已【博古圗】
　　商龙爵
　　龙
　　铭一字象龙形即龙字也政和丙申北海县民道经临胊其岸圯出数器此其一焉以龙铭爵盖取夫亢而有悔以示其饮不可过过则有悔之义【钟鼎款识】
　　商素爵
　　象人拱物形
　　右高六寸五分深三寸四分口径长五寸六分阔二寸四分容四合有半重一斤二两两柱三足有流有鋬铭一字象人拱物形近类子字盖商子姓而凡见于器之铭者类多如此且王安石云酒尊居其所而爵者从之盖制字之义酋者在上拱者从之爵之所从亦以下而拱上也【博古圗】
　　商辛爵
　　辛
　　铭一字曰辛字画奇古器藏卢公裔家今不在矣铭止一字如李氏所藏庚鼎癸鼎铭亦一字【钟鼎款识】
　　商休爵
　　休
　　铭一字曰休字画极古得于向巨源传本爵名曰休未详何义【钟鼎款识】
　　商单爵
　　单
　　铭一字曰单考古云单姓也王楚云是觯耳【钟鼎款识】
　　丁举爵
　　丁举
　　博古录云王玠得古爵于洛而名之曰丁举字画古拙丁亦商君之号其为商器无疑也【钟鼎款识】
　　商言父爵
　　言父
　　铭二字曰言父如瞿父招父信父之类考古录云此爵有足无文盖足爵也【钟鼎款识】
　　商象形父乙爵
　　爵【父乙】
　　上一字作象形爵字有象形鼎象形鬲前亦有象形爵盖商器之制多如此【钟鼎款识】
　　商子父丁爵

　　铭一字在左柱曰子二字在腹当耳曰父丁盖子为父丁作此爵耳【钟鼎款识】
　　商舟父已爵
　　舟父巳
　　铭上一字作横舟盖示沈湎之戒也【钟鼎款识】
　　商父舟爵铭二字爵于饮器为特小然主饮必自爵始故曰在礼实大先王之时凡诰戒于酒者无所不致其严铭之以舟则岂无其义盖水能载舟亦能覆舟譬之酒能成礼亦能败德取象垂训顾不美哉【绍兴古器评】
　　商主人举爵
　　【举人】主
　　考古录云铭二字在耳谓之主者举亦爵觯之名因献酬而举之也【钟鼎款识】

　　意立戈者子或孙也大者为子小者为孙【钟鼎款识】
　　商父已爵
　　铭五字举父已其下象二矢之形而以一格立之父巳者雍巳也凡鼎彞用享其父则必识以其子继雍巳者弟大戊也而谓之子者岂非继其后者乃为之子耶夫男子之生以桑弧蓬矢射天地四方今着以矢意其在兹乎【绍兴古器评】
　　商伯爵
　　铭三字夫所谓伯者其类不一分等之爵则有侯伯之伯建诸侯之国则有方伯连率之国而又于諡于名于字于序皆可称之古之彞器多铭以伯者必有一于此也【绍兴古器评】
　　商孙爵
　　铭一字曰孙夫铭者自名以称其祖考之美而明着之后世者也此特言孙以见意者盖孙可以为王父尸则又知其为祭祀之用耳是器通体纯素不加文饰与商子孙巳爵商巳举爵大畧相似以类考之必商物也【绍兴古器评】
　　周爵
　　周册爵
　　铭一字曰册说文谓象其扎一长一短中有二编之形诸侯进受于王者也古之器多着此象岂皆当时受赐于君以昭其功者耶【绍兴古器评】
　　周立戈爵
　　铭一字作戈立形戈为兵器戡戮战伐皆従之盖有伤物之意爵虽于饮器为特小然主饮必自爵始故古爵悉为此状者示酒戒也今又铭以着之则昔人谨微防患之意可谓切至矣【绍兴古器评】
　　金器款识
　　簠簋豆铺总说
　　礼始于因人情而为之盖以义起而制之使归于中而已明以交人幽以交神无所不用必寓诸器而后行则簠簋之属由是而陈焉然去古既逺礼文寖失况遭秦灭学之后其书焚矣疑以传疑而无所考证则诸儒临时泛起臆说无足观者故见于礼圗则以簠为外方而内圎以簋为外圎而内方穴其中以实稻粱□稷又皆刻木为之上作盖以体虫镂之饰而去古益逺矣曾不知簠盛加膳簋盛常饍皆熟食用匕之器若如礼圗则畧无食器之用今三代之器方圜异制且可以用匕而食复出于冶铸之妙而铭载粲然则先王制作尚及论也岂刻木镂形者所能髣髴哉至于豆则乃其实水土之品亦所以养其隂者夏以楬豆商以玉豆周以献豆制作虽殊所以为实濡物之器则一也昔醢人掌四豆之实凡祭祀供荐羞则豆之用于祭祀者如此士昏礼设六豆于房中则豆之陈于昏礼者如此以之示慈惠之燕训恭俭之飨亦待此以有行者也是以天子之豆二十有六诸公十有六诸侯十有二上大夫八下大夫七凡以尚德也乡老六十者三七十者四八十者五九十者六凡以尚齿也然则用豆之义其可忽诸尝考制字之法礼必从豆以礼之不可废也豊必从豆以时之不可缓也戏必从豆以交际之不可忘也故孔子于造次之间与夫荅问之际尝眷眷于此者盖为是尔若夫刘公铺与夫君养铺之二器旧以其铺之声与簠相近因以附诸簠今考簠之器方而铺之器圜又自与豆登畧无少异故其铭前曰君作养铺而疑生之豆亦曰养豆则是其铭亦近之疑铭之以铺者有铺陈荐献之义而其器则豆故以附诸豆之末云
　　周叔邦父簠

　　右高三寸四分深二寸一分口径长一尺阔八寸一分容四升一合重四斤八两两耳铭二十二字曰叔邦父莫知其谁特春秋辕氏名邦盖季晢之子也今所藏寅簋铭曰叔邦父岂非一种器耶曰用征用行则叔夜鼎亦铭以征以行按王安石字説征正行也凡言征者皆以正行铭之臣有从君之义故又继之曰用从君王是器饰以蟠螭周以重雷耳作螭首实周器也【博古圗】
　　周史黎簠一【考古圗作史防□音缶】
　　史黎作簠
　　周史黎簠二

　　右二器一出古器物铭一藏扶风乞伏氏铭文同而字画小异史黎二字皆籀文【钟鼎款识】
　　周鄀子斯簠一

　　周鄀子斯簠二

　　右二器一出向本一出古器物铭云藏宗室仲爰家铭文详畧不同【钟鼎款识】
　　周太公簠【考古圗作太公缶】

　　按旧圗云咸平三年同州民杨善德获于河滨以献此器与弡中及史防二器形制全相类铭皆従□而文不同此器缶从缶弡仲器从夫史防器从□亦缶字字即古簠字与簠声相近又形制皆如簋而方文虽不同疑皆簠也【考古圗】
