<!-- { "loadSidebar": true } -->
<子部,艺术类,书画之属,六艺之一录>
　　钦定四库全书
　　六艺之一録卷六十三　　　　钱塘倪涛撰
　　石刻文字三十九
　　唐碑一【朝典】
　　纪功碑
　　髙宗撰并行书飞白额显庆四年八月立【金石録】大唐纪功之颂唐髙宗书在孟州【金石畧】
　　登封纪号碑
　　髙宗撰并行书飞白书额干封元年二月【金石録】右唐登封纪号文凡两碑皆髙宗自撰并书其一大字磨厓刻于山顶其一字差小立于山下然世颇罕传宣和初余亲至泰山得此二碑入録焉【金石録】
　　小字登封纪号碑
　　髙宗撰并行书飞白书额小字在泰山下【金石録】
　　述圣纪
　　武后撰中宗正书文眀元年八月【金石録】
　　唐述圣纪碑立干陵今倒仆折为数叚止存两叚耳据金石録云武后制中宗书字法遒健深得欧虞遗意非中唐以后所办也【石墨镌华】
　　升中述志碑
　　右武后撰相王旦正书万嵗登封元年正月【金石録】右周武后升中述志碑武后自撰睿宗书碑极壮伟立扵嵩山之巅其隂钟绍京书字画皆工妙政和中河南尹上言请碎其碑诏从之【金石録】
　　封中岳碑
　　书撰人姓名残缺碑额薛稷正书万嵗登封元年十二月【金石録】
　　右周武后封中岳碑已残缺书撰人名字皆不可考然验其笔迹盖薛稷书也【金石録】
　　封祀坛碑
　　武三思撰薛曜正书万嵗登封元年十二月【金石録】今在登封县西万羊冈【金石文字记】
　　太宗赐少林寺教书
　　八分书无姓名髙祖武徳三年疑后人重书【金石録】
　　昭陵刻石文
　　太宗御制欧阳询八分书贞观十年【金石録】
　　右唐昭陵刻石文太宗为文徳皇后立欧阳询书其文具载于太宗实録今石刻已磨灭故世颇罕传其畧可见者有云无金玉之寳玩用之物木马偶人有形而已欲使盗贼息心存亡无异又云俯视汉家诸陵犹如蚁垤皆被穿窬今营此陵制度卑狭用功省少望与天地相毕永无后患其言非不丁寜切至也然竟不免温韬之祸太宗英武聪明过人甚逺而于此眷眷不忘何哉以此知死生之际能超然无累者贤哲之所难也又云国家府藏皆在目前与在陵内何异其词尤陋得无为后世达士所笑乎【仝上】
　　赠髙颎礼部尚书诏
　　正书无姓名贞观十一年十二月【金石録】
　　右唐赠髙颎诏书贞观十二年改葬有诏赠礼部尚书其事当载扵史而隋书颎列传唐书帝纪太宗实録皆不载【同上】
　　赠比干诏
　　薛纯陀八分书贞观十八年【金石録】
　　贞观十九年二月薛纯陀八分书今重刻在卫辉府旧唐书太宗纪贞观十九年二月赠殷比干为太
　　师諡曰忠烈命所司封墓葺祠堂春秋祠以少牢上自为文以祭之【金石文字记】
　　追尊元皇帝诏
　　王悬河行书乾道元年十二月【金石録】
　　纪泰山铭
　　明皇撰并八分书开元十四年九月【金石録】
　　宗御制并书文词雅驯而分遒逸婉润最为当时得意之笔刻在泰山髙崖字大六七寸石方三丈极不易搨王户部尧年为彼中司理见饷一纸如获眀珠王元美云佘尝登泰山转天门见东二里许穹崖造天铭书若鸾鳯翔舞于云烟之表为之色飞惜其下三尺许为搨工恶寒篝火焚蚀遂阙百余字云【石墨镌华】
　　开元十四年宗御制并书今在泰山顶石崖上【金石文字记】
　　龙角山纪圣铭
　　眀皇撰并八分书开元十七年九月【金石録】
　　右唐龙角山纪圣铭明皇撰按髙祖实録武徳三年四月辛巳晋州人吉善行扵羊角山见白衣老父乗白马朱鬛谓善行曰为吾语唐天子吾为老君汝祖也今年平贼后汝当为帝天下太平必得百年享国子孙且千嵗太宗遣使者杜昻致祭须臾神复见谓昻曰归语天子我不食何烦祭为髙祖异之立庙扵其地授善行朝散大夫据碑称是时太宗为秦王讨宋金刚所谓贼平汝当为帝者指太宗也其事可谓怪矣然碑与实録所载语颇不同文多不能备録惟碑称善行以武徳三年二月初奉神教至四月老子又见曰石出吾言实既而太宗遣昻善行乗驿表上至长安适防郇州献瑞石如文曰天下安平万日而实録亦云郇州献瑞石有文曰天下于万其语小异又碑称善行绛州人而实録云晋州耳老子其生以清净无为为宗岂身没数千嵗而区区为人称述符命哉盖唐太宗初起托以自神此陈胜所为谓卜之鬼者也史臣既载于实録明皇又文之于碑遂以后来为真可欺罔岂不可笑也哉【金石録】
　　龙角山庆唐纪圣之铭唐眀皇书在晋州【金石略】龙角山庆唐观纪圣铭今在浮山县龙角山　旧唐书地理志武徳二年分防陵置浮山县四年改为神山册府元载开元十四年九月制曰元皇帝先圣宗师国家本系昔草昧之始告受命之期髙祖应之遂扵神降之所置庙改县曰神山近日庙庭屡彰嘉瑞虔荷灵应只庆载深宜令本州择精诚道士七人扵羊角庙中洁斋焚香以崇奉敬【金石文字记】
　　司刑寺大脚迹敕
　　正书无书撰人姓名长安二年六月【金石録】
　　长安二年右司刑寺大脚迹敕并碑铭二阎朝隠撰附诗曰匪手携之言示之事盖谕昬愚者不可以理晓而决疑惑者难用空言虽示之已验之事犹惧其不信也此自古圣贤以为难语曰中人以下不可以语上者圣人非弃之也以其语之难也佛为中国大患非止中人以下聪明之智一有惑焉有不能觧者方武氏之时毒被天下而刑狱惨烈不可胜言而彼佛者遂见光迹扵其间果何为哉自古君臣事佛未有如武氏之时盛也视朝隠等碑铭可见矣然祸及生民毒流王室亦未有若斯之甚也碑铭文辞不足録録之者所以有警也俾览者知无佛之世诗
　　书雅颂之声斯民福者如彼有佛之盛其金石文章与其人之被祸者如此可以少思焉【集古録】
　　【附】司刑寺佛迹碑
　　前碑阎朝隠撰范元悊正书后碑范元悊撰吴守劼八分书长安三年七月【金石録】
　　武后少林寺勅书
　　八分书无姓名天册万嵗二年十二月【金石録】
　　眀皇诫牧宰敕
　　八分书无姓名开元二十六年六月【金石録】
　　梦真容勅
　　正书无姓名开元二十九年六月【金石録】
　　唐赵履信记蘓灵芝行书并篆额开元二十九年六月一日立本朝天圣六年重摹【复斋碑録】　碑在广信军【寳刻丛编】
　　唐宗真容应现制
　　开元二十九年六月一日下临海太守贾长源刻辅崇仪八分书【复斋碑録】
　　卢奂防事賛
　　唐陕州卢奂防事讃开元二十四年唐宗撰并书奂为陕州刺史宗行幸过陕州书其防壁而刻之【集古録】
　　唐宗御制御书帝西幸过陕府至奂防事题賛扵其壁奂以刻石并谢表批答附于后碑以开元二十四年十月立【集古録目】
　　卢奂谢表并批诏
　　表正书无姓名诏行书【金石録】
　　圣宫石台勅书
　　裴瓘书萧諴题潞州【金石畧】
　　啓圣宫台勅
　　太子亨题在西京【金石畧】
　　唐羣臣请立道徳经台批答
　　唐宗注经成诏道士司马秀等请立经台奏谢批答及皇太子绍庆王琮等十八人列名皆附刻扵经防【集古録目】
　　令长新戒
　　开元中令长新戒唐开元之治盛矣宗尝自择县令一百六十三人赐以丁寜之戒其后天下为县者皆以新戒刻石今犹有存者余之所得者六世人皆忽不以为贵也宗自除内难遂致太平世徒以为英豪之主然不知其兴治之勤用心如此可谓为政知本末矣然鲜克有终眀智所不免惜哉新戒凢六其一河内其二虞城其三不知所得之防其四汜水其五穰其六舞阳嘉祐八年六月十日书【集古録】令长新戒一在汜水正书令长新戒二在房子县正书令长新戒三八分书【金石録】
　　虞城县令长新戒王遹篆书邓州令长新戒刘飞书【金石畧】
　　开元二十四年二月五日【诸道石刻録】
　　郑樵金石録有新诫碑二一王遹篆一刘飞书赵眀诚録有三纸欧公録又有六纸有正书有八分书者余所获乃一王某行书盖开元颂行时不但一州刻也碑虽泐甚然书法是深于圣教序者【石墨镌华】
　　唐令长新诫　在河内唐宗御制初宗择令长一百六十三人又自制新诫宰相裴耀卿等请令集贤院善书者书以赐之其后诸县往往各以刻石【集古録目】
　　唐令长新诫开元中县令徐杭所刻太室山人刘飞书在穰县【集古録目】
　　宗尝幸骊山登朝元阁命羣臣赋诗正字刘飞诗最清防特激赏右相李林甫怒飞不先呈已出为一尉而卒【封演见闻记】
　　唐令长新诫　唐宗御制大和九年县令李易简建郑宗冉书此本无宗勅书而别有勅语乃当时召新除令长赐食扵朝堂而遣之叮咛慰勉之言也在舞阳县【集古録目】
　　唐令长新诫【汜水】　唐开元中县令冯宴所刻后嵗久以为柱础寳厯二年县令崔潾移置扵县防【集古録目】
　　褒封四子敇
　　敕门下昊穹眷命烈祖降灵休昭之仪存乎记典荘子列子文子庚桑子列在真仙体兹虚白师元之圣教大道扵人寰观其防言究极精义比夫诸子谅絶等夷其荘子宜依旧号曰南华真人列子号曰冲虚真人文子号曰通真人庚桑子号曰洞灵真人其四子所著书并随号称为真经宣布中外咸使闻知　天寳元年二月卄日【求古録】
　　天寳元年二月正书今在盩厔县楼观　旧唐书礼仪志天寳元年正月癸丑陈王府参军田同秀称扵京永昌街空中见元皇帝以天下太平圣夀无疆之言传扵宗仍云桃林县故关令尹喜宅旁有灵寳符发使求之十七日献扵含元殿二月丁亥御含元殿加尊号为开元天寳圣文神武皇帝辛邜亲祔元庙丙申诏史记古今人物表元皇帝升入上圣荘子号南华真人文子号通真人列子号冲虚真人庚桑子号洞虚真人改荘子为南华真经文子为通真经列子为冲虚真经庚桑子为洞虚真经今人称荘子书为南华经昉扵此也李肇国史补曰天寳中天下屡言圣祖见因以四子列学官故有伪为庚桑子者其辞鄙俚非古人书【古今文字记】
　　封孔子弟子诏
　　吕岩説撰记正书天寳三年十二月【金石録】
　　唐择县令勅
　　唐南阳新野令李伯豫行书天寳六年十月建【复斋碑録】
　　眀皇赐上党故吏勅书
　　天寳十一年十月
　　眀皇哀册文
　　王缙撰史镐八分书贞元五年【金石録】
　　康珽诰
　　徐浩行书天寳十年三月【金石録】
　　顔惟正并商夫人赠告
　　顔真卿正书寳应二年十一月【金石録】
　　唐刑部尚书太子賔客魏国公述先诰
　　刘升八分书【墨池编】
　　諡文宣追封兖公等诏
　　李澜书在淄州【金石畧】　墨池编作李润
　　李润李华从弟淄州尉【唐宰相世系表】
　　僧恵干乞题大通大照塔额表肃宗批答
　　大厯中立【墨池编】
　　劝农勅
　　正书无姓名大中九年五月【金石録】
　　濠州劝民栽桑敕碑
　　大中十年　余得刘莒脩兖州文宣王庙碑见大中时中书门下牒又得此碑见大中时敕乃知平章事非署敕之官今世止见中书门下牒便呼为敇惟告身之制仅存焉【集古録】
　　徳宗政刑箴
