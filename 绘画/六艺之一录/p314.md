<!-- { "loadSidebar": true } -->
　　山谷云右军笔法如孟子言性荘周谈自然从说横说无不如意非复可以常理待之又云王氏书法以为如锥画沙如印印泥盖言锋藏笔中意在笔前耳承学之人更用兰亭永字以开字中眼目能使学家多拘忌成一种俗气要之右军二言羣言之长也
　　得袁二谢书具为慰袁生蹔至都已还未此生至到之懐吾所也
　　袁谓袁宏二谢谓安万袁宏尝从桓温北伐谢安亦尝为温司马右军当是得袁谢尔时书所也之间当别有一字袁或是陈郡袁峤之与右军谢万同燕曲水不得临川问悬心不可言子嵩之子来数有使兾因得问示之
　　法书要录十卷载右军帖语云仆有至临川意盖右军尝为临川也庾敳字子嵩与王夷甫同遇害黄云子嵩与右军不同时然此言其子耳
　　劳心贤妹大都转差然想小大皆佳知賔犹尔耿耿想得夏节佳也念君
　　賔当是蔡谟家儿报字卷云蔡家賔至法书要录十卷载右军帖语云小大佳否賔转胜又云得官奴书賔平安皆若人也
　　又不能不痛熙荐亡政尔复于何求人度政当求之内事余理不絶求之一条当有兾不信冈然前涂愿具诲之以悟其心
　　郄昙字重熙右军妇弟为北中郎将战败左官而亡亡在升平五年正月右军亦以是年亡见真诰但未知孰先后耳或是右军在后作此帖也荐亡者谓昙代荀羡为北中郎二人相继早世也陈简斋甚疑此字大意逸少因羡熙之亡感人生之短景贻书髙士讲求性命之理故曰求之内事当有兾不又云前涂愿具诲之以悟其心似亦谓此按许询郄愔与右军皆从仙人许迈游此帖当是与迈辈而传临之余字殊恶矣
　　行成旅以从是月也景风司至星火列宵伯赵鸣而载隂爽鸠习而武时可以升髙逺望礼可以出宿饯行有诏具寮爰开祖
　　此帖六行山谷云恐是虞禇辈早年书实不尔黄云先辈以为张说送贾至文非也乃贾曽送张赴朔方序中云备官而行成旅以从下云有诏具寮爰开祖宴且申后命宠以蕃锡此帖自行字上祖字下皆亡而作草书皆不缀属当是集逸少书者冩此序耳米亦云自是月以下伪殊不知行成下已伪矣予按此帖墨迹尚在秘省乃流俗书非集右军字
　　兄灵柩垂至永惟崩慕痛贯心膂痛当奈何计
　　黄云此帖伪非也但尝经俗笔临耳禇氏书目有兄安厝情事长毕帖右军不闻有兄乃羣从耳
　　羲之顿首阔别稍乆眷与时长寒严足下何如想清豫耳披懐之暇复何致乐诸贤从就理当不疎吾之朽疾日就羸顿加复风劳诸无意赖促膝未近东望慨然所兾日月易得还期非逺耳深敬宜音问在数遇信忩遽万不一陈
　　山谷云此好事者戯为之耳书未为甚恶而以乱逸少则不可如云吾之朽疾行就羸顿皆懐素髙闲辈鄙语日月如驰嫂弃再周去月穆松大祥奉瞻廓然永惟悲摧情如切割汝亦増慕省疏酸感
　　此帖似是右军语法书要录中亦载此数语但多不同耳穆松似是王氏儿又一帖误在钟繇后云松等陨动亦此人也
　　建安灵柩至慈防幽絶垂三十年永惟慕痛彻五内永酷奈何无由言苦临纸摧哽羲之报
　　此帖墨迹在王顺伯家传寳有绪右军帖传至今者秘阁尚有二十许轴多唐人钩临闻此妙迹恨未得见尝见墨本颇胜官帖也帖语亦见法书要录
　　此诸贤粗可时见省甚为简阔逺须异多小患而吾疾笃不得数为叹耳知足下散势小差此慰无以为喻云气力故尔复以悒怛想散患得差余当以渐消息耳吾顷无一日佳衰老之弊日至夏不得有所噉而犹有劳务甚劣甚劣
　　散者何晏所服寒食散解见大令帖
　　近因乡里人书想至知故面肿耿耿今差不吾比日食意如差而髀中故不差以此为至患至不可劳力数字令弟知问耳
　　右三帖书有顿挫锋势雄劲真右军名迹
　　适重熙书如此果尔乃甚可忧张平不立势向河南者不知诸侯何以当之熙表故未出不説荀侯疾患想当转佳耳若熙得勉此一役当可言浅见实不见今时兵任可处理
　　郗昙字重熙右军妇弟按史殷浩北伐以荀羡为北中郎将而羡有疾朝廷以昙为羡军司加散骑常侍顷之羡徴还仍除昙为北中郎将此帖熙表故未出否荀侯疾患想当转佳若熙自勉等语知是彼时作盖羡北伐时年二十八殷浩以羡在事有能名故居以重任右军所以忧也是时并州刺史张平为符坚所逼奔平阳穆帝升平二年六月也昙为北中郎将在八月此帖右军暮年笔
　　小佳更致问一一适修载书平安
　　修载王耆之字琅琊人廙之弟
　　慈顔幽翳垂三十年而吾匆匆不知堪临始终不发言哽絶当复奈何吾顷至匆匆此比加下
　　此帖字画未为佳然语见法书要录当是临失
　　昨见君欢复无喻然未善悉想宿昔可耳胁中云何一善消息值周转胜也耿耿
　　黄云似是集成字意皆不相属非也此乃一笔书成初书数字笔锋含墨后乃笔干耳值或作德皆未详疾患小差云宏逺俱次迟共冩懐王羲之
　　此帖非伪迟共冩懐共或作无作与皆非此共字昭然特摸多第二笔耳宏逺是二人名俱次次舍也诸家解作论诣皆非后卷期已至帖次道字亦如此
　　承足下还来已乆别欲参慰为染患不能得往问眷仰情深岂此委具乙两日少可寻兾言展若因行李愿故旧今遇贤弟还得数张纸劳动幸不恠耳谨此代申不具释智永
　　右帖末作释智永不待能者皆知其非右军书刘云太宗皇帝岂不晓此释智永字特取其笔法类右军耳山谷云是永师之书之不臧者以予观之不类右军智永亦不肯作此鄙语恶书也此墨迹在秘阁又与一帖同卷题云右军书末有宏白二字甚昭然可笑然刘无言亦尝编入秘阁续帖以为王右军书也殆不可晓雪旣不已寒甚盛冬至可苦患足下亦当不堪之转复知问王羲之　知逺以当造次迟见此子真以日为歳足下得审问旨令君
　　右二帖是右军书之平平者
　　荀侯佳否未果就卿许企懐耳安西音信明云遇得归洛也计解有悬休寻
　　荀侯似谓荀羡安西音信或作安好非安西谓庾亮耳西字狡狯非书之正遇得归洛似言殷浩入洛也然书体不古恐唐人信手所临就卿许犹世说王大将军许知君当有分住者念处穷毒而复分乖当可居情想反理防当
　　旦反想至所苦晩差不耿耿仆脚中不堪沉隂重痛不可言不知何以治之忧深力不具王羲之顿首
　　右二帖皆右军书反理防当以理反观而防当也深以自慰理有大防其思豁之令尽足下勿乃忧之足下殊当忧吾故具字得
　　吾故具示得具字得字讹不可读
　　仆近修小园子殊佳致果杂药深可致懐也傥因行往希见比二处动静故常患驰情散骑痈转利庆至姊故诸恶反侧永嘉至奉集欣喜无喻余可耳得华直疏故尔诸恶不差悬忧顺何似未复庆等近消息悬心君并何为耶此犹未得尽集理行大尅迟此无喻
　　右一帖米以为子敬书黄以为动静以下方是子敬然予观此自是两帖前一帖乃唐人书所谓近修小园子傥因行往皆唐语也观其笔势乃与安西音问同一手所为耳后一帖乃是子敬书散骑王珣也庆与华直王氏内外子孙敬帖中多有永嘉谢铁也
　　治头脑闷或患痈肿头不即溃者以此药贴蜱麻　巴豆　薫陆　石盐　芎防
　　松脂
　　六物麁捣如米粒许其巴豆三分减一松脂少加其分头闷处先剃去髪方寸以帛帖涂药当病上帖之周时帖刮上烂皮以生麻油和石盐涂上当有黄水出为佳羲之上
　　官帖无头闷帖惟绛帖有之黄云政和丁酉六月七日丹阳陈君孝友见过云崇宁间彭谏议君时守浔阳役兵于山间劚石得一大石中空内有小石即此碑也大石未破时坚完无际不解何缘中有此碑殊可异也陈之父时亦官浔阳得此拓本因以见遗视之比绛帖差纵逸结字互有工拙要之此本当在绛刻前但不知何世所刻案逸少尝在江州岂晋有好事者于后移冩于石欤意其薶没既乆土变为石故是刻藏于石间理不足怪世或以此帖为虞永兴书恐未必然或虞尝临此书微飜其体子按秘阁续帖有永兴斋防帖如出一手又其中烦恼字与此脑字相似知是虞临可信又按晋武帝太康十年置江州所统荆地十郡初理豫章至成帝咸康六年移于浔阳逸少尝在江州盖是庾亮死后咸康之末即浔阳也详见郗超帖
　　宋书作咸康六年移治浔阳续通典作咸和元年
　　绛帖平自序
　　小学既废流为法书法书又废唯存法帖法帖乃古人陈迹耳况数经摹刻已失笔意然苟能习之亦胜墙面法帖始自贞观禇遂良所校馆本十七帖是也我太宗皇帝造淳化阁帖十卷自后有所谓刘丞相【沆】潭潘尚书【师旦】绛临江刘次庄【阙】　　将【字世将】汝刻续帖大观之类不可胜计要皆本诸淳化帖淳化帖今难得而诸家旧帖亦不易致绛帖传至今者复有三四本潘师旦所刻为胜绛公库本次之厥后漫灭屡经补治甚至字画乖伪尝以相校乃知其有三四本也嘉泰辛酉予入越友人朱子大以绛帖遗予归而玩之因为之本事释文名曰绛帖平按淳化帖王着所集其间固已真伪混淆名代爽失潘氏不悟又从而刻之如刘次庄王辅道刘无言诸人皆尝刋帖亦不知其非也世有刘氏释文二卷山谷跋法帖一卷跋绛帖一卷评潭帖一卷秦少游官帖通解六篇米元章官帖跋一卷黄长睿刋误十篇陈去非校定释文一卷喻子才潭帖释文一卷秘阁有法帖字证二卷北方有绛帖字鉴二卷近日荣芑有绛帖释文一卷并说一卷曽氏释文一卷诸家惟黄长睿鉴赏最精然恨太略予因绛帖条流而増备之使览者识其真伪通其义理然后究其防画不为无益于翰墨矣若王着以率更为何氏东坡以铁石为梁人米老以王珣为张旭以晋帖为羊欣刘氏以临海为谘诲以修龄为修鄙诸如此类不可悉数皆辨正之盖帖虽小伎而上下千载关涉史传为多惟惭浅陋考订未详故着其所解阙其所不解以俟博识之君子嘉泰癸亥五月九日番昜姜防尧章序
　　白石翁字学极为超诣真闯右军大令堂室所着绛帖平二十卷摘讹指谬令古人几无遁形惜流播不多世间少所寓目予求其书且十年不得见及来津寓古香书屋挿架有此索视之剰首六卷太息弥日卷尾有文衡山季沧苇钱遵王三家图书其为藏书可知缮録之精如顔柳小楷云从宋本摹出想在宋时亦未雕板即在三家亦只此六卷故竹垞先生亦云所见止此岂后十四卷陵谷之余已失传耶噫求之不得见见之不得全延平之剑合者何年余姑留此以俟白石有灵是有人天拥防定不终湮没也雍正四年十二月十八日药林符曽记

　　六艺之一録卷一百三十八
<子部,艺术类,书画之属,六艺之一录>
　　钦定四库全书
　　六艺之一録卷一百三十九　　钱唐倪涛撰
　　法帖论述九
　　淳化秘阁法帖考正卷第一【以下十卷琅邪王澍详定】
　　歴代帝王书
　　此卷既皆歴代帝王书则第三卷齐献王攸亦王也不应列名臣内若以世序为差则陈二王不应在唐后若以陈二王为王故列居帝次则文孝王亦王也又不应在孝武前总之淳化草率荒畧处不可胜数即此以观亦足知其大凡矣
