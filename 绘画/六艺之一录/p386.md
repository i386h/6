<!-- { "loadSidebar": true } -->
　　文衡山先生于书无所不学而行书出于圣教序今学先生书者目不覩圣教序惟规模刻画以为优云间人乃谓敝邑惟有圣教序一路不亦寃乎先生少时学书清晨笼首书千文毕然后下楼盥洗见宾客如此其勤也此卷其未梳洗时书邪抑停云舘无事时书邪不可知己戊子距今又经一戊子八十年所而纸墨完好如新则知寳先生书者当愈重愈严矣【钱允治少室集】
　　明文徴明四体千文
　　文待诏以小楷名海内其所沾沾者隶耳独篆笔不轻为人下然亦自入能品此卷千文四体楷法极精工有黄庭遗教笔意行体苍润可称玉板圣教隶亦妙得受禅三昩篆书斤斤阳冰门风而皆有小法尤可寳也自兴嗣成此文后独元时赵承防及待诏能备此众体惜少章草耳【弇州山人藁】
　　明徐霖三体千文
　　余友宣光防多蓄古书画余数过花屿山房中披覧竟日夕此卷乃吾乡徐九先生书以贻光防助其少嵗学书者余尝闻九篆书直继周玉雪之后李西涯乔白岩推为当代一人眞书有欧阳率更遗意行狎出入李北海赵松雪二公之中岂徒二百年来江南杰出之士盖亦海内翩翩善书者也况此又暮年之书笔力尤为劲丽极为光防珍秘久畱余苍润轩昨自防摄山还忽于笥中检得敬为题右云尔嘉靖甲寅中秋前五日浄信居士盛时泰记【苍润轩碑跋】
　　元班惟志二体千文卷
　　【欵书】至顺四年闰三月廿有四日大梁班惟志书【式古堂书画彚考】
　　元边武书千文
　　【欵书】至元之辛巳春正月元日石抹景良以此纸徴不肖书时天气清淑光景可人遂涤玉腰砚试貍毫笔大书千文以归之近人以余粗学困学翁墨迹但知防画形似耳武奚足尚今且塞公雅命殊勉强也覧者幸勿见诮陇西后学玉蓑渔者边武伯京父识【式古堂书画彚攷】
　　书法于宋季元兴作者有工而以赵吴兴鲜于渔阳为巨擘终元之世出入此两家是卷千文为邉陇西伯京书自叙出于渔阳结搆润宻波澜焕发殆未易优劣也按史元顺帝以至顺四年六月即位改元元统凡二年乙亥则重纪至元凡六年辛巳则改元至正不知何以复系至元于辛巳耶岂作是书时乃至元之日而远方尚未知改元耶石抹元之宦族仕浙者尤盛景良未详其履歴此必伯京寓浙时为书耶自后数年而元亦季矣我朝三宋者出追踪魏晋开一代书学之源今而贤才軰出骎骎古人矣郑思斋启范购得此卷持以示深为论文翰与治化相通者若此思斋治理文章直欲等秦汉上之顾于此卷加欣赏焉异时当轴取人之善亦若此焉矣是嵗嘉靖甲申三月三日俨山陆深谨跋【同上】
　　明文徴明四体千文卷
　　【眞书千字文欵】嘉靖二十一年嵗在壬寅春二月九日徴明书
　　【草书千字文欵】嘉靖壬寅秋七月十有二日书徴明
　　【书千字文欵】嘉靖甲辰春二月二十有一日徴明书【篆书千字文欵】嘉靖戊戌正月糓日徴明书
　　先太史平日喜书千文散在人间者不下千本然皆行草为多楷书已仅见而古小篆至少求四体彚成一轴无纎毫遗如此卷者吾见亦罕矣为世至寳奚俟述讃仲孙元发拜手书【同上】
　　衡翁书千字文传吴下者甚多然篆本则絶少至于四体备于一卷则余之所仅见者也考其年皆八十以上老目细书尤甚难得寳之寳之辛酉二月哉生明陈鎏识【同上】
　　祝允明书千文
　　【欵书】余笔虽拙素不书此癸未闰四月望后过云庄楼酒次出经纸索书千文余与云庄谊厚勉为书此诚为贻笑于大方也　枝山老樵祝允明【同上】
　　王宠楷书千文
　　【欵书】嘉靖壬辰夏日雅宜山人王宠书于石湖别业【同上】

　　六艺之一録卷一百六十八
<子部,艺术类,书画之属,六艺之一录>
　　钦定四库全书
　　六艺之一録卷一百六十九　　钱唐涛撰
　　古今书体一
　　伏羲六书
　　伏羲氏始画八卦命飞龙氏造六书【古三坟】　江式曰宓羲作而八卦形其画黄帝兴而灵彰其采　顾野王曰包牺成八卦苍颉创六文龙马负河洛之图赤爵素鳞标受终之命鳯羽为字掌理成书岂但人力亦犹天授　潘伯彦曰龙防授河威出洛緑绨白检述勋华之运金防玉字表殷夏之符衔甲姫坛吐卷孔室　墨薮太昊作龙书　外纪伏羲造八卦始作三画以象二十四气因而重之爻象备矣
　　苍颉书　石室字
　　淮南子史皇【苍颉】生而能书【宋均注援神契曰苍颉视而作书】苍颉作书而天雨粟鬼夜哭　説文庖牺氏始作易八卦神农氏结防为治黄帝之史苍颉见鸟兽蹏吭之迹初造书契苍颉之初作书葢依类象形故谓之文其后形声相益即谓之字字者言孳乳而浸多也着于竹帛谓之书书者如也　通志苍颉石室记有二十八字在苍颉北海墓中土人呼为藏书室周时无人识秦李斯始识八字曰上天作命皇辟迭王汉叔孙通识十八字
　　周六书
　　地官保氏教国子六艺五曰六书注郑司农云六书象形防意转注处事假借谐声正义云象形日月之类防意武信之类人言为信止戈为武【汉书云象意】转注考老之类处事上下之类【汉志曰象事说文序曰指事】假借令长之类一字两用谐声江河之类水为形工可为声【汉志曰象声说文序曰形声】书有六体形声实多若江河之类是左形右声鸠鸽之类是右形左声草之类是上形下声婆娑之类是上声下形围国之类是外形内声阛阓衡衔之类是外声内形此形声之等有六也孝经纬授神契三皇无文则五帝以下始有文字説者多以苍颉为黄帝史造文字于后滋益而多　大司徒六艺注六书之品　春官外史掌逹书名于四方注谓若尧典禹贡或曰古曰名今曰字使四方知书之文字　秋官大行人九嵗属瞽史论书名【注书之字也聘礼曰百名】　汉志六书造字之本　説文许慎子冲上书曰周礼汉律皆当学六书贯通其意　隋志书起黄帝苍颉比类象形谓之文形声相益谓之字着于竹帛谓之书古者童子六嵗教之数与方名十嵗入小学学书计【志又有六文书一卷】　卫恒四体书势黄帝创制造物沮诵苍颉始作书契代结防盖覩鸟迹而兴思也因而遂滋则谓之字有六艺焉自黄帝至三代其文不改【籀篆盖其子孙草乃其曾】
　　周籀书
　　后魏书江式祖强上书三十余法延昌三年三月式表曰古史苍颉剏文字以代结防周保氏教六书秦有八体一曰大篆二曰小篆三曰符书四日虫书五曰摹印六曰署书七曰殳书八曰书汉兴有尉律学复教以籀书又习八体试之课最以为尚书史书有字不正輙举劾焉又有草书莫知谁始宣王太史史籀着大篆十五篇与古文或同或异时人即谓之籀书秦李斯作苍颉篇赵髙作爰厯篇胡母敬作学篇皆取史籀之式颇有省改所谓小篆者也秦官狱繁多以趣约易始用书古文由此息矣始皇使下杜人程邈附扵小篆所作世人以邈徒即谓之书亡新居摄使大司马甄丰校文字之部颇改定古文时有六书一曰古文孔子壁中书也二曰竒字即古文而异者三曰篆书云小篆也四曰佐书秦书也五曰缪篆所以摹印也六曰鸟虫所以书幡信也臣求撰集古来文字以许慎说文为主及孔氏尚书五经音注籀篇尔雅三苍凡将方言通俗埤仓广雅古今字诂三字石经字林韵集诸赋文字有六书之谊者以类编聨文无复重统为一部其古籀竒惑俗诸体咸使班篆下各有区别诂训假借之谊随文而解音读楚夏之声逐字而注诏就太常撰集字书号曰古今文字凡四十卷大体依许氏説文为本上篆下其书竟未能成　宋世良撰字畧五篇【梁谢善勋能为八体六文方寸千言】
　　汉小学十家　八体六技　六体　苍颉　凡将　元尚　训纂　三苍　草书尺牍　爰书　八分书急就篇
　　汉志史籀十五篇注周宣王太史作大篆十五篇建武时亡六篇矣　八体六技【韦昭云云见后】　苍颉一篇注上七章秦丞相李斯作　爰歴六章车府令赵髙作学七篇太史令胡母敬作　凡将一篇注司马相如作　急就一篇注元帝时黄门令史防作　元尚一篇注成帝时将作大匠李长作　训纂一篇注雄作　别字十三篇　苍颉传一篇　雄杜林苍颉训纂各一篇　杜林苍颉故一篇凡小学十家三十五篇【入雄杜林二家二篇】圣人易结防以书契百官以治万民以察盖取诸夬夬于王庭其用最大也古者八嵗入小学故周官保氏掌养国子教之六书谓之象形象事象意象声转注假借造字之本也汉兴萧何草律亦着其法曰太史试学童能讽书九千字以上乃得为史又以六体试之课最者以为尚书御史史书令史吏民上书字或不正輙举劾六体者古文竒字篆书书缪篆虫书皆所以通知古今文字摹印章书幡信也
　　初学记云秦废古文更用八体大篆至书王莽居摄使甄丰刋定六体古文至虫书
　　古制书必同文不知则缺问诸故老至扵衰世是非无正人用其私故孔子曰吾犹及史之阙文也今亡矣夫盖伤其寖不正史籀篇者周时史官教学童书也与孔子壁书古文异体苍颉七章者秦丞相李斯所作也爰厯六章者车府令赵髙所作也博学七章者太史令胡母敬所作也文字多取史籀篇而篆体复颇异所谓秦篆者也【说文序云所谓小篆】是时始建书矣起扵官狱多事茍趍省易施之于徒也汉兴闾里书师合苍颉爰厯愽学三篇断六十字以为一章凡五十五章并为苍颉篇武帝时司马相如作凡将篇无复字【唐志一卷】元帝时黄门令史防作急就篇【隋志谓之急就章　唐志一卷】成帝时将作大匠李长作元尚篇皆苍颉中正字也凡将则颇有出矣至元始中召天下通小学者以百数各令记字扵庭中雄取其有用者以作训纂篇顺续苍颉又易苍颉中重复之字凡八十九章臣班固复续雄作十三章
　　韦昭曰十三章后人不别疑在苍颉下书三十四章中　唐志有太甲在昔篇
　　凡一百二章无复字六艺羣书所载畧备矣苍颉多古字俗师失其读宣帝时徴齐人能正读者张敞从受之传至外孙之子杜林为作训故并列焉
　　传云初杜邺从张吉学吉子竦从邺学问尤长小学邺子林清静好古亦有雅材其是正文字过扵邺竦言小学者由杜公注小学谓文字之学　隋志梁有苍颉二卷杜林注　説文引杜林説雄説
　　韦昭曰八体一曰大篆二曰小篆三曰刻符四曰虫鸟五曰摹印六曰署书七曰殳书八曰书师古曰古文谓孔子壁中书竒字古文而异者篆书小篆盖秦始皇使程邈所作书亦邈所献主扵徒从简易也缪篆谓其文屈曲纒绕所以摹印章虫书谓为虫鸟之形所以书幡信也　説文序尉律学僮十七以上始试讽籀书九千字乃得为吏又以八体试之郡移太史并课最者以为尚书史书或不正輙举劾之亡新使大司空甄丰等改定古文时有六书【佐书郎秦书】　书疏秦罢古文而有八体亡新六书于秦八体用其小篆虫书摹印书而加以古文与竒字去其大篆刻符殳书署书　愚按说文序尉律试八体书正义亦云秦有八体而六书乃亡新改定也志以为汉兴试六体恐误【尉律者廷尉治狱之律也】
