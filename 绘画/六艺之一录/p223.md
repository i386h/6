<!-- { "loadSidebar": true } -->
　　右小石刻一通在霍山中镇庙西壁上予行天下见洪武永乐以来祭告岳凟之文及它碑记甚多独未有建文年者意其在位日浅又或文皇御宇之日而臣下之献防者从而铲去之也乃此文杂于数十百碑之中而字画完好无缺故亟録之后之君子每痛国史不存建文一代事迹无从考证若使通雅之士歴深山穷谷而求之如此碑者世间或尚有一二不止霍山庙也不犹愈于罗永庵之诗程济史彬之録伪撰而无稽者乎因并书之以告后人之能信古者【求古録】
　　国朝尊崇碑
　　皇明尊崇孔子仍唐宋元旧王号内载正五岳四渎海镇神号字皆真字中书舍人詹孟举笔也碑极髙大胜于前代碑逺甚【格古要论】
　　十庙碑
　　多国初文臣奉勑撰在江寜府鸡鸣山之阳【古今碑刻记】
　　天妃庙御制碑
　　永乐五年建在江宁府治西北【古今碑刻记】
　　中山王御制神道碑
　　在江宁府钟山【古今碑刻记】
　　功臣墓神道碑
　　多国初文臣撰在江宁府钟山聚寳山等处【古今碑刻记】
　　滁阳王庙碑
　　张来仪奉勑撰在滁州龙兴寺右【古今碑刻记】
　　许瑗祠碑
　　瑗太平知府陈友谅攻急死之【古今碑刻记】
　　淮渎庙碑
　　国朝杨荣撰在南阳府唐县桐柏山【古今碑刻记】
　　越国公祠碑
　　国朝宋濂撰在金华府治北【古今碑刻记】
　　神木山碑
　　永乐四年尚书宋礼立在马湖府沭川长官司之西【古今碑刻记】
　　白云寺碑
　　洪武廿五年姚少师文滕用高书在天平山南【寒山金石林】
　　善权和尚碑
　　滕用髙书在穹窿山【寒山金石林】
　　王清献公碑
　　欧阳文在西山金井塲中【寒山金石林】
　　长陵碑
　　正统初程南云奉命书【英宗实録】
　　崇福寺碑
　　兵部左侍郎商辂撰中书舍人凌晖书【析津日记】
　　慈源寺碑
　　正统初太常少卿潘辰撰中书舍人张天保书【沈进行国録】
　　玉虚观碑
　　礼部尚书呉濚撰刑部侍郎周瑄篆【析津日记】
　　安国寺碑
　　天顺元年礼部尚书胡濙撰中书舍人陈翀书【行国録】
　　天庆寺碑
　　天顺戊寅尚寳司卿重庆蹇英撰礼部员外郎钱塘吴谦书【行图録】
　　崇夀寺碑
　　何洪上虞人官鸿胪序班崇夀寺碑成化十二年翰林国史院编修仁和汪楷撰文何洪书【释昭永木叶山花记】
　　隆安寺碑
　　成化中礼部郎中关西倪让撰中书舍人广昌王礼书【香河志】
　　昌运宫碑
　　大学士李东阳撰杨廷和书【倚晴阁杂抄】
　　崇夀寺碑
　　吏部右侍郎温仁和撰文武定侯郭勋篆额【行国録】
　　大慧寺碑
　　大学士李东阳撰工部尚书李璲书【渌水亭杂识】
　　资福寺碑
　　嘉靖初山西按察使司佥事钱俊民撰书之者礼部左侍郎任丘李时也【日下旧闻】
　　崇夀寺碑
　　大学士费宏撰户部尚书秦金书【行国録】
　　祐圣观碑
　　大学士余姚吕本撰礼部尚书髙安吴山书【渌水亭杂识】
　　显灵宫碑
　　嘉靖三年上命夏言撰显灵宫碑顾亨书丹上嘉其书法令附名于碑【张邦竒四友亭集】
　　真空寺碑
　　真空寺在广宁门外明景泰中建正徳圯世宗时太监李某捐金修之大学士张治撰碑【析津日记】
　　千佛寺碑
　　千佛寺建于明万厯中有长沙杨守鲁安阳乔应春二碑皆镇阳林潮书【渌水亭杂识】
　　龙华寺碑
　　金陵朱之蕃撰永春李开藻书【渌水亭杂识】
　　万夀寺碑
　　万夀寺在广源闸之西万厯五年太监冯保奉命作中大延夀殿寺碑大学士张居正奉勅撰【帝京景物略】
　　圣安寺碑
　　万厯十八年上谷参军张夀朋撰江西道监察御史徐图书【析津日记】
　　药王庙碑
　　恭顺侯吴惟英书【帝京景物畧】
　　防国灵佑宫碑
　　大学士福清叶向髙撰湖广道御史晋阳潘云翼书【行国録】
　　法华寺碑
　　太监吴亮撰并书【帝京景物畧】
　　毘卢千佛碑
　　郑同髙丽人其国王李祹贡入中国得仕宣宗时复使髙丽至金刚山见千佛绕毘卢之式归结圆殿供毘卢表里千佛面背相向自为碑文自书之【帝京景物畧】
　　万佛寺碑
　　正统十年住持妙清碧潭篆【析津日记】
　　董其昌书道公碑
　　右道公碑董其昌撰并书在少林寺按宗伯为当世名笔而此书过于丰腴岂其壮年如是耶【嵩阳石刻记】
　　厯科进士题名碑
　　宣徳五年林震榜进士题名碑　金幼孜撰文礼部精膳司郎中陈景茂篆书【刘中柱六馆日抄下同】
　　正统十年商辂榜进士题名碑　曹鼐撰中书舍人程学书
　　景泰二年柯潜榜进士题名碑　大学士陈循撰文太常寺少卿王谦书
　　景泰五年孙贤榜进士题名碑　大学士陈循撰文吏部考功司郎中董璵书
　　天顺元年黎淳榜进士题名碑　吏部尚书李贤撰文顺天府府丞余谦书
　　天顺四年王一防榜进士题名碑　吏部尚书李贤撰礼部仪制司员外郎凌耀宗书
　　天顺七年彭敎榜进士题名碑　吏部尚书兼华葢殿大学士李贤撰文礼部祠祭司员外郎谢宇书成化二年罗伦榜进士题名碑　大学士陈文撰文礼部郎中陈纲书
　　治三年钱福榜进士题名碑　大学士丘濬撰文大理寺右寺副刘棨书
　　治六年毛澄榜进士题名碑　大学士刘健撰文大理寺左寺副兼司经局正字周文通书
　　嘉靖二十六年李春芳榜进士题名碑　礼部尚书顾可学撰文大理寺左寺正吴昂书
　　嘉靖二十九年唐汝楫榜进士题名碑　吏部尚书李黙撰文大理寺右评事吴应凤书
　　嘉靖三十二年陈谨榜进士题名碑　礼部尚书徐阶撰文东布政司参议王槐书
　　嘉靖三十八年丁士美榜进士题名碑　吏部左侍郎郭朴撰文中书舍人顾从礼书
　　嘉靖四十一年徐时行榜进士题名碑　大学士知制诰袁炜撰文大理寺右寺正丛恕书
　　嘉靖四十四年范应期榜进士题名碑　大学士严讷撰文大理寺左评事兼翰林院侍书李中书隆庆二年罗万化榜进士题名碑　大学士李春芳撰文尚寳司少卿兼翰林院侍书吴自成书
　　隆庆五年张元抃榜进士题名碑　大学士申时行撰文太仆寺少卿兼司经局正字徐继申书
　　万厯二年孙继臯榜进士题名碑　大学士王锡爵撰文光禄寺少卿兼司经局正字成楫书
　　万厯五年沈懋学榜进士题名碑　大学士许国撰文太仆寺少卿兼司经局正字马继文书
　　万厯八年张懋修榜进士题名碑　大学士叶向髙撰文通政司知事詹尚忠书
　　万厯十一年朱国祚榜进士题名碑　大学士王锡爵撰文大理寺右寺副赵应宿书
　　万厯二十年翁正春榜进士题名碑　大学士张位撰文通政司经厯章如铤书
　　万厯二十三年朱之蕃榜进士题名碑　大学士陈于陛撰文通政司经厯汤应龙书
　　万厯四十一年周延儒榜进士题名碑　大学士叶向髙撰文通政司知事周承禹书【已上俱六馆日抄】
　　明陈先生学政序碑
　　正徳六年知嘉善事清苑王徳明书【邹衡嘉兴志补】
　　嘉善刘侯去思碑
　　刑部尚书屠勲书【邹衡嘉兴志补】
　　崇祯庚辰留用贡士史惇等题名碑
　　崇祯庚辰将下第举人与廷试贡士史惇等一百六十三人吴康侯等一百人尽留特用惇等上疏请授进士例立石题名上如所请大学士周延儒奉勅撰文太仆寺少卿兼翰林院侍书朱国诏奉勅书并篆额【史惇杂记】
　　花雨轩记
　　洪武四年秦约书【名迹録】
　　活水轩记
　　宋濓篆额贝廷臣记在绍兴府镜湖上【古今碑刻记】
　　君子亭记
　　阳明先生谪龙场用王猷张荐例为亭竹间而手书记于壁后人为摹刻之其书与辞皆工【弇州山人藁】
　　龙门谏院题名记
　　张翼字文翔太仓人慷慨尚气节善学宗欧顔其书龙门谏院题名记尤超伟天顺间谪戍开平故书名岭北【水东日记】
　　浙江布政司重建贡院记
　　户部尚书大学士淳安商辂撰文山东左参政致仕仁和江玭书【杭州府碑碣目】
　　孤山三贤祠重修记
　　南京大理寺卿致仕夏时正文南京刑部郎中项麒书【同上】
　　大兴县题名记
　　光禄少卿新安尹校书隆庆四年立【函山旅话】
　　李元昭岣嵝山房记
　　张元汴撰并书其略曰山人姓李名元昭少喜任侠有提戈取功名之志稍长更读古书工诗词已而弃去习举子业为诸生寻以祖爵袭千户侯亡何又弃去始一意养生之术躬负瓢笠与其徒云游湖海上凡名胜之区足迹殆遍厯七寒暑然后归搆山房为终焉之计室中刻木为小像傍列棺殓之具穴山为塜题曰岣嵝山人墓是时山人年六十五今七十有九矣【瑚纲】
　　陈元素书海岳庵小记
　　此庵在北固山下乃丹徒赵令君所自记者陈太学古白既为书碑石而又缩小书此以便学者古白天心笔阵不下长公而狷介不茍有米老之洁其于笃志之君子千古可无愧色已【墨林快事】
　　张公墓志铭
　　洪武六年袁华撰并书【名迹録】
　　宋克书七姬权厝志
　　七姬者元潘元绍诸妾也曰程氏翟氏徐氏罗氏于氏彭氏段氏皆妙年丽质潘赴召时恐其不守皆自经死潘合一塜事平请寻阳张羽铭其墓吴郡宋克以钟字书之娄江卢熊篆盖皆可爱也潘盖宋魏王廷美之后其先避乱易姓而未复今蘓州府吴县陈嗣初先生家有碑刻【格古要论】
　　七姬厝志张来仪文宋仲温书余得之姑蘓王汝玉七姬皆潘妾不负其主俱死于一日之间可谓烈矣而其文其书亦皆竒也【东里竒集】
　　国朝真行书当以宋克为第一所书七姬帖文真冠絶也然其事则可疑七姬之死盖出于潘之逼之谓不幸则可非殉节也宋之书人多珍之故其帖盛传适以播潘恶耳【杨升庵集】
　　王文恪公墓志铭
　　祝允明书此书方于晋而不疎圆于欧而不局开巻时古雅之气照人眉睫间是祝金石中第一手【弇州山人藁】
　　杨南峰墓志
　　文徴明书文徴仲先生以古隶书杨君谦先生自草生志若可谓二絶者第君谦负古文声毋论其词枝而不修即生平轩豁得意在治乙酉挂冠而数语极为牢落最骫顿无状在正徳庚辰再趣行在试乐府嘉靖丙申献九庙颂及华阳求嗣仪而叙致津津不容口老誖一至此耶曷不于庚辰前亲三尺土耶然则文先生之书之佳固不为此老幸也【弇州续藁】
　　寳塔铭
　　洪武廿五年僧道文无书人名在结草庵【寒山金石林】
　　书法要览
　　蜀府长史泰和刘仲珩真书洪熈己巳七月刻石【格古要论】
　　永夀王诗
　　隠隠楼台云外重一溪活水过仙宫上师已化青牛老万木惊秋坠晚风
　　正徳己夘仲秋下旬九日予圣上准奏容浴温泉便道楼台既出乃登说经台但见白鹤飞空苍松夹道予喜不胜又覩钦差镇陕刘内辅公佳制不揣僣鄙强和一絶以发一时之兴耳永夀王题并书【后有印文曰永夀王章】
　　嵩岳道中诗
　　嘉靖丙辰华亭笠江潘恩诗【嵩阳石刻记】
　　中岳庙法王寺少林寺面壁石四诗
