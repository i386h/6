<!-- { "loadSidebar": true } -->
　　六书之要其谐声乎声原于虚而妙于物言者声之宣也书者声之寄也飞龙肇音防哉閴乎其防闻也夹漈山人尝是正之有音无文者多矣皇元图书重启人文谐声之义实宗乎正虽古之三王龙书穂书云人诸作蔑以加诸猗欤休哉商之倒薤周之虎书鱼书其象形耶曰夷考禽书鸾诸体不过名物作也曰孔壁旧书皆科斗文字佳城之文独显于世曰古文杂用籀体非一于科斗也盖古文有填书麒麟钟鼎篆有垂露复书杂体之八分变而飞白行草草本本篆篆出于籀籀始于古文皆体于自然效法天地然则予何取哉曰汉时逺歩晋唐至宋滋弗逮矣苍夏之疎逺矣币刀鼎鬲世复寡传赞皇石刻其非西周乎诅楚其兴于近代乎石鼓泰山碑暨于两京遗书旧画学者不可不厌观焉黄庭谓非右军其谁作耶曰永僧徐浩辈为之也乐毅论旧本希见于世宋初王侍书别写刻之洛神赋亦后人托献之而诡行之墓田丙舍其钟太尉之懿乎霜寒数帖其王防稽之奥乎李阳冰庶子泉铭怡亭刻石二世诏无是过也浯溪碑雅厚雄深森严于瘗鹤万安记其苖裔乎郎官防壁序祭濠州文末年诰身同出一轨所谓不约于法而允蹈焉者一扫欧虞禇薛之疲薾张顔畴宗与曰宗古文篆籀其开于程蔡乎石室之书今亡矣其言曰书肇于自然隂阳生焉形势立焉势来不可止势去不可遏若日月云雾若虫食叶若利戈刀纵横皆有意象左廻右顾无使孤露藏头防尾力在字终疾澁之分执笔之度八体变法之【鸟呌反】崔瑗之俦咸受业焉光和建安诸作髙眀粹精非魏晋所儗议籀隶与篆同笔意与张留侯萧相国谈笔道钟太傅著论可谓格言矣诸葛武侯其知书之变矣子云训纂其说文切韵之本乎回溪书衡肯亭包防其义则衍极窃取之矣夫字有九徳九徳则法法始乎庖牺成乎轩颉盛乎三代草乎秦汉极乎晋唐万世相因体有损益而九徳莫之损益也或曰九徳孰传乎天传乎曰天传之又问自得曰无愧于心为自得
　　造书篇第三
　　至哉圣人之造书也其得天地之用乎盈虚消长之理竒雄雅异之观静而思之漠然无朕散而观之万物纷错书之时义大矣哉自秦汉以来知书者不少知造书之妙者为独少无他由师法之不传也或曰三代不闻其嚣嚣也汉魏以降何其耶曰古昔之民天淳未堕动静云为自中乎矩夏商以前非无传也略也保氏之教列于周官后世渐尚巧智设官师以训敕之去本愈逺而防之愈宻去道愈踈而言之愈切夫法者书之正路也正则直直则易易则可至至则妙未至亦未为迷人偭则邪邪则曲曲则难于是闽中苏援转脱滛夸以枭乱世俗君子道诸学者审其正易邪难防于向方矣然则子襄沮诵氏法乎曰法苍颉四目而神灵其造书天雨粟鬼夜哭有诸曰吾不知也李斯云九百年后有发吾笔意者卒如其言阳冰非直继斯者也蔡邕学书嵩山石室得素书八角垂芒鬼物授以笔法何其神耶曰古书至秦而絶斯邈之法复絶防邕斩然矣钟繇见笔经于韦诞求之不得诞死而发其墓又秘之将死授其子防太康中许人破冡宋翼得之何其秘耶曰法者天下之公也奚其私王羲之笔论同志求之弗与诫其子孙弗传曷传乎曰天将启之人能秘之顔鲁公下问于长史宜有异对而独以钟书十二意何耶曰发之也其曰妙在执笔又曰如锥画沙如印印泥书道尽矣索靖之银钩虿尾顔清臣之屋漏懐素之壁路及钗股诸法不若是之眀且要也或曰李斯憸人书奚传曰君子不以人废言顔氏之书李重光曷议之【李后主曰真卿书有楷法而无佳趣正如义手并脚田舍汉耳】李氏之书可乎曰使天下塞其兊闭其门可也唐数宋史何伙乎曰未修之书也古今书品其效尤班固人物表欤孙防礼姜尧章之谱何夸乎曰语其细而遗其大赵伯玮之辨妄所以作也宣和谱石峻等书其诞章之尤者也兰亭考俞松续考滥采羣言吾不知其然也黄伯思之论其自欺者也
　　古学篇第四
　　秦废古学刀书不可行矣防恬笔经胡毋敬等剽掠遗范造苍颉慱学诸书散落复尽然道在两间法出于道书虽不传法则常在故执笔贵圆字贵方篆贵圆贵方圆效天方法地圆有方之理方有圆之象不吾不知其为书也紫真授羲之其似乎或曰梁武谓元常古肥子敬今瘦子敬不逮逸少逸少不逮元常学者以二王比肩曰父作之子述之逸少无迹可寻献之则未至也羲之曰意在笔前字居心后存筯藏锋灭迹引端而分起伏诸用又题卫氏笔阵曰夫书先引八分章草入字中草书象篆八分相杂斯言防哉卫氏曰善鉴不书善书不鉴又删李斯笔妙而分七势可与八永参焉张懐瓘十体其成颂之绪论乎翰林禁经发诸家笔意背抛引虿毒法趯戈曰清润迟澁而左顾善于形容矣邉衫衂侧其月闇筑未善也萧何韦诞其能署书乎或问广成子应候僧一行释防燕卿葛氏诸作极论题署其防法乎曰法则法矣然泉忌讳则足以累法真卿之剑池阳冰之讲台纵横生动不假修饰其署书之雄秀者乎陈旅之记能持论矣世称李邕善题署然其铭刻欧虞褚数公若优乎曰古之铭石典重端雅使人兴起于千载之下邕以行押相参后世嵬异百出邕作俑也欧虞禇深得书理信本伤于劲利伯施过于纯熟登善少开阖之势诚悬其游张顔之阃奥乎徐李沈宋诸家殆闯【丑某反】其藩落者乎韩择木韩秀实李莒李俭绰有古意太白得无法之法子羙行之昌黎知其理而功浅子厚雅有抱负而有永兴公之余韵议者以退之为极踈厉曰彼盖不知九方之相马也黄鲁直云书道于唐末惟杨凝式有古人笔意曰中流失船一壸千金请问宋之名家曰钱忠懿杜祁公之流便苏才翁倩仲之爽峭苏子瞻之才赡元章之清防加于人一等矣蹈道则未也若夫鲁直之环变刘焘诸人所不能及惜乎态之靡靡也然则真行多得于瘗鹤问周越李时雍钟离景伯曰如法何吴说张孝祥范成大法乎曰此而法天下无法矣然则即之诸人其称降乎曰吁磔裂涂地矣或问蔡京卞之书曰其悍诞奸嵬见于顔面吾知千载之下使人掩鼻而过之也曰张即之陈谠之书一时籍甚丰碑钜刻散流江左迨今书家尚祖余习曰速勿为所染如深焉虽卢扁无所容其灵矣然则其自知耶曰知则不为也人生不幸不闻过大不幸无耻苏氏有言曰书如鲁公文如昌黎诗如工部至矣或曰彼人耳若夫吕岩钟离权之瑰雄神险不其愈乎曰吾论书不论仙然抱朴称皇象为书圣陶真逸有书仙之论或问懐素草书隣于长史君谟有仆奴之讥过乎曰人无百嵗之夀而有千载之信豪杰从起相知于异世之下齺然若合符节未逹曰人莫不饮食也鲜能知味也夫张公人龙也藐焉寡俦而懐素欲防驽骀与之方驾九地之下重天之巅耳然则髙闲亚栖之流欤曰二僧若后矣程子之持敬可谓知其本矣或曰朱元晦诸贤其简毕乎曰道徳之充乎中而溢于外也王子文书感兴其防矣书学何所止曰圽【莫防反】身而已矣然则张伯英行业未彰独以书酣身益乎曰吾闻之精于一则尽善偏于智则无成圣人疾殁世而名不称彼张公者东吴之精去之五百再见伯英以此养生以此忘形以此玩世以此流名
　　天五篇第五
　　天地之数合乎五皇极之道中于五四时之用成于五六书之变极于五是以古文如春籀如夏分如冬篆如秋八分行草嵗之余闰也之兴也其周之末造乎其民趋于简陋乎或问石鼓显于李唐韩退之韦应物以为周文王宣王时欧永叔苏子瞻谓非史籀不能作而夹漈以为秦文信乎曰以漆文知之然则笔曷始乎曰尚矣书曰作防非笔何防纪于太常非笔何纪苏望欧阳棐以三仁为汉【石经】赵徳夫洪景伯非之谅也或曰古书籀其渝渝乎乆矣而何言之防【古岳反眀也】耶曰吾闻逹于理者古今不能鬲审其防者鬼神莫能閟夫道一而已矣然则用笔有异乎曰有请问篆用直分用侧楷曰间出存乎其人其人可得闻乎曰顔栁篆七而分三欧褚分八而篆二问行草曰篆多禊序间以分侧有石书之遗意焉然则执笔有异乎曰夫执笔者法书之机键也近世善执笔者莫如张顔吾以此按天下图书不能逃乎玉尺也夫善执笔则八体具不善执笔则八体废寸以内法在掌指寸以外法在肘腕指掌法之常也肘腕法之变也魏晋间帖掌指字也呜呼师法不传人便其所习此法之所以不传故恵施卒而庄子深瞑不言钟子期死而伯牙毁琴絶盖伤世之难与知也或曰绛州潘氏搜摭竒墨秘楮昉于苍颉讫于宋初其雅博乎曰淳化间太宗出内藏古迹命王着临榻工用精嘉大观绛潭犹有似人之喜戏鱼黔江鼎澧无虑数十有无不足计也汪季路之辨审矣曰荣咨道二十万购夫子庙碑刘潜夫十余载求邕僧塔铭琛乎曰鸿都断石犹有存者其古刻之天球乎黄初阙里记词翰尔雅其南金乎汉碑三百销蚀无防何君阁道夏淳于碑可以全见古人面貌君谟纂其忧思深矣魏晋相承善学古莫如钟王自庾谢萧阮诸人神气浸殊体式未散歴隋而唐始有専门之学自此益分矣呜呼媮风并起其末造之孱民乎豪杰之生不数其精神犹参错于元化之间乎书不尽言言不尽意孔氏遗迹阳冰独神防之鲁公之书懐素喜而有得似不在语言文字之苴【粗同】乎诸子之穷髙极防长于词说知本者厌于言或曰衍极曰极者中之至也曷为而作也曰吾惧夫学者之不至也
　　元人书无逾赵荣禄虽古废于荣禄卒能自以其法擅元至今者也顾同时若郑子经不独记着所不少及至诟斥永兴北海而諵諵以金石魏晋防人便其所习总之隂摈荣禄耳然荣禄名髙亦足以豪吾恐郑口不及赵手至论法于寸以内外掌指腕肘诸说真书家名言也海盐姚士麟叔祥跋

　　六艺之一録卷二百七十九
<子部,艺术类,书画之属,六艺之一录>
　　钦定四库全书
　　六艺之一録卷二百八十　　钱唐倪涛撰
　　歴代书论十
　　元郝经论书
