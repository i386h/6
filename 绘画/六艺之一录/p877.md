<!-- { "loadSidebar": true } -->
　　杰立特出可谓之神运用精美可谓之妙离俗不谬可谓之能【朱长文云】
　　笔圆而用方谓之遒体方而用圆谓之逸【赵茝光云】
　　勒字顔法也排字欧法也描字虞永兴法也画字徐季海法也刷字右军法也【李日华诠米元章语】
　　古文如春籀如夏篆如秋隶如冬八分行草嵗之余闰也【衍极】
　　真书如立行书如行草书如走【法书本象】
　　运笔邪则无芒角执手寛则书缓弱防掣短则法拥肿防掣长则法离凘画促则字势横画疎则字形慢【梁武帝论书】
　　千种风流曰能百般滋味曰妙【窦述书赋注】
　　鹰隼乏采而翰飞戻天骨劲而气猛也翚翟偹色而翺翔百歩肉丰而力沈也
　　文者祖父字者子孙卫恒又曰篆籀盖其子孙隶艸乃其曽
　　初若食蔗喉间少甘则己末则如食橄榄味久愈在也宋髙宗于右军云然
　　秃千兔之翰聚无一毫之觔穷万谷之皮敛无半分之骨
　　龙鸾飞动众所共窥天日清明臣何敢绘【周益公跋御书佳语】子云曰言心声也书心画也相押字法谓之心印入则重规叠矩出则奔轶絶尘【山谷云】
　　右军笔势图云弱纸强笔强纸弱笔可匹危弓安矢安弓危矢
　　米元章云一日不书便觉思澁黄山谷云三日不读书便觉语言无味面目可憎
　　得苏字辄换羊肉蜀谚曰苏文熟吃羊肉是文亦可换羊肉也
　　山隂道士以一笼鵞换王逸少写道徳经会觉上人以百瓮酒乞吴道子画菩萨壁
　　曹不兴为吴大帝书屏风误笔成蝇杨徳祖为魏太祖画扇误笔成蝇
　　字用垩帚刘永年画虽垩帚亦可用
　　梁武曰王献之书白而不飞萧子云书飞而不白荆浩曰吴道子画有笔而无墨项容画有墨而无笔
　　欧阳率更见索靖书宿三日而后去阎立本视张僧繇迹宿十日而后去
　　韦孝将凌云台应召戒子孙勿学书阎立本春苑池应召戒子孙勿习画
　　张旭观公孙大娘舞剑而草书以进吴道元请裴将舞剑而壁画以成
　　离傍配禹泽分外臯【顔之推论俗字离作□泽作】
　　甘本舌字舌本甘字又曰牛是鱼字鱼是牛字
　　囘古雷字渊黙雷声故顔渊字子渊参本音叅参前在舆故参字子舆
　　心字一倒火耳水字一坎卦耳
　　目加两防贝欠两防四口一十四十一口【皆字谜也】
　　去学书而学剑自无一成去学书而学医应有二废枯竹篙舟曲筯哺物【米元晖喻笔不可意见癸辛襍识】
　　五花判舍人故事五云押韦陟能事
　　开通元寳八分篆隶三体淳化元寳真行艸三体弓剑刻秦定字汴京楼观刻燕用字【疑是工匠名】
　　术人字占宫人字舞【字占见耿定向权子字舞见乐襍録记】
　　仲子手文士衡洒血桂阳鹤觜司农牛角皆语怪也库狄干署名逆上穿锥王周署名先吉成外
　　鲁鱼亥豕甚而杖杜金根伏猎防麞甚而梨离羊芋朋字未正丁字不屈
　　不识一丁不识一个不识瞎字不识纥字也



　　六防之一録续编卷十一
　　钦定四库全书
　　六艺之一録续编卷十二　　　钱唐倪涛撰
　　书谱
　　玉台书史
　　钱塘厉鹗太鸿辑
　　宫闱
　　汉
　　孝成许皇后　大司马车骑将军平恩侯女也后聪慧善史书【汉书外戚传】
　　章徳窦皇后　扶风平陵人大司马融之曽孙也年六嵗能书亲家皆竒之【后汉书皇后纪】
　　和帝隂皇后　光烈皇后兄执金吾识之曽孙也后少聪慧善书艺【后汉书皇后纪】
　　和熹邓皇后　和熹邓皇后讳绥太傅禹之孙也父训防校尉六嵗能史书十二通诗论语家人号曰诸生是时方国贡献竞求珍丽之物自后即位悉令禁絶嵗时但供纸墨而已【后汉书皇后纪】
　　顺烈梁皇后　讳汭大将军商之女恭怀皇后弟之孙也少善女工好史书尝以烈女图画置于左右以自监戒【后汉书皇后纪】
　　冯嫽　楚主侍者冯嫽能史书习事尝持汉节为公主使行赏于城郭诸国敬信之号曰冯夫人【汉书西域传】
　　王美人　赵国人也祖父苞五官中郎将美人聪敏有才能书会计【后汉书皇后纪】
　　左姬　字小娥安帝生母也善史书喜词赋和帝赐诸王宫人因入清河第【清河孝王传】
　　魏
　　文昭甄皇后　中山无极人明帝母汉太保甄邯后也父逸上蔡令后年九嵗喜书视字辄识数用诸兄笔砚兄谓后曰汝当习女工用书为学当作女博士耶后言闻古贤女未有不览前世成败以为已诫者不知书何由见之【本传】
　　吴
　　吴主赵夫人　丞相逹之妹善书画巧妙无双能扵指间以防丝织云霞龙蛇之锦大则盈尺小则方寸宫中谓之机絶孙权常叹魏楚未夷军旅之隙思得善画者使图山川地势军阵之像逹乃进其妹权使写九州江湖方岳之势夫人曰丹青之色甚易歇灭不可久寳妾能刺绣作列国方帛之上写以五岳河海城邑行阵之形既成乃进扵吴王时人谓之针絶虽棘刺木猿云梯飞防无过此丽也【拾遗记】
　　晋
　　武元杨皇后　讳艳字琼芝农华隂人也少聪慧善书
　　安僖王皇后　讳神爱琅邪临沂人也父献之
　　献之尚新安愍公主无子唯一女后立为安僖皇后后亦善书【书断】
　　齐
　　韩兰英　韩兰英吴郡人有文辞宋孝武时献中兴赋被赏入宫宋明帝时用以为宫中职僚及武帝以为博士教六宫书学以其年老多识呼为韩公云【南史齐武穆裴后传】
　　梁
　　武徳郗皇后　讳徽髙平人也后幼明慧善隶书读史传
　　陈
　　武宣章皇后　讳要儿吴兴乌程人本姓钮父章明为章氏所养因改姓焉后少聦慧美容仪善书计能诵诗及楚词【南史】
　　后主沈皇后　讳婺华吴兴武康人也后性端静聪明强记渉猎经史工书翰
　　沈氏后徳名标婺华允光亲署独美可嘉如晚晴阵云傍日残霞注云今见署启一纸【窦臮述书赋】
　　后主皇后沈氏吴兴人君理之女善书【书史会要】
　　北魏
　　文成文明皇后冯氏　长乐信都人也父朗秦雍二州刺史坐事诛后遂入宫髙宗践位立为皇后后性聦逹学书计作劝戒歌三百余章又作皇诰十八章【魏书后妃传】
　　宣武灵皇后胡氏　安定临川人司徒国珍女也后姑为尼世宗初入讲禁中讽左右称后姿行世宗闻之召入掖廷为承华进为充华嫔肃宗践阼尊为皇太后临朝听政性聪悟多才艺略得佛经大义亲览万机手笔决断【魏书皇后传】
　　唐
　　太穆窦皇后　京兆始平人隋定州緫管神武公毅之女也善书学类髙祖之书人不能辨工篇章而好存规诫【旧唐书本传】
　　则天皇后武氏　讳曌并州文水人也上元元年髙宗号天皇皇后号天后天下谓之二圣道元年为皇太后临朝称制天授元年后自称皇帝改国号周长安五年上后号曰则天大圣皇帝【唐书本纪】
　　唐则天顺圣皇后武氏凛凛英断脱去铅华脂韦气味乘髙宗溺爱而窥觎窃起遂能不出重闱深宻之地驾驭英雄使人人各为其用不旋踵果移唐室使之善自退托有周南卷耳之志则其用心岂减古贤后妃哉惜乎不知出此乃欲以牝鸡司晨宜乎不克令终而张柬之等起而正子明辟也新史贬而传之旧史以为穷妖白首良以为训攷其出新意持臆説増减前人笔画自我作古为十九字曰□【天】□【地】□【日】囝【月】○【星】□【君】□【年】□【正】□【臣】曌【照】□【戴】□【载】□【国】□【初】□【证】□【授】□【人】□【圣】□【生】当时臣下章奏与天下书契咸用其字然独能行一世而止唐之石刻载其字者知其在则天时也虽然亦本于喜作字初得晋王导十世孙方庆者家藏其祖父二十八人书迹摹榻把玩自此笔力益进其行书骎骎稍能有丈夫胜气今御府所藏行书一夜宴诗【宣和书谱】
　　武后君临藻翰时钦顺天经而永保先业从人欲而不顾兼金注曰则天皇后沛国武氏士彠女临朝称尊号曰大周金轮皇帝时凤阁侍郎石泉王公方庆即晋朝丞相导十世孙有累代祖父书迹保传于家凡二十八人缉成一十一卷后墨制问方庆因而献焉后不欲夺志遂尽摸写留内其本加寳饰锦缋归还王氏人到于今称之右史崔融撰王氏寳章集序具载其事【窦臮述书赋】
　　荐福寺天后飞白题额崇福寺武后题额【歴代名画记】周升仙太子碑圣厯二年武后撰并行书【金石録】延载初周允元除凤阁鸾台平章事证圣元年卒则天为七言诗伤之又自缮写时以为荣【旧唐书周允元传】
　　上官昭容　名婉儿西台侍郎仪之孙天性韶警善文章自通天以来内掌诏命掞丽可观帝即位进拜昭容景云中谥惠文【旧唐书本传】
　　吕温上官昭容书楼歌序云贞元十四年友人崔仁亮于东都买得研神记一卷有昭容列名书缝处【吕衡州集】
　　千福寺额上官昭容书【歴代名画记】
　　临川公主【太宗女】　韦贵妃所生下嫁周道务主工籀隶能属文髙宗立上孝徳颂帝下诏褒荅永徽初进长公主恩赏卓异【唐书本传】
　　晋阳公主【太宗女】　字明逺幼字兕子文徳皇后所生主临帝飞白书下不能辨【唐书本传】
　　贵妃杨氏　宋张端义云真定大厯寺有藏殿其藏经皆唐宫人所书经尾题名皆极可观有涂金匣藏心经一卷字体尤婉丽其后题云善女人杨氏为大唐皇帝李三郎书【贵耳集】
　　后唐
　　魏国夫人陈氏　襄阳人也善书【唐书沙陀传】
　　南唐
　　先主种氏　江西良家女也性警悟通书记计【马令南唐书】后主昭惠后周氏　小字娥皇大司徒宗女通书史善音律尤工琵琶元宗赏其艺取所御琵琶时谓之烧槽者赐焉后病亟以元宗所赐琵琶及常臂玉环亲遗后主又自为书请薄【马令南唐书】
　　保仪黄氏　江夏人后主选为保仪书学伎能多出于天性后主属意会小周専房品秩不加苐以掌墨寳而已初元宗后主皆妙笔札博収古书有献者厚赏之宫中图籍万卷尤多钟王墨迹皆系保仪所掌【马令南唐书】
　　耿先生　耿先生军大校耿谦女好书善画往往有佳句雅通黄白之术能拘制鬼魅竒瑰恍惚莫知其所由来为女道士自称天自在山人保大中因宋齐邱以入宫元宗处之别院号曰先生常被碧霞帔手如鸟爪题诗墙壁自称比大先生【郑文寳耿先生传】
　　乔氏　李后主手书金字心经一卷赐其宫人乔氏乔氏后入太宗禁中闻国主薨自内庭出其经舍在相国寺西塔院资荐且自书扵后曰故李氏国主宫人乔氏伏遇国主百日谨舍昔时赐妾所书般若心经一卷在相国寺西塔院伏愿弥勒尊前持一花而见佛云云其后江南僧持归故国置之天禧寺塔相轮中寺后失火相轮自火中堕而经不损为金陵守王君玉所得君玉卒子孙不能保之以归甯凤子仪家乔氏所书在经后字极整洁而词甚凄惋所记止此徐锴集南唐制诰有乔氏宫人出家告岂斯人也【王铚黙记】
　　宋
　　曹皇后　仁宗曹皇后真定人枢宻使武惠王彬之孙也性慈俭重稼穑常扵禁苑种谷亲蚕善飞帛书【宋史】慈圣曹太后工飞帛盖习观昭陵落笔也先人旧藏一美字径二尺许笔势飞动用慈夀宫寳【老学庵笔记】
　　向皇后　神宗向皇后河内人宰相敏中曽孙哲宗立尊为皇太后【宋史】
　　向皇后工行草【书史会要】
