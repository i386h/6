<!-- { "loadSidebar": true } -->
　　裴行俭传行俭工草名家帝尝以绢诏写文选览之秘爱其法赉物良厚行俭每曰禇遂良非精笔佳墨未尝輙书不择笔而妍防者余与虞世南耳所撰选谱草字杂体数万言
　　唐开元文字音义
　　志宗开元文字义音三十卷韵英五卷　张九龄贺御制文字音状义防防逺文省理该表以训今存篆以证古众释大备取证于前脩片言旁通去嫌于翻字信文思之精一学术之明凖　书目开元文字音义二十五卷宗撰其序云古文字惟説文字林最有品式因备所遗缺首定书次存篆字凡三百二十部合为三十卷今止存二十五卷　集贤注记有敇依文字音义改撰春秋毛诗庄子音张九龄奏校理官吕证撰春秋音义郑钦悦撰毛诗音义甘晖卫包撰庄子音义　郭忠恕曰宗老子上卷改载为哉洪范一篇更颇作陂　志武后字海一百卷元万顷等撰杂家有江邃释文十卷
　　顔之推曰世之学者读五经是徐邈而非许慎赋颂信禇铨而忽吕忱史记专皮邹而废篆籀汉书恱应苏而畧苍雅不知书音其支叶小学其宗系　葛洪曰书三写鱼成鲁帝成虎
　　唐三体写老子经
　　旧史司马承贞【子防】善篆书宗令以三体写老子经因刋正文句定着五千三百八十言为真本以奏上之
　　唐玉筯篆
　　李阳氷上李大夫论古篆书缅想立制造书之意复仰观俯察六合之际扵天地山川得方圆流峙之形于日月星辰得经纬昭回之度扵云霞草木得霏布滋蔓之容于衣冠文物得揖逊周旋之体于虫鱼鸟兽得屈伸飞动之理随手万变任心所成可谓通三才之气象备万物之情状孔壁遗文汲冢旧简年代浸逺谬误滋多蔡中郎以豊同丰李丞相以耒为来天将未丧斯文也故小子得篆籀之宗防　舒元舆玉筯篆志曰秦丞相斯变苍颉籀文为玉筯篆李阳氷独能隔一千年而与秦斯相见斯去千年氷生唐时　徐曰阳氷篆迹殊絶独冠古今自云斯翁之后直至小生于是刋定説文脩正笔法　窦臮谓阳氷篆为笔虎又作小篆賛曰丞相斯法神虑精深钗头屈玉鼎足垂金
　　唐草真书屏　八体书屏
　　徐浩传父峤之善书以法授浩益工尝书四十二幅屏八体皆备草尤工【所题多文选五言诗】世状其法曰怒猊抉石渇骥饮泉志徐浩书谱一卷古迹记一卷　司空图书屏记厯代入书品者八十一人儒者之寳莫逾此屏云云
　　栁公权书法劲媚外夷入贡别输货贝购栁书京兆西明寺金刚经有钟王欧虞禇陆诸家法文宗召与聨句以为词情皆足命题于殿壁一字率径五寸帝叹钟王无以尚也其迁少师宣帝召窴御座前书纸三畨作真行草三体竒秘赐以器币且诏自书谢章军容使西门季捧砚枢宻使崔巨源过笔一纸真书十字曰卫夫人传笔法于王右军一纸行书十一字曰永禅师真草千字文得家法一纸草书八字曰谓语助者焉哉乎也上尤竒惜之
　　宋王僧虔为飞白书题尚书省壁　刘劭飞白书势曰素干氷解兰墨电直凖箭驰屈拟蠖蛰烟云拂蔚索草钟真
　　唐笔法记
　　志荆浩一卷浩称洪谷子　王愔文字志三卷【初学记引之】
　　唐干禄字书
　　志顔元孙干禄字书一卷　书目一卷顔元孙撰从子真卿书真卿序云元孙贞观中刋正经籍因録字体数纸以示讐校楷书时号顔氏字様真卿参校成一卷名曰干禄字书以四声为次具俗通正三体以经史所用为正世之所行为俗二者之间为通凡三体　娄机广干禄字书五卷参校字书凡一字数义一义数字较其同异并载本源总为字七千六百
　　唐六体论
　　书目一卷张怀瓘论大篆小篆八分书行书草书六体书估一卷评书药石论一卷天寳中献古文大篆书祖一卷怀瓘论古文大篆籀文小篆八分书章草行书飞白草书十体皆有賛书断三卷末云开元甲子嵗草剏崇文目云怀瓘书断论三卷采古人以书名家差为三品李淑书目云上论书述讃文下每书分神妙能品人名　有唐名书賛一卷朱禹撰评贞观至元和善书者凡一百五十人　法书要録十卷唐张彦逺撰裒次论书之説　蔡希综法书论一卷
　　唐十体书
　　书目十体书一卷唐度撰并书有古文大篆八分小篆飞白倒薤散垂针鸟书垂露十体皇祐中武功苏望刻石
　　淳化厯代帝王名臣法帖　淳熈续法帖
　　淳化四年四月诏以先贤墨迹为法帖十卷勒于石丙戌赐近臣各一部
　　秘阁有王羲之父子庾亮萧子云唐宗顔真卿欧阳询栁公权桑门怀素怀仁等墨迹实録淳化元年八月
　　先是太平兴国二年十月诏诸州搜访先贤笔迹图书于是荆湖献张芝草书潭州献唐明皇所书道林寺王乔观碑袁州献宋之问书龙鸣寺碑三年九月辛亥升州献晋王羲之献之及桓温等凡十八家石版书迹
　　上留心笔札召善书者十余人扵后殿日习钟王书
　　六年十二月丁丑又诏访钟繇墨迹七年正月巳未钱惟治以钟繇王羲之唐宗墨迹七轴为献八年二月丁酉钱昱献钟王墨迹八轴十月己丑越州献羲之石砚雍熈二年三月丙寅潘昭庆献虞禇欧阳墨迹三本至道元年六月十日命裴愈求图籍又得羲之怀素等书八本藏秘阁　元祐中刘次庄为法帖释文十卷　靖国初刘焘取淳化所遗与近出者为续法帖十卷　淳熈十二年三月刻秘阁续法帖十卷
　　祥符真草书千字文
　　三年十二月丁夘皇从侄孙守节上其父南阳郡王惟吉真草书千字文石本诏奨之以其书付史舘太宗时孙景璠篆千字文为五十余体以献授国子书学愽士　仁宗时克循献所书千字文　皇祐二年正月十七日宗子宗望上集虞世南笔法千字文迁资州刺史　米芾奉诏以黄庭小楷作千字文以献　侍其玮续千文　唐志有篆书千字文一卷胡寅作叙古千文黄灏为传　胡宏作叙古求【凡三十一章】　李建中手写郭忠恕汗简集以献皆科斗文字诏奨嘉忠恕召授国子主簿舘于太学令刋定厯代字书　舒知雄献字母图　陈淳字义三卷
　　景祐书苑　书学
　　实録三年十月乙巳朔国子愽士周越上纂集古今人书并体法名书苑凡二十卷命知国子监书学【志云二十九卷传云十卷】
　　中兴书目周越古今法书苑十卷其序云自苍史逮皇朝善书者得三百九十八人以古文大篆小篆书飞白八分行书草书通为八体附以杂书以正书正行行草草书分为四等　晁氏志云十五卷天圣八年四月成此书奏御
　　郭忠恕云小篆散而八分生八分破而书出书悖而行书作行书狂而草书圣自以下吾不欲观崇宁三年六月十一日都省上书学敇令格式五年四月罢
　　徽宗评十八家书体　髙宗制翰墨志
　　绍兴十六年十一月十七日癸未复置御书苑于资善堂后明年四月十七日毕功翰林院选试书学生以五体书【王虞钟真小字批荅】书学祗以六体言【勾勒书】蓺学试七体书【玉筯篆】待诏以四体书二十年正月十七日罢
　　书目米芾书评一卷元祐六年撰朱长文续书断二卷集唐初至熈寜间能书者品第优劣
　　大观四年正月九日朱克明言许氏説文字画形声多与字説相戾撮四百余字名字括诏除书学谕熈寜三年十二月十六日明州布衣王珦上篆书证宗要览三卷并印様一轴命为御书院祗
　　庆厯古文韵
　　庆厯四年二月二十四日知亳州夏竦上新集古文四声韵五卷【古文所出书传汗简至鳯栖记】　皇祐四年二月甲申宗子右屯卫大将军克继广夏竦古文韵六卷诏奨其向学藏中秘
　　郭忠恕佩觽集三卷序曰造字之防始扵象形中则止戈反正而省声正焉四声之作始于譬况中作近烟【左传注】为殪【郑注】而翻语生焉【孙炎所作】传写之差则五月三豕帝虎鲁鱼触类而长实繁有徒【忠恕编汗简究古文根本】晁氏志薛尚功集钟鼎篆韵七卷【绍兴中】元祐中吕大临所载仅数百字政和中王楚所传不过数千字是书所録凡一万一百二十有五又王楚集愽古图二十卷吕大临考古图十卷薛尚功钟鼎欵识二十卷书目佩觽三卷郭忠恕上卷列三科一曰造字二曰四声三曰传写中下以四声分十条古文四声韵五卷夏竦集前后所获古文字凖唐切韵分为四声
　　秦篆谱
　　祥符中封泰山守臣摹本以献凡四十余字宋庠刻于石大观中刘跂至絶顶摹之全本复传考史记本纪大凡百四十六字而差失者九字为后序谓之泰山秦篆谱　隋志小学秦刻石文一卷　郑端方篆髓六卷【字羲一篇】
　　乾道班马字类
　　中兴书目乾道九年陈天麟撰前汉通用古文韵编五卷以四声集之　续目娄机取史汉古字为班马字类二卷
　　宋朝象类书
　　书目郑樵字始连环二卷论字画音韵象类书十一卷论文字象类谓独体为文合体为字文有八象字有四类八象不至则有假借之文六类不及则有假借之字又论梵书三卷龙龛手鉴四卷辽国统和十五年僧智光以平上去入为次兼释中国西竺之书晁氏志三卷契丹僧行均撰凡二万六千四百三十字注十六万三千一百余字僧智光为之后题云统和十五年丁酉时至道三年也
　　郑樵六书畧曰臣六书证篇实本说文而作凡许氏是者从之非者违之説文形也以母统子广韵声也以子该母臣旧作象类书縂三百三十母为形之主八百七十子为声之主合千二百文而成无穷之字説文定五百四十类为字之母然母能生而子不能生误以子为母者二十七类　七音畧曰汉人课籀始为字书以为文字之学江左竞风骚始为韵书以通声音之学然不识子母失制字之防不识七音失立韵之源七音之韵起自西域流入诸夏华僧定之以三十六为之母重轻清浊不失其伦天地万物之音备于此矣
　　淳熈释目録五十卷洪适撰凡碑板二百八十五甎器二十七　墨薮十卷许归与编
　　文心雕龙曰诡异者字体瓌怪也聨边者半字同文也重出者同字相犯也单复者字形肥瘠也凡此四条虽文不必有而体例不无若值而不悟则非精解至于经典隠暧方册纷纶简蠧帛裂三写易字子思弟子于穆不似音讹之异也晋之史记三豕渡河文变之谬也　説文繋传云蔡邕汉末硕学而云色丝为絶殊不知絶字系旁为刀刀下为卩又况不及蔡邕者乎吴人云无口为天有口为吴曾不知吴从兵隋文帝恶随字为走乃去之成隋字隋裂肉也其不祥大焉殊不知随从辵辵安歩也而妄去之岂非不学之故欤汉之诸儒比肩立而子云以识字称韩文公言语妙天下而犹自谓畧须识字亦岂易识哉

　　六艺之一録卷一百七十
　　钦定四库全书
　　六艺之一録卷一百七十一　　钱唐涛撰
　　古今书体三
　　十体书论之一　古文
　　张怀瓘十体书断
