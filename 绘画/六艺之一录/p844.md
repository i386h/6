<!-- { "loadSidebar": true } -->
　　元亮缵孔业脩静研聃逺公学瞿云髙居着幽禅人异道岂殊万散一固全目击辄有得参曽各冁然胡为老缁褐蹈舞喜欲颠谩道遗其身襟袖犹褊彼酣适酒趣尚不醒者俗吏浪自苦窥管持知天永康胡长孺奉题
　　龙图燕穆之楚江秋晓巻
　　江水防滔日夜流帆樯来去几曽休畵图不尽古今意感慨令人忆壮逰　俞贞木
　　初晰淡防茫猨啼楚江晓恬风展波镜千里防弥渺起语船上人惊飞岸邉鸟行装乱填委徒御争纷扰川后弭安流天吴沕深隂霾敛遥翳目断秋光杳响枻莭长歌翔颿逗风小人生等萍寄奔渉何时了旅思恊悲端覊情重忧悄忠沉不可见永吊鸣寒篠囬首瞰湘累苍山乱云绕　卞同
　　台城路黄陵庙下潇湘浦依稀少年覊旅梦泽风生渚宫华落收尽峡云巫雨长天带水正月出三竿客舡犹舣四望苍苍秋光都在白苹渚　流年暗惊易度向画中空见旧逰如许鼓瑟人遥纫兰事徃谁折芳馨寄与消魂凝竚待收拾闲情写成新句心与鸿飞空江烟浪里　去年秋友人谢彦起氏为孟敷陈孝防索赋楚江秋晓词久未能成今日偶过许澜伯读书房时夏雨初霁轩明彻因援笔赋此留澜伯所归诸孟敷殊不工也　洪武二十八年孟夏十有一日吴人王璲
　　大舡驾帆晓欲发小舡载客客未絶行李匆匆不惮劳须臾防面湏臾别江涛汹涌声如雷名利萦扰心为摧楚天秋髙何所有黄鹤矶头多美酒便当吟笑解金勿向风波空皓首　彭城钱复
　　七泽苍茫曙色防眼中风景尚依稀踈林半隠黄陵庙凉雾初消赤壁矶波动蒹葭涵石出沙喧鸿鴈带霜飞令人却忆曽逰处濯足中流放櫂归　偶武孟楚江秋向曙畵里景依然旭日浮波面风动树颠同来桃叶渡相并木兰舡欲问西川信浔阳何处邉吴僧普震
　　苍茫巫峡晓摇落楚天秋神女千年庙商人万里舟诗中曾想赋画里每思逰江海平生志穷经老一邱韩奕
　　五更人语觉潮生估客帆樯晓行树色未分云梦泽鸡声已动汉阳城天空畵角吹霜尽月落银河入斗横欲问楚南千古事至今江水为谁清　吴郡陈寛【孟贤】
　　南浦清霜覆荻花飏帆一半去长沙鳯皇山近猿声急鹦鹉洲寒月影斜白髪此时伤九辨翠眉何处泣重华天明莫上江楼望满地西风正忆家　彭城刘珏【廷美】
　　天连湘汉水悠悠水色防茫接素秋残月已沉三国恨乱云初散九疑愁南方流落身将老西萧条客倦逰欲采苹花怅无伴美人迢逓隔沧洲
　　梦囬江上筭秋程水影迢迢积渐明落水西风连鄂渚乱山髙浪隠湓城钟邉野寺经僧起霜里孤帆估客行往事独悲前席误不从贾谊问苍生
　　葭菼苍苍白露稀萧条江色带防晖平沙鴈逐寒潮起野树鸦随乱叶飞渐见九溪如练净尚怜三户似星稀不堪昨夜南逰客愁向西风忆授衣　长洲沈周
　　米敷文楚山清晓巻
　　老树笔间生竒峰笔下出浓淡髙低逺近山隂晴一半云烟没漠漠江天杳杳空不劳施力自然中便扵沙际寻归路却忆霜林叶不红　子昻
　　防防蒙蒙方寸天不知所以然而然无限老槎湿风烟霾云懜懂栖苍晴开巻作三呌防得米家神气小浓兰涂墨幻东西汚我潇湘山色晓　海粟老人楚山清晓画图成滴烟云不乱真被遇老尧名愈震宣和到此几经春　永嘉吴沂夫题
　　蒙蒙烟树楚江湄寂寞渔村防短篱云梦舟中春睡足醉余犹记牧之诗　邓文原
　　防笔悠悠阅嵗华白头人兢几尘沙夕阳过尽春风老空使吟笺説旧家　观复老叟八十八嵗书丙寅季秋七日李夀荘
　　米敷文烟峦晓景
　　防阳米友仁作画但畵意须臾笔砚间淋漓走元气雷门唐珙温如父题
　　不见庐山五老峯九江秀色绕云松防茫欲识图中意叠巘层峦翠万重防　稽夏泰亨【夏氏叔通】
　　昔时米南宫父子同画癖油然烟雨态千里入盈尺近代宋尚书笔意妙欲逼置之几格间新旧莫辨识应是前后身神防造化迹鸿蒙迷日月澒洞飞霹厯苍崖晦中断天阙杳髙隔洪澜涨无际龙虎移窟宅农夫怨昏垫樵牧絶行迹破屋两三家摇撼巳倾侧得非杜少陵无乃陶彭泽檐茅委泞篱菊没狼籍空江无舟檝汗漫安所适披图瞻青冥惆怅坐终夕【高作宋未详】　伯温【刘诚意基】
　　一曲溪山类辋川何人笔意澹风烟月眀如镜水无际照见长虹贯客船浚仪赵友蔺书扵防稽山隂之兰亭【防友】
　　江上乱峰生暮烟隔江遥望水云连西风战舰今无数不见米家书畵舡　钱用壬【成夫】
　　过云含雨湿层峦江树如烟晓色寒何似清秋凌絶顶山青云白望长安　米家父子擅名流一纸千金未足酬本与苏黄为后进岂期章蔡是同逰　亰兆宇文公谦【子贞】
　　米敷文潇湘长巻
　　畵手自高前辈云山已属吾曹若防潇湘物色便合醉读离骚　钱后人端礼处和
　　水际天低岸逺山腰雾巻云铺拟唤松江小艇归来好趂莼鲈　建袁説友起巗书扵池阳郡斋
　　太湖水入霅溪寒叠嶂连山几万般此景古今无尽藏总归懒拙一毫端　钱后人闻诗书
　　万里江天杳霭一村烟树防茫只欠孤蓬聴雨恍如身在潇湘　淡淡晓山横雾茫茫逺水平沙安得緑蓑青笠徃来泛宅浮家　淳熈辛丑中春十八日梁溪尤袤观扵秋浦
　　米元晖司马端衡诗意巻
　　山稠隘石泉　宻宻万山重一哀湍防此志入瑶琴当有知音者
　　潺潺石涧溜　峯逥石路转足可娱瞻聼其中如有屋便是醉翁亭
　　万顷长江水接天中有峯峦耸苍緑清宵影蘸白蟾蜍浩浩澄波见寒玉少陵诗名冠古今一生苦吟吟不足端衡写作无声诗留与拙堂伴幽独　次仲
　　李龙眠华严变相图
　　龙眠居士宿慧通亲覩华严法界观手畵毘卢妙相好灵智所现非幻作诸神勇识以次来衣冠缨络严餙具乃至诸天诸大天福徳贵人八部等威慈并承佛恩力各随因地见形势我思法云顶中寳紫金光聚超众地一毛孔中一切见半月满月诸寳王香云鬘云宫殿云重重单牙含摄悲愍众生故在世今我愚得瞻仰愿如童真法王子弹指开门入寳阁普礼普讃尽未来与佛长住金刚定　邵庵道人虞集生赞
　　王右丞髙士奕棋图
　　观王维畵为赋杂言一首　摩诘本诗人精思元化绪余真畵妙遂方吴子驾写成三士奕棋图意态萧然各闲暇儒冠羽服对纹楸老僧傍晩诚可诧形如稿木心死灰岂识枰中有机获抑亦至人聊自适肯效浇风生变诈厯唐黙计五百年一着指间犹未下樵丁不独烂斧柯阅世纷争几王霸乃知非人防畵画防人今古滔滔等晨夜俯仰迹已陈电掣眀罅宣和殿中尝赏玩品题愈重千金价当时内府收欲观谁敢借流落长存天地间在在防持冝有神物为慿借　汉郡蒲道源
　　鼎立门庭理一同何湏局面互争雄谁知夺角冲闗事都在山僧冷眼中　吴僧白道英【天目白云】
　　崔白林塘刷羽图
　　雨后菰蒲翠色分水邉野鴈已离羣杜陵对酒吟诗爱却忆山隂王右军　静学题

　　六艺之一録巻四百
　　钦定四库全书
　　六艺之一録巻四百一　　　　钱唐倪涛撰
　　厯朝书谱九十一
　　名人题畵诗词墨迹　　郁逢庆续书画题防记
　　马逺山居小景
　　何处人家水绕门白沙翠竹自成村老翁最得升平乐韦曲防花引子孙　钓鳌叟
　　买断云山隔竹溪此中髙筑钓鱼矶门稚子轻相笑龌龊惟甘老布衣　穮蓘生
　　百折泉源逺千茎竹树幽飞来何处鴈清影落芳洲立庵
　　水抱云根净林含雨气征鸿飞杳秋思满潇湘林钟
　　湍急石齿齿惊飞双睡鳬平芜秋色里对景独思鲈郑闳
　　秋净水逾碧竹多山更雄潇湘无限景都在一双鸿沈徳全
　　马逺雪景
　　今夕何夕兴无涯来访山中宰相家艇子冲寒撑一过还能炼雪为烹茶　卢彭祖
　　万里江天莫氷花散冷风卷帘防不足呼酒坐孤篷沈文矩
　　鸟絶千山暗六花地灵珉布日韬霞溪居有客围炉坐鼎石须烹鳯髓茶　徐汝成
　　地白风寒雪不开枯梢屋外压将摧炉煨榾柮闭门外应没情人乗兴来　萧规
　　雪里门径失压树白差差知已年来少无人访戴逵武陵顾敬
　　暮云天一色飞雪满江干野艇归来晩推篷不厌防沈中
　　宋徽庙题院画册
　　瑶台无信托青鸾一寸芳心思万端莫向东风倚修竹翠衫经得几多寒　右修竹士女图
　　消受南薰一味凉藕丝新织舞裙长临池试展凌波歩只恐红莲妬艶妆　右荷花士女图
　　罗袜生香踏软纱横玉燕髩松鸦春心正是芭蕉叶羞见宜男并蒂花
　　软绣屛风小象细风亭馆玉肌凉含情学冩鸳鸯谱墨洗蕉风露水香　右芭蕉士女图
　　浓黛消香澹两蛾花隂试歩学凌波専房自得倾城色不怕凉风到扇罗　右团扇士女图
　　宋徽庙御画双蟹图
　　讲余机暇諌书空艮岳江湖入眼中郭索能令天一笑画图何必面春风　己未前史臣刘辰翁【须谿刘氏】逰罢神霄乐意浓香飘小殿菊花风挥毫想见留情处只恐双螯画未工　武林瞿佑【瞿氏宗吉】
　　思陵题画册花草四帧
　　香蜜裁葩分外工踈枝几缀雏蜂娇黄染就宫妆様香暖尤冝爱日烘　右题腊梅
　　寒花婀娜露凝香风叶摇秋鳯尾凉梦入画堂银烛下翠屛深处隠红妆　右题修竹芙蓉
　　墨花垂鬼頴千古尚漓漓翠雨风前叶秋声雨后枝诗题春粉节防脱玉婴儿湘浦人何在空闻鳯管吹右题墨竹
　　名出本南山来依琼苑间陈主歌前树杨妃醉后顔为嫌脂太赤故着粉防斑共言攀折处已获寳枝还右题雪中山茶
　　方方壶云林图　题云方壶为　太朴老友作至元四年戊寅嵗四月记
　　故人在云林端手植梓漆隂不愤读书从鬼谷何年卖药近长安白日定趋天禄阁青春冝着鵕防冠相思洒尽金壶墨三十六峯生暮寒　勾曲外史张天雨
　　仙人危大朴屏迹云林间河车运金液九转成大还苦辛三十载得道鬓已斑弱水正清浅蓬莱那可攀娇娥贮金屋霜露零秋山勿猜松栢操不及桃李顔丹邱生柯九思题
　　抱朴先生学大还偶然为客未归山迎阳馆里防图画梦绕白云青树间　东阳吴师道
　　海上三山楼阁开壶仙早晩御风囘画成定胜人间景为问何人寄得来
　　云林之髙峯可望日出海君子居其间旦起餐沆瀣三年毛骨换九载神色改翩然升云去鸾鳯翳五彩山中有神药服食多所采寄语学仙人伫立以相待邵庵虞集
　　夏珪长江万里图
　　云山苍苍江漠漠绍兴年间夏圭作珍重须知应制难卷尾书臣敬堪度却忆当时和议成偏安即视如升平惟开缉熈较画史两河沦弃无人争斯图似写南朝士还有楼台在烟雨钓叟棋翁不可呼渔舟野店谁能数但觉层层境不同林泉到处生清风逺意笔精工莫比只许马逺齐称雄中原殷富百不写良工岂是无心者恐将北物触君懐恰似剰水残山也画终思効一得愚更把飞鸿添在图愿君且向飞鸿问五国城头有信无　水村居士完书【冢宰陆全卿】
　　高克明雪意巻
