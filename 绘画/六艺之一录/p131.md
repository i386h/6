<!-- { "loadSidebar": true } -->
　　曰而名为望乎答曰唯文王曰吾如有所见于汝太公言其日且述其言臣以此得见也文王曰有之有之遂与归以为卿士其纪年曰康王六年齐太公卒盖夀一百一十余嵗史记谓东海上人西伯与语大恱曰自吾先君太公望子乆矣故号之曰太公望又曰吕尚防世隠海濵西伯拘羑里宜生闳夭素知而招吕尚言吕尚所以事周虽异然要之为文武师盖不得其详乃广征异说其谓东海上人则得于孟子其先君望子则得于墨子至拘羑里则战国辨士之论也灼而得兆立以为师今纬书有之曾不知诸侯无太师而东海时避纣耳则得以为卿士其说是也诗曰维师尚父则知为武王师也竹书最古当魏安厘王时国史也则所书宜可信其言服禳而说文无此字惟曰汉令解衣耕谓之襄而卫宏字说与郭昭卿字指则有之知许慎所遗古文众矣昭卿因宏以有记非得是碑岂知宏之为有据哉晋纪言咸宁五年盗发汲郡冡与此碑异知史误也【广川书跋】太公望表八分书太康十年三月今在汲县西门太公庙水经注曰县故汲郡治城西北有石夹水飞湍激急人亦谓之磻溪言太公常钓于此也今其文曰般谿之山眀灵所托般即磻之异矣【金石文字记】
　　恬漠先生翼神碑
　　河水南于千崤之山其水北流纒络二道汉建安中曹公西讨巴汉恶南路之险故更开北道自后行旅率多从之今山侧附路有石铭云晋太康三年农太守梁栁修复旧道太崤以东西崤以西明非一崤也西有二石又南五六十歩临溪有恬漠先生翼神碑盖隠斯山也【水经注】
　　帛仲理墓碑
　　水东与千金渠合周书曰我卜瀍水西谓斯水也东南流水西南有帛仲理墓墓前有碑题云真人帛君之表仲理名防益州巴郡人晋永宁二年十一月立【水经注】
　　谯定王司马士防冡碑
　　濄水南有谯定王司马士防冡冡前有碑晋永嘉三年立碑南二百余歩有两石髙丈余半下为束竹交文制作工巧石牓云晋故使持节散骑常侍都督扬州江州诸军事安东大将军谯定王温司马公之神道【水经注】
　　在亳州【金石略】
　　黄门侍郎潘岳墓碑
　　罗水西北迳潘岳子父墓前有碑岳父茈琅琊太守碑石破落文字缺败岳碑题云给事黄门侍郎潘君之碑碑云君遇孙秀之难阖门受祸故门生感覆醢以增恸乃树碑以记事太常潘尼之辞也【水经注】晋潘岳碑在中牟县西北七里平秩乡墓侧【访碑録】
　　顺阳太守丁穆碑
　　丹水东迳南乡县北兴寜末太守王靡之改筑今城城北半据在水中左右夹溪深长及春夏水涨望若孤洲矣城前有晋顺阳太守丁穆碑郡民范寗立之【水经注】
　　杜元凯碑
　　沔水又东迳方山北山上有邹恢碑鲁宗之所立也山下潭中有杜元凯碑元凯好尚后名作两碑并述已功一碑沈之岘山水中一碑下之于此潭曰百年之后何知不深谷为陵也山下水曲之隈云汉女昔逰处也故张衡南都赋曰逰女弄珠于汉臯之曲汉臯即方山之异名也【水经注】
　　襄阳城南门道东三碑
　　建安十三年魏武平荆州分南郡立为襄阳郡荆州刺史治邑居隠赈冠盖相望一都之防也城南门道东有三碑一碑是晋太傅羊祜碑一碑是镇南将军杜预碑一碑是安南将军刘俨碑【水经注】
　　羊祜堕泪碑
　　沔水又迳岘山东山上有桓宣所筑城孙坚死于此又有桓宣碑羊祜之镇襄阳也与邹润甫尝登之及祜薨后人立碑于故防望者悲感杜元凯谓之堕泪碑山上又有征南将军胡罴碑又有征西将军周访碑山下水中杜元凯碑处【水经注】
　　襄阳百姓于岘山祜平生逰憇之所建碑立庙望其碑者无不流涕杜预因为名堕泪碑【晋书羊祜传】
　　襄阳太守胡烈碑
　　沔南有固城城侧沔川即新野山都县治也襄阳太守胡烈有惠化补塞隄决民赖其利景元四年九月百姓刋石铭之树碑于此【水经注】
　　晋立诸葛武侯旧宅铭
　　沔水又东迳隆中厯孔明旧宅北亮语刘禅曰先帝三顾臣于草庐之中咨臣以当世之事即此宅也车骑沛国刘季和之镇襄阳也与犍为人李安共观此宅命安作宅铭云天子命我于沔之阳聴鼔鞞而永思庶先哲之遗光后六十余年永平之五年习凿齿又为其宅铭焉【水经注】
　　晋立张平子碑
　　河间讳衡字平子南阳此县人也体德纯和秉行孝友加以俊才命世英识秀建崔子壬为之【下阙】造化髙才玮艺与神合契君子以为裦然闻之风声至于仕乎史官算二仪之数研阴阳之理【阙】　日月致巧浑仪有极深探赜之思数往知来之验此崔生所以发德音也若夫好学博古贯综谟籍典坟邱索之流经礼训诂之载百家九流之辩诗赋雅颂之辞金匮玉板之奥谶契圗纬之文音乐书画之艺方技博奕之巧自洪范彞伦以还若郯子之所习介卢之所识者防不该罗其情原始要终故能学为人英文为辞宗绍羲和之显迹系相如之遐风向若生于春秋之间防乎阙里之堂将同贯宰贡齐衡防夏岂值取足于身中垂名于一涂哉是以先生恒屈于不知巳仕居下位再为史官而发应间之论时不容道遂兴思之赋爰登侍中则党言允谐出相河间则黎民时雍庸讵限其所至哉若夫巡狩诰颂所以敷陈主德二京南都所以赞美畿辇者与雅颂争流英英乎其有味与若又造事属辞因物兴【阙】下笔流潜思发义文无择辞言必华丽自属文之士未有如先生之善选言者也南阳相夏侯湛自渉境以经乎诸邑每县咨其故老访其先贤有兆者表其墓经坟者揖其魂涂出鲁阳行次西鄂盻狐山而颂【阙】英歴兹邑而懐夫子暨路过茔域止驾衢首覩封树之萧蓧观髙碑之称羙于是慨然永思怆尔长怀若死者可起吾其与归乃延邑宰而问之曰昔武王入殷封比干之陇髙祖经魏酧信陵之墓此圣贤之所以礼忠旌能甄表明徳也有可以优其嗣者礼其在是而世胄絶绍支庶无闻于是乃翦其墟落宠其宗人使奉其四时献其粢盛遂紏集旧迹摄载新懐而书之碑侧以阐美抒思焉其辞曰奕奕张生秉德淑清研深综理思俊才英实掌天地幽赞神明冠盖兴羙倾汉流声匪唯天象亦垂人文有炳其犹有烁其新仰鉴遗籍驰心哲人殊世投好百载交神奉命南邦行出尔涂爰及隧首辍驾前衢徘徊崇碑逍遥故墟企仰罔瞻长怀焉如昔在先贤唯徳是友古而无死愿言擕手世则兹泯道乃不朽在珠咏隋于璧称和戢宝无雕人寿防何望兼京壹思逾竢河
　　碑以值为直以党言为谠言以萧蓧为萧条
　　右张平子碑晋南阳相夏侯湛作水经云西鄂县有平子墓墓东有碑文字悉是篆崔瑗之辞也盛之郭仲产并云夏侯孝若为郡薄其文复刋碑阴为铭然碑阴二铭乃崔子玉及陈翕隶字耳墓次又有二碑唯见其一以夏景驿途疲而莫究郦氏之说如此今世所传凡百君子者即平子篆碑其石已中断合向城后碑始能成文此刻有夏侯湛姓名而云书之碑侧盖郦氏考之不详也魏隶自范式之后隶释悉弃不取吴之谷明陆祎晋之防述邓乂诸碑皆体弱格卑已去黄初逺甚视熹平光和年所刻殆天冠地屦之不侔也此碑在同时字画中仅有可观因赘之篇尾亦以见一代佐书其工者止此尔【隶释】
　　晋张平子碑阴颂南阳相夏侯湛撰隶书不著名氏湛因行县至西鄂过衡墓刻此颂于碑阴【集古録目】右张平子碑晋南阳相夏侯湛撰防纬之文兴于西汉之末而烂熳于东汉之世虽一时名儒皆从而惑焉独平子奋然辟之甚力余尝叹以谓如平子可谓豪杰之士不为流俗所移者今湛为此碑乃云金匮玉版之奥防契图纬之文防不该罗其情可谓不知平子矣【金石録】
　　晋立魏大长秋防述碑
　　右大长秋防君碑云君讳述字庶祖按元和姓纂云魏河南尹防述始居广平六代孙后魏尚书明根生仆射肇今碑亦云述广平人惟姓纂云述为河南尹以碑考之盖未尝为此官又按后汉书百官志大长秋承秦将行宦者景帝时更名大长秋或用士人中兴常用宦者述尝为宛句长尚书郎左丞元城令治书侍御史南安北海安平东郡太守符节令遂为大长秋皆非宦者之职然则魏制盖亦参用士人矣【金石録】
　　碑云君讳述字庶祖广平任人也晋泰始十年九月乙丑卒咸宁三年九月甲子造【宝刻丛编】
　　防君碑阴
　　右防君碑阴按王莽尝下令禁二名故当时士人皆以一字为名东汉时尚尔今此碑阴所记凡二百五十三人亦无一人二名者碑晋咸宁中建距莽时二百年矣而士大夫犹遵莽之令不变何哉【金石録】
　　晋立吴征北将军陆祎碑
　　书不著书撰人名氏祎字元容吴郡吴人仕吴至征北将军海盐县侯碑以东晋泰宁三年立【集古録目】晋陆祎碑此碑云祎字元容吴郡吴人其先家于陆乡因氏姓焉显考吴故左丞相祎赤乌六年召宿卫郎中转右郎中左郎中治书执法平中校尉平义都尉五官郎中骑都尉迁黄门侍郎封海盐县侯加禆将军行左丞相镇西大将军事又云委戈执笏入賔皇储而吴志云孙皓大鼎元年以陆凯为左丞相又云凯之子祎初为黄门侍郎出领部曲拜偏将军亡后入为太子中庶子皆与此碑合而此碑晋泰宁三年立也【南丰集古録】
　　晋泰宁三年立在秀州【金石略】
　　晋南乡太守司马整碑
　　右南乡太守碑不著书撰人名氏题曰宣威将军南乡太守司马府君纪德颂碑云君讳整字孔修太宰安平王之孙太尉义阳王之子按晋书宣帝弟曰安平献王孚孚次子曰义阳成王望望第三子随穆王整整先望卒后武帝分义阳之随县封整为王諡曰穆整以太始三年自南乡太守徙南阳而南乡人共立此碑今在光化军军即襄州糓城县之阴城镇按晋书不列南乡郡防此碑所载县令名氏有武陵筑阳丹水隂城顺阳祈六县此盖南乡郡所治也晋志但云南乡魏时属荆州武帝平吴改为顺阳郡而不着顺阳治所兴废属县之名而独此碑可见也又整传但云整歴南中郎将封清泉侯薨赠冠军将军亦不言其为宣威将军南阳二郡守皆其所漏略也【集古録】
　　右晋南乡太守司马整颂云初仕魏拜郎中中郎议郎谏议大夫骑都尉给事中转拜治书侍御史咸熙二年出临鄙郡加宣威将军又云谒者就郡拜君世子执节四让推与兄嗣固辞恳诚泰伯三羙君又加焉又云泰和三年十一月使者奉诏防命君南中郎将就统宛都按晋史整事迹附见安平献王孚传后云兄奕卒以整为世子歴南中郎将封清泉侯早卒其余官阀皆不载据史言兄奕卒以整为世子而碑言推与兄嗣二説不同当以碑为正【金石録】
