<!-- { "loadSidebar": true } -->
　　是邦【阙】峻【阙】生雄桀遇则国良失【阙八字】羌畔戾【阙】动干戈州郡时无赋发君设资宝俱谒【阙五字】不【阙】人命义【阙二字】晋阳侯苖由彼适梁楗为武阳世【阙七字】迄君【阙】知【阙二字】郡举贡【阙五字】捉【阙十字】思【阙五字】声隂阳爕节百谷滋洽逺存【阙三字】应【阙七字】凶孽【阙二字】楚荆大史【阙二字】君将出征逺【阙六字】人【阙十字】千君以【阙三字】賨布【阙四字】率【阙】羣【阙八字】五年政崇【阙】平道不拾遗【阙六字】九【阙十三字】为中兴勲少【阙四字】不义【阙四字】纪其辞曰
　　【上阙二字】兮【阙二字】兮【阙四字】伯【阙】徳行光【阙】爱之风【阙三字】畏【下阙】右无名碑以天禄为额其下刻一牛首又有碑隂上朱鸟而下武其中则没字碑也此碑之首云是邦峻生雄桀峻之上下各阙一字盖言其山川孕秀也其间有晋阳侯苗由彼适梁犍为武阳之句疑其姓杨而家犍为也其初云畔羌动干戈州郡无赋发君设赀宝当是出家财以御防也其中又有君将出征及賨布字亦是破贼之事碑今在西州字画类李翊碑　即盈字【释】
　　仲秋下旬碑
　　【上阙】元成【下阙】氏之宗功冠当世【下阙】烈厥问镐揔【下阙】渊隩发明虑□事頽乡【下阙】蛾附遐迩睎风嘉爯卓【阙】执般桓辞病降【下阙】方□淹瘵絫载和【下阙】纪涒【阙】仲秋下旬□日年【下阙】□峘羣儒咨嗟凡【下阙】其辞白【上阙】大眀爰兹衰防三命缩赢悲彼【下阙】幽背嫔俪孤禅防歍歑防【下阙】徴嘉斯【阙】荣歍歑防
　　右无名碑字画清逸颇类故吏所立刘寛碑但石损字缺所余无防其云纪涒者嵗在涒滩也仲秋下旬粤日辛者所终月日也淹瘵累载者久苦沉疴也三命缩赢者尝选贡也背尔嫔俪孤嗣禅茕者有妻帑也尔雅父为考母为妣嫔妇也郭璞注引诗书大伤厥考心聿嫔于京明非死异称冀州郭从事碑哀哀考妣追惟霣灵卜商号咷丧子失明此碑背尔嫔俪皆祖尔雅之说礼记生曰父母妻死曰考妣嫔后人自当为二亲避独不以故妻为嫔者岂以妃嫔之故乎【释】
　　碑以蛾为蚁禅为单
　　在绵州额五字上二字不可辨第三杨字第四元字第五似秀字而不明复齐碑目作杨元君仲秋下旬碑墨宝云俗以为文处茂碑未详【汉字原】
　　黄龙甘露碑
　　墨宝云建安二十四年黄龙见武阳赤城蜀人以为刘氏瑞应凡二碑大小不侔碑首皆有黄龙甘露之碑六字其内无一可辨在睂州彭山县即汉武阳县地也碑首有十九字又一小碑亦题黄龙甘露之碑其首云惟建安二十四年六月余皆磨灭本朝人题云时以甲辰嵗治平元年三月二十七日转移此碑碑隂亦多漫灭存者上两横每横三十人名释云崇宁中为王时彦所磨以刻其说【汉字原】
　　真道冡地碑
　　真道冡地碑延熹七年真道以钱八千从真敖兄弟市此地广二十二丈其文戒约后世作冡取土方隅但得宿山居留不得争讼舍地怖之以天神诛疾劝之以勉从孝道戒之以不得违犯先人之约字札紊碎不能尽述【续】
　　延熹七年立在万州【汉字原】
　　郑子眞宅舍残碑
　　【上阙一字】所居宅舍一区□百万【下阙】故郑子真地中起舍一区作钱【下阙】故郑子真舍中起舍一区七万【下阙】故潘盖舍并二区十一【下阙】　故吕子近一区五万故像舍一区二万五千　【阙】扶母舍一区万二千【阙二字】鳯一区三万　【阙二字】车舍一区万　【阙二字】奉一区二万　【阙二字】子信舍一区万
　　熹平四年【下阙】月丁酉朔【下阙】桃为后【下阙】弟【下阙】郎中【下阙】贼曹【下阙】左都字彦和兼椽史【下阙】胡恩真道史胡【下阙】文【下阙】文【下阙】陈景雄等实【下阙】千九百八十其二百【下阙】舍宅奴婢财物及台为【下阙】妻无适嗣祖传婢【下阙】宜【下阙】分台祖余财物所得【下阙】未知财事【下阙】举【下阙】为领【下阙】姉【下阙】精魂未蔵而有怨【下阙】春秋之义五让为首兼【下阙】
　　右郑子真宅舍残碑所存其上数十字余石碎矣首云所居宅舍一区直百万继云故郑子真地中起舍一区七万凡宅舍十有二区其次有辞语有嵗月云平四年上存四防必熹平也官吏有郎中及贼曹与掾史又有左都字彦和及胡恩胡阳陈景等姓名似是官为检校之文其中有宅舍奴婢财物之句其云妻无适嗣又云未知财事其前有为后二字则知旋立婴孺为嗣也其云精魂未蔵而有怨上有一字从女当是其母则知其亲物故未久也末云春秋之义五逊为首所以戒其宗姓或女兄弟之类息争窒讼也碑今在蜀中即楼字【释】
　　熹平四年立在云安军【汉字原】
　　舜子巷义井碑
　　县邑【阙二字】宫前以宛【阙】泛【阙二字】衣【阙】去古【下阙】逾彊者【阙二字】弱者【下阙】訾【下阙】乡【下阙】任然【下阙】丁吉【阙二字】守府【下阙】如县记利广兴【阙】中【下阙】记【下阙】百【下阙】光和三年【阙】月【下阙】县【下阙】发【下阙】州【下阙】计市马【下阙】四万【下阙】辞常【下阙】大【阙】木【阙三字】会【阙三字】百万分【下阙】升【下阙】
　　右舜子巷义井碑凡二十三行行三十七字石理皴剥仅有五十余字依约可辨其间有光和三年知为汉碑也　其始有县邑二字盖是叙述其事未有四万及百万等字则是纪其所费也中有彊者弱者之文当是彊者损其财弱者输其力也据水经云义井出随城东南常涌溢而津注冬夏不异下流与溠水合又南注于涢则此非穿凿之井故工役之费至五十余万碑在随之舜子巷元祐丁夘年郡守许觉之始徙于后圃识其隂云五大夫秦爵也秦距今数千百年汉东故物独此尚存又刻诗一篇于碑之额云一千二百余年外万事销磨不可寻舜子井泉谁记古随人闾巷只知今书字杂科防体民爵名存乐石隂登览时来醒醉目犹胜他物在园林予谓秦人刻石皆用篆许君不能详视碑中光和纪年遂指此为秦碑非也【释】
　　义井碑在随州石皆皴剥字画难辨可见者有光和三年字知为汉碑许觉之元祐中为郡守以五大夫为秦爵题诗其上指为秦碑误矣金石録作魏残碑【汉字原】
　　魏残碑碑隂有五大夫姓名【金石録】
　　义井碑隂
　　右义井碑隂称五大夫者三十一人称分子者六十人摩灭者数人题名之下又有数十字盖是纪事之辞残缺无成文者汉承秦制爵十二级其九爵曰五大夫帝纪安帝永初三年三公以国用不足奏令使人入钱谷得为关内侯虎贲羽林郎五大夫缇骑营士又灵帝光和元年初开西邸卖官自关内侯虎贲羽林入钱各有差则知汉末以赀受爵比屋皆然此碑五大夫所以若是之众也惟分子未详谷梁曰燕周之分子也注云燕召康公之后分子谓周之别子孙也景北海碑鸮枭不鸣分子还养盖用家富子壮则出分之语谓恶逆之鸟钳喙无声外爨之息归奉三牲也耿勲碑修治狭道分子効力谓正丁巳供差徭分子亦来助役此碑分子似指土豪出分之子三碑皆与谷梁合【释】
　　五大夫碑在梁山军界上字尤漫灭然字乃汉【舆地碑目】
　　刘让阁道题字
　　建宁元年十月上旬工楗为刘让造
　　右刘让所题十六字相传云在蜀中阁道建宁者灵帝年号
　　汉碑书犍为之犍皆作楗【释】
　　诏赐功臣家字
　　诏赐功臣家
　　右诏赐功臣家五大字今在蜀中似是汉人所书其事不可详也【释】
　　张休涯涘铭
　　磨崖险路铭四言十四句威宗延熹二年三月刻末有张休姓名姑以名其碑谓此山髙拟防山险比剑道上眡彼苍相去能防行人过兹鲜不垂涕十数年前蔵碑者得之蜀人今尤延之李仲南家有之【续】张休崕涘铭延熹二年立或作磨崖险路铭【汉字原】
　　窆石铭
　　顺帝永建元年五月【金石録】
　　元祐二年永城下得石如丰碑其上刻铭曰沛国临濉时窆石室永建六年五月十五日太嵗在未所遭作大吉利时窆石室候来归我有之按永建汉顺帝即位之元其年为辛未则谓太嵗在未是也传曰窆噐丰碑之属然古之制公室视丰碑三家视桓楹而周制及竁以度为丘隧共丧之窆噐盖丰碑谓斵大木为碑形如石而窆为横木盖丰碑之上所以下绋其噐不得同者古者君封以衡大夫以缄衡则以木横之棺傍缄则直以绋系之不得以木横其上也郑众曰窆谓葬下棺也读如汜祭之汜左氏谓之傰檀弓谓之封昔人谓其声同也盖周汉之声与今自异其事可得考之于此尝谓墓之有铭在汉则杜邺甄丰然树之于外其后如缪袭辈刻官代纳之圹中皆在永建后然刻铭墓中不知何时而于所见者永城窆石最先他铭志得之知其所由来逺也【广川书防】

　　六艺之一録卷五十三
<子部,艺术类,书画之属,六艺之一录>
　　钦定四库全书
　　六艺之一録卷五十四　　　　钱塘倪涛撰
　　石刻文字三十
　　郑三益阙铭
　　郑三益阙铭武帝建元二年自刘聪后屡以建元纪年此铭字画非晋已后人书【金石録】
　　会稽东部都尉路君阙铭
　　右路君阙铭二其一云防稽东部都尉路君阙永平八年四月十四日庚申造其一云君故豫州刺史温令元城令公车司马令开阳令谒者议郎徴试愽士路君不知为何人按汉书志建武六年省诸郡都尉唯边郡往往有之岂会稽边海故置此官欤又任延尝为会稽西部都尉而此云东部疑当时会稽分东西部各置都尉史不载尔【金石録】
　　防稽东部都尉路君阙永平八年造东都冡墓间石刻传于后世者自此始赵氏云建武中省诸部都尉唯边郡有之岂会稽边海故置此官欤任延尝为会稽西部都尉而此云东部疑防稽分东西部各置都尉史不载耳予按衡方碑亦为防稽东部都尉乃威宗之时则东部盖有此官未尝并省范史虽不具载而它书亦可稽防【续】
　　南武阳功曹阙铭
　　右南武阳功曹墓阙铭云南武阳功曹乡啬夫又云以为国三老又云章和元年其它族系名字皆摩灭不可考究墓在今沂州有两阙其一铭元和中立文字尤残阙难读【金石録】
　　雒阳令王稚子二阙
　　汉故先灵侍御史河内□令王君稚子阙
　　汉故兖州刺史雒阳令王君稚子之阙
　　右王稚子阙铭二其一云汉故先灵侍御史河内县令王君稚子阙其一云汉故兖州刺史洛阳令王君稚子之阙按范后汉书循吏传王涣字稚子尝为温令而刻石为河内令者盖史之误涣以元兴元年卒然则阙铭盖和帝时所立也【金石録】
