<!-- { "loadSidebar": true } -->
　　右臣闻九卿法河海必湏清洁之流片楮黯云烟要皆黮黤之辈茍令躐进有累文明庸不避于怨仇輙少加以辨白谨按陈元不能洁己动輙汚人石虚中见谓刚方首遭蒙昩楮知白继被防黦终难扫除不惟媚灶以致身抑且胶柱于临事焚膏油以自励非如韩愈之穷年磨顶踵而不辞实遵墨翟之邪説或黄冠而侍御案或缁衣而倚释门或防宫妆之蛾眉或供日输之螺黛迹其谲行罔匪异端刮垢磨光虽幸见收于此日知白守黒必难自全于他时今令越彼松阶跻之棘列正恐素丝不能以自守白璧不免于有汚志气消磨精神惨淡难免成蝇之误徒重用皂之讥欲望圣慈亟收成命毋使清要之选溷于缄黙之流所有録黄臣未敢书读须致奏闻伏候勅防
　　右拟弹驳四友除授集
　　墨以九蒸万杵为贵松烟鹿胶今失乆矣
　　辍耕録曰上古竹挺防漆中古以石磨汁魏晋时始有墨丸乃漆烟松煤为之晋人用凹心砚者欲贮沈耳自后有螺子墨巵言曰韦诞之墨一防如漆六朝无过张永五季无过奚超及其子廷珪【廷珪在南唐赐姓李】宋有常和沈珪陈赡皆妙品也张遇以龙香剂进御有隠君子王廸者止用逺烟鹿胶而自有龙麝气当胜之至潘谷而妙骎骎乎廷珪流亚矣元朱万初又谷流亚也蘓浩然澥自制墨皆作松纹皴皮坚致如玊石王廸流也宋徽宗蘓合烟墨法至金章宗乃以蘓合油搜烟为之价同黄金宣庙有龙鳯大锭外有查文通龙忠廸方正蘓眉阳罗小华汪中山邵青丘及子格之方于鲁程君房汪仲嘉吴左干丁南羽今则潘嘉客方凯吴民望去尘墨法曰虬松取烟鹿胶相揉九蒸囘泽万杵力扣古用松烟今用油烟古自制鹿胶今用广胶矣桐油乃黒菜油则白防油防烟者轻五防油一防烟者重以漆与紫草入油六石得一石烟则望之碧而日中紫矣自谓敌程君房其法不用氷麝而止用猪胆万杵之以氷麝能夺墨之色也试法磨各墨于研俟其干置水中则上者乃黒次则逈白惟李廷珪作蓝色
　　右方以智通雅















　　六艺之一録卷三百十
　　钦定四库全书
　　六艺之一録卷三百十一　　　钱唐倪涛撰
　　歴朝书谱一
　　帝王妃后一
　　汉
　　元帝
　　孝元皇帝宣帝太子也注荀恱曰讳奭之字曰盛班固赞曰元帝多材艺善史书注应劭曰周宣王太史史籀所作大篆【汉书本纪】
　　孝成许皇后
　　孝成许皇后大司马平恩侯嘉女也后聪慧善史书【汉书外戚传】
　　章帝
　　肃宗孝章皇帝讳炟显宗第五子也少寛容好儒术今淳化官帖有海咸河淡其书为后世章草宗【法书要録】
　　灵帝
　　孝灵皇帝讳宏肃宗孙也
　　初帝好学自造羲皇篇五十章因引诸生能为文赋者诸为尺牍及工书鸟篆者皆加引召遂至数十人【后汉书蔡邕传】
　　和熹邓皇后
　　和熹邓皇后讳绥太傅禹之孙也父训护羗校尉六嵗能史书十二通诗论语家人号曰诸生是时方国贡献竞求珍丽之物自后即位悉令禁絶嵗时但供纸墨而已【后汉书本纪】
　　北海敬王睦
　　北海敬王睦齐武王縯之孙靖王兴之子也少好学博通书传能属文又善史书当世以为楷则及寝病明帝使驿马令作草书尺牍十首【后汉书宗室传】
　　乐成靖王党
　　乐成靖王党明帝子也永平四年赐号重熹王十五年封乐成王党聪慧善史书喜正文字与肃宗同年尤相亲重【明八王传】
　　魏
　　魏武帝
　　魏武帝姓曹氏讳操字孟徳沛国谯人尤工章草雄逸絶伦年六十六薨张华云汉安平崔瑗子寔农张芝弟昶并善书而魏武亚焉子植字子建亦工书【书防】
　　庾肩吾书品列中之中论见一百三十八卷
　　题曹操帖云余少时曽学此表时刘共父学顔书鹿脯帖余以字画古今诮之共父谓余我所学者唐之忠臣公所学者汉之簒贼耳时子黙然无以应今观此谓天道祸滛不终厥命者益有感于共父之言云晦翁【晦庵题防】
　　操书传世絶少惟贺防表元时尚有本【丹铅总録】
　　陈思王植
　　曹植字子建沛国人魏太祖季子封陈王諡曰思早慧彊记累数十万言不忘甫十嵗属文若素构太祖疑其假手于人植请面试已而从膝下赋鹞雀先诸郎赋就文不加防太祖方悟其所得信由天成非学可到盖自诗道云亡风流埽地而植以八斗之才擅天下遂以词章为诸儒倡特以昆季间无棠棣之美故终亦婴患七歩之作有感动人语世为怜之至于学术愈工自是不随世故与之低昻有卓然而独存者然其胸中磊落发于笔墨间者固自不恶尔观其以章草书鹞雀赋可以想见其人也今御府所藏草书一鹞雀赋【宣和书谱】
　　按隋秘书所藏有魏黄初篇其书至唐初已亡莫知为何等书也以类推之如子建之遗文在当时固多有存亡者奚独鹞雀等赋云乎唐太宗出御府金币致天下古本命魏成及虞褚定其真伪篇各有印印以贞观为文今鹞爵赋及赠王仲宣诗皆有此印疑为唐秘府所藏矣亡何遽为武氏子脂泽所得良为可惜最后有在建业文房而后归之浮休张氏盖几于屡脱而仅脱者一缣素之传固亦有幸不幸哉今目隋炀帝至浮休居士所题其为帖凡五虽乏精神颇多态度或疑赝伪或谓临模固亦在疑信间然迹其所由来则源流固自可考今藏于新普安使君任公之家嘉定八年春王正月临卭魏某得以寓目輙题其后【鹤山题防】
　　呉
　　大帝
　　孙权字仲谋坚第二子呉郡富春人魏封为呉王黄龙元年夏四月即皇帝位諡曰大皇帝
　　大帝行草品中之下【韦续九品书人论】
　　呉大帝黄武二年刻字在杭州粟山【法帖神品目】
　　归命侯
　　孙皓字元宗权孙和子也一名彭祖字皓宗孙休立封皓为乌程侯降晋赐号为归命侯
　　庾肩吾书品列中之中论见一百三十八卷
　　李嗣真后书品列中下品论见一百三十八卷皓善小篆飞白【书史防要】
　　晋
　　宣帝
　　宣皇帝讳懿字仲逹河内温县孝敬里人姓司马氏晋国初建追尊曰宣王武帝受襌上尊号曰宣皇帝庙称髙祖
　　淳化法帖有西晋宣帝书十七字
　　景帝
　　景帝讳师字子元宣帝长子也雅有风采少流美誉魏嘉平四年迁大将军加侍中録尚书事谥忠武武帝受禅上尊号曰景皇帝
　　窦臮述书赋评见一百四十一卷
　　注云今见正书带名一纸一十二行
　　文帝
　　文皇帝讳昭字子上景帝母弟也魏相国封晋公进爵为王谥曰文武帝受禅追尊文皇帝
　　窦臮述书赋评见一百四十一卷
　　注云今见正书具姓名两纸共一十二行
　　武帝
　　武皇帝司马氏讳炎字安世文帝长子也防始元年冬受襌庙号世祖
　　晋武帝司马氏讳炎字安世文帝之子也司马氏执魏国威柄凢三世矣至武帝时神器始归之独江左有呉皓者擅五十九年之业一旦用王濬垂手而得故天下始一于晋夫可谓继志述事之主然以忧勤得之以佚乐弃之其后东西分裂而为两晋后世论优劣咸自武帝始喜作字于草书尤工落笔雄健挟英勇之气毅然为一代祖岂龊龊戯弄笔墨之末以取胜者惜乎不克终誉而信贾充之谋舍卫瓘之忠不为经逺计以贻翼子故为有识者之所痛恨也今御府所藏草书二我师帖善消息帖【宣和书谱】
　　昨日阁下见晋武帝书甚有英伟气乃知唐太宗书时有似之【东坡集】
　　武帝书纸糜溃而墨色如新有墨处不破吁岂临学所能欲令人弃笔砚也古人得此等书临学安得不臻妙境独写唐人笔札意格尫弱岂有胜理其气象有若太古之人自然滈野之质张长史怀素岂能臻其藩篱耶昔归公防赵令畤家古帖得之矣欲尽举一奁书易一二帖恐未许也今日已嬾开箧但磨墨终日追想一二字以自慰也【寳晋英光集】
　　晋武帝我师帖真迹宣和秘府官本今在震泽王氏笔势雄健高古絶伦当为帝王书法之冠冕此无上妙品也【清河书画舫】
　　元帝
　　元皇帝讳睿字景文宣帝曾孙琅邪恭王觐之子也嗣位琅邪王后镇建业太兴元年三月即皇帝位庙号中宗
　　庾肩吾书品列下之上论见一百三十八卷
　　窦臮述书赋评见一百四十一卷
　　注云今见濳润正书具姓名一纸七行兼杂批约有十处
　　成帝
　　成皇帝讳衍字世根明帝长子也庙号显宗
　　窦臮述书赋评见一百四十一卷
　　注云今见草批谢草张澄启七行
　　康帝
　　康皇帝讳岳字世同成帝母弟也
　　窦臮述书赋评见一百四十一卷
　　注云今见行书批刘讷启四纸共七行
　　哀帝
　　哀皇帝讳丕字千龄成帝长子
　　淳化法帖有哀帝行书四行
　　简文帝
　　简文皇帝讳昱字道万元帝少子
　　淳化法帖有简文帝行书六行
　　孝武帝
　　孝武皇帝讳曜字昌明简文帝第三子也
　　窦臮述书赋评见一百四十一卷
　　注云今见行书一纸又两帖等杂批六处共有二十一行
　　武元杨皇后
　　武元杨皇后讳字琼芝农华隂人也少聪慧善书
　　安僖王皇后
　　安僖王皇后讳神爱琅邪临沂人也父献之
　　献之尚新安愍公主无子唯一女后立为安僖皇后后亦善书【书防】
　　齐献王攸
　　齐献王攸字大猷小字桃符文帝子也爱经籍能属文善尺牍为世所楷咸宁二年为司空侍中太傅晋齐王攸善草行书【羊欣撰録】
　　晋齐王攸书京洛以为楷法【王僧虔论书】
　　齐献王攸字大猷武帝母弟善尺牍尤能行草书兰芳玉洁竒而且古才望出武帝右武帝用荀朂言出都督青州上道愤怒呕血咸宁四年卒行草入能【书防】窦臮述书赋评见一百四十一卷
　　注云今见正书带名凡四纸
　　武陵威王晞
　　武陵威王晞字道叔元帝子也出继武陵王喆后太兴元年受封穆帝即位转征东大将军
　　窦臮述书赋评见一百四十一卷
　　注云今见具姓名正书一纸三行
　　防稽文孝王道子
　　会稽文孝王道子字道子简文帝子孝武帝母弟也出后琅邪孝王少以清谈为谢安所称后拜侍中太傅
　　窦臮述书赋评见一百四十一卷
　　汪云今见具姓名行书一纸凡七行
　　伪汉刘聪
　　刘聪字元明元海第四子也防而聪悟好学工草善属文伪谥昭武皇帝庙号烈宗【晋书载记】
　　伪赵刘曜
　　刘曜字永明元海之族子也善属文工草【晋书载记】
　　宋
　　武帝
　　髙祖武皇帝讳字德舆小字寄奴彭城县绥舆里人姓刘氏楚元王交之二十一世孙也永初元年夏六月即位
　　帝书素拙穆之曰公但纵笔为大字一字径尺无嫌大既足有所包其势亦伟帝从之一纸不过六七字便满【宋书刘穆之传】
　　窦臮述书赋评见百四十一卷
　　注云今见带名批刘穆之啓两纸共六行
　　文帝
　　太祖文皇帝讳义隆小字车儿武帝第三子也年十四博渉经史善隶书
　　宋文帝书自谓不减王子敬时议者云天然胜羊欣功夫不及也【王僧防论书】
　　宋文帝姓刘讳义隆彭城人武帝第三子善书次及行草规模大令自谓不减于师虽庶几徳音引领长望尚辽逺矣然才位发挥亦可谓倬彼云汉为章于天时论以为天然胜羊欣工夫恨少是亦天然可尚道心惟防探索幽逺若泠泠水行有岩石间真声帝书入妙行草入能【书防】
