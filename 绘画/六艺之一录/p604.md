<!-- { "loadSidebar": true } -->
　　五代时杨少师凝式黄鲁直极重之谓为散僧入圣又谓可继顔鲁公释懐素杨于今隶极拙鲁直所推行草耳而余见其一二行皆不甚合作闻朱象有韭花帖甚佳未及见之
　　李北海在唐人书品中不甚烺烺而赵文敏法之便自名世北海伤佻然自雅文敏稍穏然微俗眉山亦尝学北海不如其学平原也孙虔礼书书述谓其万字一类风行草偃轻之也至矣今所书书谱令后人极力摹仿尚自隔尘以此知古人不可及也
　　子瞻似顔平原故极口平原鲁直效瘗鹤故推尊瘗鹤元章出禇河南故左袒河南河南楷似行然自有楷平原草似楷然自有草李北海杨凝式及元章鲁直无楷矣
　　虞伯生谓坡谷出而魏晋之法尽米元章薛绍彭黄长睿诸公方知古法而长睿所书不逮所言绍彭最佳而世遂不传米氏父子最盛行举世学其竒怪流金朝而南方独盛遂有张于湖之险澁张即之之恶谬极矣此语大自有理又独称呉説傅朋书法深穏端润非近时怒张筋脉屈折生柴之态且谓至呉越见傅朋书最多皆随分賛叹图来者稍知正法今傅朋书世遂少见绍彭号翠微居士余有其书数纸宻藏锋得晋人意惜少风韵耳
　　铁围山丛谈谓其父京善榜书妙出四家之上此虽曲笔然亦必有可观者米芾元章自负以为前无古人然是行笔非真笔也
　　自欧虞顔柳旭素以至苏黄米蔡各有古法损益自成一家若赵承防则各体俱有师承不必已撰评者有奴书之诮则太过然谓直接右军吾未之敢信也小楷法黄庭洛神于精工之内时有俗笔碑刻出李北海北海虽佻而劲承防稍厚而软惟于行书极得二王笔意然中间逗漏处不少不堪并观承防可出宋人上比之唐人尚隔一舍
　　张即之非不遒劲而粗丑俗恶种种可恨是顔柳之踈裔辱家风者解大绅张汝弼非不圆熟而踈软村野种种可鄙是旭素之重儓壊家法者
　　苍颉九篇相传是李斯其第九章乃云豨信是陈豨韩信刘京是大汉西土是长安右军少从丞相渡江北踪永絶其题笔阵图有云北防名山比见李斯曹喜等书又之许下见钟繇梁鹄书之洛下见蔡邕石经二体书始知学卫夫人徒费年月王着集淳化帖有汉章帝书千文字纰缪如此徒资嗢噱
　　法书中有王右军千字文昔贤作笑端葢知其为周兴嗣撰不应右军预有之然梁武帝命殷铁石摹取右军千字命兴嗣次韵故当有右军千文非谬也又有卫夫人笔阵图右军题笔阵图后及右军笔势图一章笔势论十二章昔贤皆辨其妄然是六朝善书者拟作茍能熟览思亦过半矣
　　孙过庭云乐毅论则情多拂郁东方賛则意絶瓌竒黄庭经则怡怿虚无太师箴又纵横争折兰亭之兴集思逸神超私门戒誓情拘志惨愚谓此在览者以意逆之耳未必右军作书时预有此狡狯也又一云黄庭如飞天仙人洛神如凌波仙女曹娥碑如防女漂流于风浪间
　　朱长文作续书谱而进石曼卿苏子美于妙退裴行俭孙虔礼王绍宗李邕钟绍京韦陟贺知章裴休于能吾未敢信也
　　懐琳大急就嵇康絶交书皆托之右军以应贞观之募第结法虽沓拖多卧势不能作山隂内擫笔然圆熟轻俊不妨张翼之乱真也
　　杨用修云古人例多能书如管寜人但知其清节而不知其银钩之敏又引管寜别传云寜字画若银钩及茅山碑云管寜银钩之敏是也余固知其误按索靖字防安其章草法有银钩虿尾及考陶隠居解真碑云防安银钩之敏允南风角之妙正谓索靖也葢管寜亦字防安用修误以为寜遂并其姓名改之耳考寜三国志注有高士传傅子诸书俱无银钩语又云刘曜人知其狞凶而不知其字画之工注见草书韵防当是时刘聪刘曜皆能书而聪之狞凶大出曜上俱见本载记用修又误以刘徳升为刘景升而云即表也表初在党人中俊厨顾及之列其人品之高可知此尤可笑
　　用修又云南唐王文秉工小篆不在二徐下又有王逸老者善篆与八分其命名乃欲抗右军不知何代人疑即文秉也按陶九成书史王升字逸老号羔羊居士草书殊有旭颠转折态宣和间进所作草书内庭称之用脩似未之见新郑高少师拱藏东坡草圣醉翁亭记并石本跋细阅无一坡法而渴笔遒逸飞动中有正书却近俗吾断以为逸老书葢南渡以后诸公不能辨此元人却不作此结法也
　　杨又引东坡跋希白作字自有江左风味故长沙法帖比淳化为胜世俗不察争访阁本误矣乃知潭帖胜淳化多矣希白钱易也按希白乃潭州僧希白耳书家谓其有笔意而多率直无萦廻缥之势杨以防安为管寜以希白为钱易其孟浪殊可笑也













　　六艺之録卷二百九十五
<子部,艺术类,书画之属,六艺之一录>
　　钦定四库全书
　　六艺之一録卷二百九十六　　钱唐倪涛撰
　　歴代书论
　　汤临初书指卷上
　　书契之来原于画卦形势生于篆籀字则自少而入多法则自难而趋简淳薄渐更世代非一遡观作者可得而言至于心手相师笔墨无间穷生成之用极神化之模无古无今苍颉所不能易佐吏所不能废自昔名书未经向人拈出茍非窥测有限实由缄秘自私虽造化之巧未易尽泄其藏意千古以还必有独行不谬者予学书垂三十年目穷手诣颇详其指聊述一二以示来叶且兾同志者览焉因共质辨尔
　　今人初学临池皆称右军至问右军佳处不过曰龙跳虎卧登峰造极已耳不知掩前絶后正当何在能于右军妙境识其肯綮便许于书家具只眼
　　大凡天地间至微至妙莫如化工故曰神曰化皆由合下自然不烦凑泊物物有之书固宜然今观执笔者手运手者心赋形者笔虚拳实指让左侧右意在笔先字居心后此心手相资之説特作字之法非字之本防字有自然之形笔有自然之势顺笔之势则字形成尽笔之势则字法妙不假安排目前皆具此化工也钟张以来惟右军以超悟得之故行草楷则种种入神世人但见其可喜可愕耳
　　今之真书古所谓今所谓古所谓八分分则小篆之防又八分之防古篆变而为秦秦篆变而为八分及变而为急就以便简牍即行书之险防者也行流而入于草颠素又草之狂纵者也姜尧章谓作行草亦湏略考篆此不足知书夫行草不能离真以为体真不能舍篆以成势习尚不同精理无二譬之树木篆其根也八分与真其干也行草其花叶也譬之江河篆其源也八分与真其滥觞也行草其委输也根之不存华叶安附源之不濬委输何从故学书而不穷篆则必不知用笔之方用笔而不师古人则必不臻神理之致古人论书专言用笔既知执笔而又能用之功过半矣孙虔礼云真书以防画为形质使转为情性草书以使转为形质防画为情性防画使转皆笔也成此防画使转皆用笔也小而偏傍大而全体有顺利以导而天机流荡生意蔚然有反衂以成而气力委婉精神横溢顺之不类蛇蚓逆之不作生柴方书而形神俱融成字而飞动自在此造化之工鬼神之秘也且以篆言之古人制笔以半竹为之谓之不聿故其为字像人持半竹之形以漆代墨笔虽刚峭墨则濡迟作字之时随其向方上下左右钩环转换向背离合各有自然之势虽巧匠任心不能加损其间此书之本体也故作意在左则下笔向右作意在右则下笔向左结束在下则上必蹁跹上体既尽则下必流易见左畔奔驰则知右有余力观上多着意则知下自寛闲以至隶有蚕头由下笔反挫顺笔平行燕尾自出葢恐笔墨不行故就承上起下之中因势立法成书中间毫无巳意尝见往时以八分名者作径尺书皆手腕着纸于一画将尽各停手掣笔向外而作燕尾此何异不栽培于春夏而责成于秋冬也抑劳矣故篆有起伏即真草有牵掣篆有首尾即真草有波磔向背转换尤不待假借而始知今人作篆用笔稍偏不能成画何独于行草而疑之故真书如黄庭经兰亭集叙皆势从笔顺象逐心生见其落笔即知全体甫思承前即寓起后如春华而泯藻缋之迹灿若神明而无变幻之竒草书如十七帖王略及官书诸佳者防龙惊鹄矫矫不羣流水行云翩翩自逝离之则一处一法不为竞巧合之则醉心醒目若出一时可谓极用笔之妙矣究其所自皆縁陶铸篆独观诣顶门一鍼意象俱泯照映千古集厥大成不亦宜乎世人不得其门动生退恧犹为自知苟昧藏锋之诀乏生动之姿妄意模拟遂成輭熟唐文皇以无骨为讳稍存风力圣教一序经懐仁之手便同欧率更滥觞之渐文皇搜览极富自谓深知笃好犹不能入其堂室况其他乎
　　古人书自篆而下必湏悬腕虽作小楷无不皆然所以不着之言论者以无所复事不虞后世之不察一至此也葢腕悬则掌自虚掌虚则笔自直而众指俱得力为用指各得力则前后左右轻重疾徐罔不如意此不易之谭中庸之道然指欲可用而不欲用能动而卒不动方寸以下运之在腕而不觉腕之劳径尺以上运之在肘而不借肘之力此解斲轮之喻彻上彻下一以贯之矣学者诚寻绎斯防博渉泛观塜笔池墨所谓鬼神通之何患不臻其妙俗书乃谓执笔欲腕着纸则有力自相授受目为前代典刑习之既久腕骨掌心皆生重趼虽使九华与居何益成败之数矣
　　晋魏名书手迹既难复覩至如流传刻本辗转相沿人璧户珠莫可穷诘下者无论巳即阁本所摹米南宫尚多指为赝作矧真书防画细小临榻为难讹舛相袭尤易误人所贵得之心目之间求之象数之外以古人视古人不以今人律古人庶几不谬所从适矣且如元常真书如宣示戎路雪寒诸帖详其用笔绸缪委至情意欵宻葢由结体尚似八分故沉着处独冠诸家右军得之加以潇散遂如光弼将子仪军世或谓钟体匾而右军体长不知长短间正非所论也伯英休明右军所师今其书不可槩见意右军简澹处从二公来为多不然木叶树皮讵可易尽也大抵习以时变质由文改汉魏之书朴茂犹在右军承之可谓郁郁乎盛矣然质文之变自是形格小异用笔之精迨今莫之易也况晋唐而上乎故知以古为师虽或不迨去时人则逺矣
　　真书防画笔笔皆湏着意所贵脩短合度意态完足葢字形本有长短广狭小大繁简不可防齐但能各就本体尽其形势虽复字字异形行行殊致乃能极其自然令人有意表之想然又须彷像规矩平均防画使有墙壁然后求工庶成正果今人未知执笔妄逐时好目不覩古人之迹心不悟防画之方谬加己意自谓新竒遂令散漫无端颠末不属虽异书佐亦奚取焉大抵真书不熟手下犹能逮心贵在模拟精之而已行草则生意由笔底变化在目前使非工力至到鲜有不临楮窒碍者矣余尝以射喻书最为端的葢古法者正鹄也笔者弓矢也视之者目运之者心发之者手也即使天下之拙射持弓执矢向的而立的在目前心未尝不期舍矢如破也乃百发而不一中则非弓矢之过也发之无法与得其法而习之未熟也故善学书者其初不必多费楮墨取古人之书而熟观之闭目而索之心中若有成字然后举笔而追之字成而以相校始得其二三既得其四五然后多书以极其量自将去古人为不逺矣禅学贵悟诗学亦贵悟唯书亦然诗有别才书学亦有才即如丰考功祝京兆二公俱以书称丰见帖为最富工夫为最深祝之模拟似所不逮而书迹輙过丰者祝才胜也今人有竭精此艺颇知法古而卒无成名葢才实限之乃归咎手拙误矣
