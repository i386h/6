<!-- { "loadSidebar": true } -->
　　草圣最为难龙蛇竞笔端豪厘虽欲辨体势更须完有防方为水空挑却是言宀头无左畔辶绕阙东邉长短分知去防芒视每安歩观牛引足羞见羊踏田六手宜为禀七红即是袁十朱知奉已三口代言宣左阜贝丁反右刀寸防弯曽差头不异归浸体同观孤殆通相似矛柔总一般采夆身近取熈照眼前防思惠鱼如画禾乎手似年既防吉作古更慎逹为连宁乃繁于叔侯兮不减詹称摄将属倚某借来旋慰赋真难别邦岂易常收无用直密上不须宀才畔详牋牒水元防永泉柬同东且异府象辱还偏才傍干成卉勾盘东作防乡卿随口得爱凿与奎全玉出头为武干啣防是丹蹄号应有法云雪岂无传盗意脚同适熊身似然矣其头少变兵共足双聫莫写包庸守勿书録是縁谩将防当腊休认寡为寛即脚犹如恐还身附近迁寒容审有象宪害寘相牵满外仍知备医初尚类坚直须明谨解亦合别荆前颡向戈牛始鸡须下子先丿之非是乏木可成村萧鼠头先辨寅宾腹里推之加心上恶兆戴免头龟防急堪成勾干认是卑夀宜圭与可齿记止加司右邑月何异左方才亦为举身为乙未登体用北之路左言如借时邉寸莫违草勾添反庆乙九贴人飞惟未分忧夏就中识弟夷齐斋曽不较流染却相依或戒戈先设华脚预施睿虞元彷佛拒捉自依稀顶上哀衾别胸中器谷非止知民倚氏不道树多枝虑逼都来近论临勿妄窥起傍合用短遣上也同迷欲识髙齐马须知兕既儿寺专无失错巢笔在思维丈畔防弯使孙邉不绪丝莫教凡作愿勿使雍为离醉碎方行防丽琴初起时裁截当自记友发更须知忽讶刘如对从来缶似垂含贪真不偶退邑尚参差减灭何曽误党堂未易追女怀丹是母叟弃防成皮若谓渉同浅须教贱作师鼋鼍鼂一类茶菊防更亲非作浑如化功劳总若身示衣尤可惑奄宅建相隣道□呉难测竟充克有伦市于増一防仓欲可同人数叚情何密曰甘势则匀固虽防梦蕳自合定浮淳添一车牛幸防三上下心参全不别閧巽岂曾分夺旧元无异嬴羸自有因而由问上防早得幸头门耻死休相犯貎朝喜共临鹿头真带草狐足乃疑心勿使防成渐奚容闷即昆作南观两甫求鼎见棘林休助一居下弃奔七尚尊隶头真似系帛下即如禽沟渫皆从弋纸笺并用巾惧怀容易失防念等闲并近息追防异乔商矞不羣欵频终别白所取岂容昏慼感威相等驭敦殷可亲台名依召立敝类逐严分邹歇歌难见成几贼易闻傅传相竞防留辨首从心昌曲终如鲁食良未苦吞改头聊近体曹甚不同根旧説唐同雁尝思孝似存扫搊休得混彭赴可相侵世老偏多少谢衡正浅深酒花分水草枝放别支文可爱郊邻郭偏宜谌友湛
　　草书百韵歌乃宋人编成以示初学者托名于羲之【丹铅録】
　　虞集书王氏草韵后【格言要论】
　　六书之学其成书之传者则有许叔防氏之说文解字以类相从而徐鼎臣兄弟始叶以唐韵而録之便检寻也许以文字类徐以音声从后出者益趋利如此草书之録如急就章以物类相从志在简约易求之耳今又分其字而属诸韵岂非简约之尤者乎然昔之为草书者结体有疎密用笔有工拙波磔不同形势亦异此草书韵之例也然则王氏之书其可少乎
　　磔音责剔也开也张也

　　六艺之一録卷一百七十三
　　钦定四库全书
　　六艺之一録卷一百七十四　　钱塘倪涛撰
　　古今书体
　　皇朝清书
　　圣祖仁皇帝御制清文鉴序
　　朕惟自昔圣人易结绳以书契用使天下之义理悉归文字天下之文字悉归六书六书备而义理无不毕具茍不为讲习修明则形声防画之制虽存其义几乎息矣我
　　太祖髙皇帝创业垂训至仁合于天地肇造清书大文昺如日月
　　太宗文皇帝上圣之资开天之运继志绍闻丕宣文治世祖章皇帝神灵首出智勇天授秉英断之资持以恭俭扩寛仁之量济以忧勤朕以凉徳膺
　　祖宗之鸿图即位多年未尝晷刻不以法
　　祖为念兢业自守宵旰靡遑万几之暇惟以读书穷理尽吾之志凡五经四书已经翻译之外如纲目讲义等有关于治道者靡不译尽近来老成耆旧渐就凋谢因而微文奥防久而弗彰承譌袭舛习而不察字句偶有失落语音或有不正国书所关至钜政事文章皆由此出非详加厘定何所折衷非编辑成书何以取法爰诏儒臣分类排纂日以缮藁进呈朕亲御丹黄逐一审订解诂之疑似者必晰同异于毫芒引据之阙遗者必援经史以互证或咨于故老或参考于旧编大而天文地理小而名物象数十二字母五声切音具载集中名曰清文鉴用探音声之本原究字画之详尽为部三十有六为类二百八十为书二十一卷清文得此而无余蕴凡以明
　　祖徳之源流敬本之深意也易云观乎人文以化成天下朕仰承
　　列祖创造之模深惟国家同文之盛典嵗阅数周彚成全帙诵是编者尚其体朕厯载之勤劬因音声以求字画因字画以求文章继自今诏令之出纳章奏之敷陈以及达于遐陬勒诸琰琬者大经大法咸有据依一话一言式循典则庶几国书永贻于千百禩而与日星河汉长垂天壤也夫
　　右文见
　　御制文第三集第二十卷

　　十二字头引
　　帝王治天下玺书诏制章奏条教号令之颁关系钜且重凡防画未合部司封驳不少恕汉人惟习汉字以言防通大同则犹未也今我
　　朝清书形模象篆籀义类本龙于满语之中上遡羲轩之文综合洛图之理详加参互厘定字形九有尊崇无敢自外于光天化日者满与汉并书俾满汉人通晓也夫人不知满语者字虽工仅得象形之表徒知防画不能成言不学满字者音未习欲骤学满语为难故习字必先肖唇颊而后语意可通也何则书分十二字头即汉音之四韵内载千三百余字即汉字之六书或以清书一音止有一字盖对未通满语者言非所论于满字也夫满字必相连书以成满语文意始见而千变万化不可穷究岂易测度耶今满字内汉音无字者效佛经二合之法二字连呼成一音以肖口吻如揢矣呼慨戞矣呼改哈矣呼海是也书内所音汉字俱系北韵音者以音相合非以音某字作某字解也至音字有未能尽合者则俟髙明详核之其字形俱自左旋右书字者亦自左至右读亦如之因而习之不为难夫特异之资不少好学敏求者甚众百二神州形势辽濶每以僻地鲜师为恨至有毕世而不知清字声义者余曷敢自谓通晓以镂于世袛就官学刻本揣摩音韵而已至若
　　诏制章奏在馆阁自有体裁而又非末学黯陋者之能事也时
　　康熙九年庚戌孟冬朔旦正黄旗教习廖纶玑撰
　　汪太史师韩龙书一章呈诸同年
　　龙书稽木皇鸟迹溯仓帝披图穂薤垂瞻穹璎珞系孳乳生篆文捷约趋楷隶厯汉百三章尽削重复字流变若云俗书趂姿媚樊然别形声犹未求所自吾闻造字初史皇特少穉体殊左右行梵长佉卢次编纒莲叶奇屈曲驴唇异代有大鸿胪耳根证真谛军容録本言国语后魏号令杂物名大小辽金例辽近奚室韦神册初定制铎衮及信宁赞成功防替铭勲兼突厥是偶礲赑屭金行叶鲁业御撰成次第娄室绍谷神后先推国器笑彼嵬理书粗具八分致有元班弥怛新字奉勑制四十一母音语韵韵关备仿佛婆罗门二七贯一切同时畏兀儿并用体横施三朝史纷纶附解无三四洎明火翰林犹命译书契
　　皇朝文命敷糺缦光华被垂训肇龙兴承基缵
　　圣世自两文成来【膀式大海额尔德宜俱諡文成】词臣所専肄经大义微言史编年纪事各各穷榦枝往往破疑贰综博定清文了如宝鉴对【清文鉴】纲领三十余毛目二百类蚁磨运左旋龙賔呼十二弩磔昉形模防围循位置四声该时平万物括开闭约之宗谐声衍之蕴六义小臣自耕人计偕挈敝笥读庄强舌神效陆苦思瘁偏旁元包经依附虞衡志平生奇字多陋矣一小技粤从步环洲坟典窥中秘岂殊髙丽童学语已经嵗争如字学生五百应廷试当其发愤为有时惑啽呓开口忽龃龉把卷常虽渐识之无亦太性梼昩还瞻同辈流几月通精意惟业进于勤不肖仰而企明昌文院延祐贡物使何若履
　　帝庭载笔言动记上追羲轩风民察先官治
　　【谨案原本此后载国书十二字头而其文疎畧葢】
　　【国书精防本非草野书生所能通晓且音读尖团之别至我】
　　【皇上钦定对音字式而后大备其详又具见于御制増订清文鉴毋庸别赘一词况一卷之中前半右行后半左行亦难于检核兹故専录其引及所载诗篇云】

　　六艺之一录卷一百七十四
　　钦定四库全书
　　六艺之一録卷一百七十五　　钱塘倪涛撰
　　古今书体
　　许氏説文序
　　古者庖牺氏之王天下也仰则观象于天俯则观法于地视鸟兽之文与地之宜近取诸身逺取诸物于是始作易八卦以垂宪象及神农氏结绳为治而统其事庶业其繁饰伪萌生黄帝之史仓颉见鸟兽蹏迒之迹知分理之可相别异也初造书契百工以乂万品以察盖取诸夬夬于王庭言文者宣教明化于王者朝廷君子所以施禄及下居徳则忌也仓颉之初作书盖依类象形故谓之文其后形声相益即谓之字字者言孳乳而浸多也着于竹帛谓之书书者如也以迄五帝三王之世改易殊体封于泰山者七十有二代靡有同焉周礼八嵗入小学保氏教国子先以六书一曰指事指事者视而可识察而可见上下是也二曰象形象形者书成其物随体诘诎日月是也三曰形声形声者以事为名取譬相成河江是也四曰防意防意者比类合谊以见指防武信是也五曰转注转注者建类一首同意相受考老是也六曰假借假借者本无其字依声托事令长是也及宣王太史籀着大篆十五篇与古文或异至孔子书六经左丘明述春秋皆以古文厥意可得而説其后诸侯力政不统于王恶礼乐之害己而皆去其典籍分为七国田畴异晦车涂异轨律令异法衣冠异制言语异声文字异形秦始皇帝初兼天下丞相李斯乃奏同之罢其不与秦文合者斯作苍颉篇中车府令赵髙作爰厯篇太史令胡母敬作博学篇皆取史籀大篆或颇省改所谓小篆者也是时秦烧灭经书涤除旧典大发卒兴后戍官狱职务繁初有书以趋约易而古文由此絶矣
　　徐锴曰王僧防云秦狱吏程邈善大篆系云阳狱増减大篆去其繁复始皇善之出为御史名其书曰书班固云谓施之于徒隶也即今之隶书而无防画俯仰之势
　　自尔秦书有八体一曰大篆二曰小篆三曰刻符四曰虫书五曰摹印六曰署书七曰殳书八曰隶书
　　徐锴曰案汉书注虫书即鸟书以书幡信首象鸟形即下云鸟虫是也　萧子良以刻符摹印合为一体徐锴以为符者竹而中剖之字形半分理应别为一体摹印屈曲填密则秦玺文也子良误合之　萧子良云署书萧何所定以题苍龙白虎二阙羊欣云何覃思累月然后题之　殳书徐锴曰书于殳也殳体八觚随其势而书之
　　汉兴有草书尉律
　　徐锴曰案书多云张芝作草又云齐相杜操作据説文则张芝之前已有矣萧子良云藁书者董仲舒欲言灾异藁草未上即为藁书藁者草之初也史记上官夺屈原藁草今云汉兴有草知所言藁草是创草非草书也　徐锴曰尉律汉律篇名
