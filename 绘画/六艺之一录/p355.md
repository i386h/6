<!-- { "loadSidebar": true } -->
　　熠熠客星岂晋所得养器泉石留腴翰墨戏着谈标书存冯式郁郁昭陵玉盌已出戎温无頼谁寳真物日月非虚志专乃一绣缲金鐍瑶机锦祓猗欤元章守之勿失
　　翰墨风流冠古今鵞池谁不赏山隂此书虽向昭陵朽刻石犹能易万金
　　绍兴十六年岁次丙寅季春二日懒拙翁米元晖跋于行朝天庆观东私居书航之北窗时雨霁风和窗明几净投闲杜门为情良适观贞观脩禊序尤快人意也跋致柔定武本
　　图契朴凋称圣智万古奔沉余末使兰亭醉墨更无加始信功名皆傥尔庾翼儿郎岂不黠自是家鸡卑野雉退之强聒六艺踈见处才能到姿媚丞相有金那得取不与官家深自秘却因同好露心胸误使萧翼夸善计摸金何用置中郎温韬家有昭陵笥披沙但只取黄金剔轴安能取故纸天章寳墖髙嵯峨永着文皇好文艺至今油防摸未已善本何辞万金弃【以上寳晋】
　　真伪纷纷甚得知风流千古一羲之山隂胜槩今何在却有人传定武碑【李大异跋游本】
　　逸少遗墨尤贵兰亭至于玉石不随耶律入燕尚留定武此为异也临纸三叹系之以诗英华最忌凋元气骨荣神清袚褉诗蚕茧鼠须虽我助家鸡野鹜竟谁痴梓棺赙禭从英主玉石迟留肯裔夷今日中原防荆棘摩挲墨本鬓成丝
　　昭陵忍死覔茧纸月在长空影浮水来禽不传练裙毁婢作夫人丧容止家鸡野鹜知何似丑妇抚膺羞欲死君家所藏脩禊字如锥画沙夐无比定武长沙蛇蚓耳【王仲衡题袁氏本】
　　河东薛绍彭勒唐搨硬黄本尝賛其后云文陵不再啓古刻石已残锋铓久自灭如出撅笔端临池几人误讵识笔意完贞观赐搨本尚或传衣冠兹实兵火余分非殊源妙用无隐迹神明当复还秘藏惧不广模勒金石刋庶几将坠法可续后世观来者傥护持何止敌璵璠【清閟堂本】
　　桞公权紫丝靸兰亭诗二本待制王广渊摹石跋云龙图大谏李公帅府暇日出书请橅石李公李师中也寳晋的闻云今在富郑公子宿州使君家
　　定武本自薛嗣昌进入诏龛置宣和殿壁或云睿思东閤后徙艮岳玛瑙亭旧传宫词云玛瑙亭根万寳陈珠聨璧合闘精神眇然一片中山石有许光芒独冠伦盖谓是也或説米寳晋所赋清平词之一章【桑氏笔记】
　　文皇嗜好非声色偶爱兰亭亦其癖河南犹恐后来闻竟使昭陵隠真迹世间能悟知几人墨本真传意愈勤有似春云隐明月光影还到千江分法曹得此深恨晚有客携从大梁逺多言南渡罕曾见大胜薛家蝉翼本嗟我学书从少年较计画分媸妍老拈撅笔万事嬾忽见锦轴心凄然真行姿媚公所取篆隶何妨更兼有退之但作石鼔歌谈笑讥诃换鵞手【新安罗颂】
　　堂堂淮隂侯夫岂哙等伍放翁评此本可作兰亭祖冯氏所藏兰亭二本得之昭德晁氏端彦字美叔説之字伯以公髦字武子其三世也嘉泰二年二月六日陆游年七十八题
　　茧纸藏昭陵千载不复见此本得其骨殊胜兰亭面右定武旧本兰亭骨气卓然可见不以流湍带右天五字定真赝也陆游识
　　南朝千载有斯人拈出兰亭花草春俛仰之间已陈迹至今此纸尚如新【杨诚斋跋袁起岩本】
　　刘度次裴过兰亭书堂诗兰亭拟金谷逸少比季伦史臣作此语无异屠沽人君防兰亭墨岁久迹岂陈当时本嬉戏后世乃见真我行适春暮及此禊饮辰墨池奏环玦书堂暗松筠堂中有遗像俨坐遗冠巾情知金堂仙可望不可亲物色傥见之欲去犹逡巡
　　昭陵永閟千年迹定武相传几样碑此是中原旧时本石今焉徃落东夷君家何处得此纸刻画烂然犹可喜六丁神物好护持更有诸贤题姓字【环涧王容】
　　路入山西更向西雨和春雪旋成泥风吹叠巘云头散月照平湖雁影低拄杖负书寻逺寺倩童牵鹿渡深溪今朝独宿岩东院唯听猿吟与鸟啼【萧翼宿云门东客院】
　　絶顶髙峰路不分岚烟长鎻绿苔纹狝猴推落临崖石打破下方遮月云【萧翼留题云门】
　　右萧翼诗辞不多见此二诗在云门作所谓拄杖负书者正访兰亭时也似孙题
　　世昌近于东墅阅髙续古校书法书名画方见此诗及跋使御史不有此行乌得是清絶语故具载之
　　一麾东晋守八体入神书墨水传遗迹兰亭表旧居挂冠髙兴逸坦腹旧床虚峻岭崇山景依然想似初【髙祖之右军祠堂】
　　王龄防稽诗羣贤少长毕经过曲水流觞忆永和一代风流已陈迹世殊事异感伤多悟言一室许谁亲相遇无非我辈人放浪形骸嗟老矣仰观宇宙向艰辛右军书最珍此者以其草藁涂窜之余初不用意而笔墨萧散自有天然奇趣耳
　　无心工拙当闲暇信手纵横尽伎能朱蜡腾摹犹若此可怜真迹殉昭陵　绍兴戊午秋因观毕氏所藏定武旧石本为题前句河东薛仙季同
　　昭陵蠒纸传梦事脩禊千古钦余芳公今克携定武本赵北复叹尘沙黄细防笔力自外出妙处画里藏锋铓汉官威仪落眼界九鼎之重虞窥攘暗中摸索辨真赝蔀屋犹有千丈光麴车道逢我所嗜流涎顾视裾淋浪祈公分贶我一本小儒不愿尚书郎　顷在建康少董寳此凡三本是时已作此语及过临安少董竟以一本为贶暇日每过书堂又观此善最因书前诗以继其后康山田秀实
　　生涯寄箪瓢嗜古成传癖胷磻万卷书禊帖完所出三百七十五异论溢编帙更相自戈矛又类相形色我昔识诸老髙论聆侍侧王笔贵藏锋真赝拚金锡精神茍不具徒尔致研度搜访诸贤语编类置丈室使我心豁然登山如有得忘意于斯文庶可益涓滴作诗谢来贶持寄俟他日　赵台州彦衞倅台日长诗兰亭二三帙丙辰春因以诗扣之此其次韵也
　　形槁木心死灰被裘葛椟琼瑰彼乌纱而皂带其慢言似髙其游言似诙机心舞于眉端盖有与之偕来乎【李汉老跋田务本家藏萧生取兰亭图】

　　六艺之一録卷一百五十五
　　钦定四库全书
　　六艺之一录卷一百五十六　　钱唐倪涛撰
　　法帖论述二十六
　　桑世昌兰亭考
　　传刻
　　御府　　一本绍兴元年秋八月十四日刋定武本后
　　有寳字方印及御制跋
　　一本防字全不界行斯文下有贞观单印上角微圆末篆书题贞观石刻绍兴乙卯重刋【已上二本又见绍兴淳熙杂法帖内】
　　一本阙在癸丑防稽山隂之兰亭脩长此林脩竹又有清流激天共二十二字有绍兴双印
　　一本领字有山字防字全无界行有绍兴双印
　　一本防稽下阙山字蛟篆绍兴双印
　　定武　　一本天字小损其字瘦劲
　　一本天字全字肥【此疑摹古本】
　　一本镵损湍流带右天五字
　　一本崇山字中断第六第七第八三行破裂无丝竹管弦之一觞一咏亦足以是日也十六字荣芑云定武脩城役夫所得后归康惟章家
　　一本枣木刻五字不损【王顺伯所类本内】
　　一本亭列幽盛游古不羣殊九字不全右今士大夫所藏本未易殚纪其详有已见于审定卷者不复重出特举其概尔
　　防稽　　一本辛道宗跋云宣和庚子冬被命平两浙贼明年夏剡溪扫残孽还访兰亭遗迹于天章寺是时兵烬初絶尽为荆棘瓦砾之场王谢风流唯山川在尔徘徊四顾为之叹息求于越人得旧脩禊序笔画失真意谓当有来者能求佳本刻之林下后十年建炎庚戌岁扈跸再至虽旧寺栋宇已成而所期未副矧山隂无兰亭帖岂非是邦遗阙也遂以唐临本刻石卷有太上皇帝宸翰【系是徽庙御书唐贤所临鍳兰亭六字以御寳印其上】赏后则蔡襄君谟宋敏求次道一时名公题字又曰延隽者周仲章也安惠公起之子膳部外郎越侄也其家图书为当时第一此本渊源固有自也曰大防吕汲公也曰陟爰世弼也曰寻刘执中也曰洙孙巨源也曰彦先许觉之也曰仲来豫章李定也因并刻之石以遗山中僧庶几少补访古幽讨之士揽观云绍兴改元五月甲午又绍兴元年车驾驻防稽正月十二日防宰属官于政事堂之别防时辛道宗为枢密都承防出所藏唐人临本兰亭云出内府毘陵张守金陵李囬洛阳富直柔襄阳范宗尹同观或云辛道宗所刻不存阙虽当其欣于己快然自足不之将至所之既倦情随事等字又第五字有察字
　　一刻蜡纸本有少长咸欣俛仰之间以为陈迹犹不字双钩不填后题干符元年三月【详见临摹本】
　　一本后有僧权署字系题开寳十八年三月二十日
　　洛阳　　一本不痛哉若合一契两行之间甚阔止无
　　防字
　　邯郸　　余尝见此本于表侄陆寓处清劲可爱自第一行至第十七行下皆损一字移注于其上后跋云定武兰亭真本今已不知所在璪有家藏者因官邯郸乃摹于石以广其传大宋元祐四年张璪益仲
　　婺女　　一本在停防自第十三行至末横裂而上又自二十八行后自裂处五行询之耆老云其石碎已百年王自牧家有未经刓阙时本庶几定武典型也
　　一本自南涧家
　　一本褚遂良贞观八年所模叙首无永字虽古而未尽善也
　　豫章　　一本前有忠孝之家方印后题唐贞观中石本后六印作一行钱形忠孝之家印黄扉珍玩又三印字不可辨末同前方印
　　一本在法帖内第十十一十二十三行有横裂文
　　一脩城所得本前有薛稷书义寳过盈尺参神明以长生以曜物得麒麟两行十八字后髙宗皇帝取石入德寿宫
　　今此两行鼎帖中刋在薛稷书内又王仲信跋云此本得于西霞老道士云长安政和中修故宫掘地得此石其精神锋铓在真定本上
　　七闽　　刻贞观本与豫章同前有忠孝之家方印后亦同前六印但第五印在后行下有汉北平守世家印印后方题唐贞观中石本
　　括苍　　三本会字全有界行后题模家本留刻仙都
　　绍圣丁丑蜀人刘泾
　　金陵　　一本熙宁丁巳六月二十七日省局手装尧民志后跋云兰亭石刻世以定武为最先公熙宁间得此本志而藏之连今七十有一年惧手泽湿漫并刻于建邺府治绍兴丁邜十一月旦清丰晁谦之谨题
　　上饶　　一汪氏本刻同豫章自第十至十四行横裂
　　后有汪德辉忠衞社稷之家一印
　　景陵　　一本自第一行首至第七行末裂文甚大乃景陵郡斋旧物湮没民间日久郡守何文度得之绍兴丁丑岁十月十有二日跋
　　九江　　一本自第五行首至九行末有大裂文龙舒　　一本刻褚书有篆额兰亭记作长行后有黄扉珍玩印忠孝之家圆方两印题贞观八年禇遂良摹
　　八桂　　一本用米寳晋本开后有米氏印记
　　永嘉　　一本字大行阔并刻干封二年懐仁集右军
　　及序有秦吴三跋
　　丹丘本　一前有薛稷篆十八行字者见存彭漕家云
　　得之淘河之夫
　　常德　　一本云乾道间所刻具三体仍载坡谷诸跋
　　在其后有杀狐林一事尤佳
　　临川　　一掘出麻姑石本列坐盛是日六七八三行
　　裂损十九字
　　一本无防字及界行有玉册官杨仙芝模刻八小字
　　周安惠家本　此本见存秀邸有曽伋彦思跋曽得于越之侄衍乃大观己丑岁也绍兴癸酉重加表饰已四年
　　陈氏本　简斋用池纸临阙痛字
　　髙宗所赐临本亦然似是御本写也
　　三米本　米氏父子模刻于淮山楼
　　杵本　　因斵地而得者有柄窍初号杵兰亭后易为
　　褚
　　陶氏本　陶宪定字安世多藏秦汉以来古物有定武
　　本
　　诸葛氏本　字极大恐是别本样
