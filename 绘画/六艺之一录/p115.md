<!-- { "loadSidebar": true } -->
　　右汉故绥民校尉骑都尉桂阳曲红灌阳长熊君之碑篆额今在道州献帝建安二十一年造汉人书墓阙及神道则有尽列其平生所歴官者及铭志则举其所终或所歴之清髙者题之其叙先世但云某君之孙某君之子既不名其父祖亦不着其徳羙此碑独异于他刻髙曽之间又有祖父旻其上阙文盖伯叔祖也祖之下云君乔字汉举乔上亦阙一字必父也碑首熊君名字皆残缺欧阳公以乔为绥民非也后汉志荆部无灌阳晋志零陵始有观阳水经云湘水北迳观阳与灌水合唐上元中吕諲奏用萧铣旧名复置灌阳今全州碑云受命立灌阳县则是刘表初命熊君置此邑也绥民校尉亦表所创者与髙頥襃义校尉相类汉末王政不纲始建牧伯诸刘在荆益擅权专恣无尊奨王室之心名官置县皆不以告故史氏逸而不书碑后载荼陵长文春重安侯相杜晖二人官夀行事各数十言似是同郡盛徳之士作文者惜其无所纪録故附之左方也【释】
　　碑以欧羊为欧阳以謇鄂为謇谔后绲为后昆瑛雄为英雄堣即隅字□即爵字貭即质字凮即风字【仝上】
　　右汉熊君碑云君讳乔字举举上防一字其官阀不可详考其仅可知者刘表时为绥民校尉后迁骑都尉建安二十一年卒享年七十有一其云治欧羊尚书其字非讹阙而以阳为羊盖古文字少故湏假借至汉字已备而犹假用何哉后云太嵗在申申上防一字以歴推之当是丙申又云碑师舂陵福造福上防一字当是其姓其书显字皆为按许氏説文显从防而转为累其失逺矣莫晓其义也【集古録】
　　右书不著书撰人名氏熊君名乔字举举上一字缺不可识后汉末为桂阳曲红长拜绥民校尉迁骑都尉灌阳长而卒其铭辞之后又曰长沙荼陵长文春字季秋重安侯相杜晖字慈明皆略有所叙述碑以建安二十一年立【集古録目】
　　右熊君碑其名字皆残缺其额题汉故绥民校尉骑都尉桂阳曲红灌阳长熊君之碑初余得桂阳太守周君碑隂据水经注以为曲江汉时本名曲红今此碑及额亦皆作红乃知郦道元为有据也【金石録】建安二十一年立在道州名字俱不存【汉字原】
　　荆州从事茆镇碑
　　汉故荆州从事茆君讳镇字仲弓南阳茿阳人也其先出自茆柏何爲防乐正世掌朝礼之制失其官次侈吕自【阙】采替绌春秋録□譔祖诸世有茆子园能纪隂阳之理其称□而显【阙】名著遂兹盛建功子孙爰居来宅茿阳君即其胄也君肇建仁义之基始创五福之衢韬大杜综睾陶甫侯之遗风故易称师出律五用是□平枉理政宪湏律定纪功绩【阙】徳【阙】州里水蓄流速行着即先公门之忠尽节君父遂登朝朝阶爲郡督列掾膺姿菅苏靖供卫上方平阿严而□【阙】清□之声曒然发越州伯是闻侑礼招纳部江夏过郡县莫云披风靡畏威褢徳□芳遗藻纪謌亐今当防阶配燿岳嵩夀极旄早世陨终景□之三叶州郡官有世功位即继伦于是乃钦树石甄徳表勋其辞曰
　　于惟从事茂徳翔芉构基崇业侯室侯堂防拟季文仁若春风□继志礼爲宗匡　慈爱与世无伤上徳徳身翳名章灵永迈矣享斯荣光
　　右汉故荆州从事茆君之碑篆额茆君名镇碑无所终嵗月其云韬律大杜综□陶甫侯之遗风盖法家者流范史云律谢臯苏而制令改易注以苏为司冦忿生此云膺姿管苏谓夷吾与忿生也【释】
　　供与共同即歴字褢即懐字继即絶字防即絜字【仝上】
　　右苑镇碑其略云汉故荆州从事苑君讳镇字仲弓南阳人也其先出自苑柏何爲晋乐正世掌朝礼之制又云有苑子园寔能掌隂阳之理即其胄也按姓氏书苑氏出于左传所载齐大夫苑何忌之后今此碑所谓苑柏何与子园左传国语皆无其人故録之以待知者【金石録】
　　汉故荆州从事苑君之碑篆额碑云君讳镇字仲弓南阳人也碑残缺不见立石年月【复斋碑録】
　　碑无嵗月金石不载或云在防州【汉字原】
　　督邮斑碑
　　督邮讳斑字子翁司吾君少子尚书之小弟【下阙】翁禀中和之匹气揽生民之上掺仁孝之【下阙】慎终亐逺尚徳乎归敦济济集门宇【下阙】乗时而茍求甘儒家无【阙三字】从政之得亡【下阙】啧意五遂悉包之握枢运棋要道氏综百【下阙】贪请【下阙】显云光匡化卫君卓有殊踪及国爲曹史邮固【下阙】六艺虞精孔流澡【柔字】逺而迩以防又新自同寒苦服麤【下阙】蹈寛大襜然淡亮有似老氏非凡所识贤【下阙】可具书善之报实谓永寿掌文怀寳道审当【下阙】霣顔氏遇诸嗟□【我字】吉士与此爲畴刑藏【下阙】□共发愤猛刋石勒铭传之亐后其辞曰
　　昂昂子翁如珪如璋乐古道思纬经【下阙】栋梁秕谬【下阙】録仲夏霣霜隠仪厚圡【下阙】灵真身濳名显斿精大呜呼【下阙】
　　右督邮碑云讳斑字子翁司吾君之子尚书君之弟也其碑无额故不得其姓石既碎落故不知其所终司吾者侯国属下邳碑有与顔氏为畴之句又有少子小弟之称铭曰仲夏霣霜必不幸蚤夭者啧志五业啧当读为頥要道氏综氏当读为是也【释】
　　碑无年月其字画是东汉人书【金石録】
　　督邮班碑在徐州无额讳斑字子翁不知其姓石防亦不知其所立之年月【汉字原】
　　戚伯着碑
　　胄周别封氏卫邑而爲性焉【阙】汉【阙】　□【阙】　王舅时□拷进朝侯大仆光禄候□监营特□【阙】　　□充列王室遇谤亐吕委捐尔调沛土□卜罔营安措东山子孙孝弟防学应□举止选至属国都尉晁府□勃海大□功徳涣彰【阙】伯着勃海君孙季景长子也二七府召礼性化知约身学事才略胥通□墨敏疾像□茂盛议者观防谓复银之绪而乎大嵗丁苑好妻氏旬期着横遇度□蒙祷卜奄遂□殁岂魂俱卤父哀母悲伤其【阙】絶【阙】怛【阙】陨□绪逺近凄怆失气伯着【阙】□相芝【阙十六字】伯着【下阙】
　　右本周末嗣氏袭防兴勃海君孙伯着之碑额本之上有一字石损其半嘉祐中宿州浚汴得之泥沙中碑叙其先云调官沛土安措东山子孙孝弟盖戚姫遭吕后之祸其族有官于沛者宅兆所卜子孙因家焉符离即沛之封内也袭以兴者谓袭周之后而兴此时墓刻始萌牙标题未当律令其字画古怪偏旁増减亦有不可辨者世祖建武三年章帝章和元年威宗建和元年献帝建安十二年皆丁亥也碑有太嵗丁亥字当是建武或章和所刻者【释】碑云而为性焉以性为姓也京□府丞以□为兆也□即之字即是字□即中字即京字□即丞字事即事字才即才字即笔字即字防
　　即始字即邪字爯即不字□即霣字惟□字未详【仝上】
　　右伯着碑者在今宿州出于近嵗盖宫部春夫开汴渠于泥沙中掘得之其文字古怪而磨防无首尾了不可读伯着不知为何人其仅可见者云渤海君孙季景长子也其事迹不可考文辞莫晓而字画不工徒以其古怪録之此诚好古之弊也【集古録】
　　右其字画如书而甚古怪又多磨防伯著者莫知为何人其时世亦不可考但其文有曰伯著者渤海君孙季景长子而其额曰周末嗣某氏【某字不可识】袭兴兴上又缺一字渤海君孙伯着之碑而已然则周亦非伯着之姓也碑在宿州【集古録目】
　　右戚伯着碑首尾磨防其略可见者有云充列王室遇谤于吕委位抑爵而其额题周末嗣戚氏袭以兴勃海君孙伯着之碑知其氏姓戚以文词字画验之疑东汉中叶以前人盖当时石刻见于今者多类此所谓充列王室遇谤于吕者戚夫人也【金石録】戚伯着碑释云嘉祐中浚汴得之非建武三年即章和元年也碑云胄周别封氏卫戚邑而为姓焉集古云不知为何人集古録目作周伯着亦谓非姓金石録作戚【汉字原】
　　赵相雍劝阙碑【金石録作赵相雝府君碑】
　　髙祖父讳窦字伯着孝防河南令侍御史九江太守【阙】君子望字伯右校令□子陟孝防朐忍令【阙】陟弟朗字仲□孝防农令武都太守朗弟劝
　　字【阙】孝防成令赵国相劝子煜字稚【阙】孝亷资中长江令【阙】　都尉自右校君以旧墓在水阙而坟墓多
　　地势【阙】　　　　斯造坟垅碑铭至赵国府君在官五载莅政清平有甘棠之化秊五卒于官故吏民汉中
　　太守邯郸　　　　防慕恋恩德刋石称颂焉
　　右汉故赵国相雝府君碑阙十字今在梓童汉代铭墓所叙人之上世未尝书其名讳此碑载雍君父祖诸兄名又有字其官秩甚详而雍君事迹则甚略赵氏以此为碑而谓前十字为阙予考其文水阙旧墓者谓九江君也右校既易地造垅此之诸冡皆同兆域赵相故吏并志其事盖题阙之文非墓道之碑与坵中之铭也丘江乃资中曽祖谓之髙祖者似指其子言之也此碑全类魏晋间所书刘备及刘渊国中所刻碑亦题为汉存于今如车骑将军阙成献王碑是也此刻甚可疑但无年嵗可证赵氏又寘诸汉碑中故存之【释】
　　右赵相雝府君碑其前歴叙家世官爵而所述雝君事甚略云赵国相名劝孝亷成臯令赵国相又云在官五载莅政清平有甘棠之化年卅五卒于官故吏民汉中太守邯郸某等【其名残缺】慕恋恩徳刋石称颂焉又有阙铭题汉故赵国相雝府君之阙云【金石録】在叙州墨寳云嵗月不可考金石録雍作雝【汉字原】
　　相府小史夏堪碑
　　【阙三字】曹小史夏堪字□徳帝禹之精□【阙】侯之遗【阙三字】零陵太守之根嗣也易世承系休祚仍印绋【阙三字】罔托堪继令纵受气蹈车洗【阙】奉亲恭顺【阙】　束脩撡絜苛获县选初渉府朝典职首曹□【阙】施布天殱良善卒遘瘆疴霣命叐摧国□贞□収传宠官临□慈恩感踊族追伤娉防谢氏并灵合柩古命有之仲泥何防呜呼哀哉其辞曰
　　嗟□徳舎□勲质珪玉性馥芬视【阙】掺骐顔悓龙阶望浮云□尺水津未彊春防萌遭雹霜夀究魄蜚扬情悲切着萹章刋石铭传万
　　右故相府小史夏堪碑额在亳州文则崛竒字甚怪陋有难以意防者东都辟公府掾皆上言故有秩比古之元士三命者东西曹比四百石余掾比三百石属比二百石其不言者则为百石属后皆自除故通为百石自西曹东曹之下有尸曹奏曹辞曹法曹尉曹贼曹决曹兵曹金曹仓曹此碑之前曹上有阙文其间云典职首曹必东西曹也以其蚤世故谓之小史尔趼尺水津未强春华遭雹霜造语殊为不苟希骐顔者盖用法言睎骥亦顔之语然以夫子为仲泥则狎侮之罪大于子云之准易也【释】
　　碑以绋为绂辽为寮为【仝上】
　　右相府小史夏堪碑云夏堪字叔徳帝禹之精苖零陵太守之根嗣也后有铭铭三字语颇古其卒年月残缺字虽不工然汉碑也其曰精苖根嗣汉末人为文喜造语多类此【金石録】
　　在亳州鄼县碑无卒年月【汉字原】
　　富春丞张君碑
