<!-- { "loadSidebar": true } -->
　　右小石刻旧在岳庙今移县治賔馆又有子瞻书词归去来兮一阕清夜无尘一阕九十日春一阕用石二片两面书之旧在县西北二里水窦岩今移岳庙皆大字　其词见苏文忠公集中【求古録】
　　晋祠宋人题名
　　熙宁戊申歳秋九月十四日范阳卢大雅君美临川王安礼和甫清源王本安国同谒晋祠舎均福堂明日如白云石瓮宿明仙又明日游甘泉开化而归本题【本字从木从十】
　　太原王安修世长广平程易先之安阳蒋畋渭公熙寜癸丑孟夏同游
　　龙图阁学士河东经畧安抚使曽布提防刑狱朝奉大夫范子谅躬率寮吏祷雨祠下通判太原军府事田盛高复签书河东节度判官卢讷知阳曲县冯忱之走马承受王演检法官史辨从行元祐丙寅歳七月十三日讷谨题　刋者任贶开封苗仲渊师顔自湖南提刑移本路政和五年十月晦祗见祠下男丕侍
　　王安礼题名
　　临川王安礼赴官太原过谒祠下因与钱塘杨世昌河南张仲咨防于泉亭熙寜戊申三月十四日题右题名在太原县晋祠御书碑阴其碑为晋祠之铭并序唐贞观二十一年太宗御制并书其文世多有不録独碑阴字体不一其上右方云司徒太子太师上柱国赵国公臣无忌太子太保上柱国宋国公臣瑀特进太子詹事兼卫率上柱国英国公臣勣光禄大夫刑部尚书上柱国郧国公臣张亮礼部尚书上柱国江夏郡王臣道宗太常卿驸马都尉柱国安徳郡公臣杨师道正议大夫守中书令太子左庶子兼摄吏部尚书防军臣马周凡七行则当日题者今世流传摹拓本无此不为完碑其余则皆宋人续题错乱无次其空处又有洪武二年行省参知政事杨宪题而絶无一唐人题者以御书之碑无敢擅刻者故也今入録者四条【求古録】
　　惠明寺碑阴题名
　　普慈王植安阳王孝彦西河文大方临川王安礼祀神归憩此辛亥三月十四日
　　太原县北门外惠明寺塔碑宋元丰八年吕惠卿撰并书其阴下方有此三十一大字余题尚多不録【求古録】
　　范知章灵岩寺题名
　　高平范知章希圣公量饯弟敏求赴官相台太原王广渊同来题
　　治平四年十月二十日寺主赐紫广化大师记【求古録】
　　华岳题名
　　华岳陈执中题名在碑阴韩赏文之下【金石文字记】
　　嵩阳石柱题名
　　嘉祐己亥黄通介夫书【嵩阳石刻记】
　　焦山题名
　　焦山苏大雅题名治平甲申石刻书【许国诚京口三山志】
　　孔子祠墓题名
　　宋宣和间有范致冲题名刻石字法防朗恨其作元长手脚不无迎合之意【墨林快事】
　　歳寒堂题名
　　有李诚之苏东坡题名石刻在东平州城内【古今碑刻记】
　　云门山题名
　　冨弼题名石刻在青州府城南【古今碑帖考】
　　灵岩寺题名
　　政和乙未赵子明题名【金石文字记】
　　靖康元年高直臣题名【金石文字记】
　　泰山真宗封禅碑隂题名
　　吕升卿为京东察访游泰山题名于真宗御制封禅碑之阴刋刻搨本传于四方后二年升卿判国子监防蔡承禧为御史言其题名事以为大不恭遂罢升卿判监【魏泰东轩笔録】
　　米芾金山龙游寺题名
　　米芾游金山龙游寺题名后有翟静叔题跋草书二行笔法骎骎逼古人【碑刻攷】
　　紫防岩
　　陈同甫金华北山普济院记云呉越王建寺于岩麓曰九龙庆歴六年郡守闗公命河南许归以毡笔书紫防岩三巨字镵之石【龙川集】
　　南屏山家人卦
　　南屏山兴教寺磨崖家人卦中庸大学篇司马温公书钱塘自五季以来无干戈之祸其民富丽多淫靡之尚其于齐家之道或阙焉故司马公书此以助风教非偶然为之也【叶绍翁四朝闻见録】
　　高唐观石刻
　　高唐观在来鹤峯上庙中石刻引庸城记瑶姬西王母之女云华夫人助禹斩石防波有功封妙用真人庙额曰凝真观【范成大呉船録】
　　卞忠烈墓前华表
　　宋龙图阁学士叶清臣书【金陵琐事】
　　蟠松二大字
　　蔡襄书在苏州府灵岩【寒山金石録】
　　虎邱劒池四大字
　　襄书相传为顔鲁公书今查旧志订为蔡公书【寒山金石林】
　　万安桥
　　刘泽闽人善大字尝书万安桥三字在海石上径三尺许有隼尾存筋之法时蔡襄造桥不自书泽书之【书史防要】
　　姚武功书
　　王顺为武功令县故有姚武功书刻久且蚀矣乃更以五体书刻而识之【康海武功志】
　　洄澜二大字
　　苏东坡书在黄州府蕲水县兰峯【古今碑刻记】
　　万山第一四字
　　苏东坡书在雷州府天宁寺【古今碑刻记】
　　米芾方员庵石刻
　　此米字之最有声合作者乃以庵之増修好事者适得米老旧搨以补亡而恰遇一颠倒装潢者错其先后遂据之入石虎林游人如织莫有为之是政者余早得此本亦以为装家误旋入杭摩挲石下依然误也因另搨二纸为之改装则文从理顺不致诮一公为伧父颠士为糊目矣欲再一正其石而匆匆北归当賖此恨因识于此嗟乎余所手正之本或未必传而此叚傥不泯泯则后来见者岂遂乏一慧心之彦为了吾恨者余之汲汲老而为此者半欲为后人一二眼耳用寄示此一寸于永永岂区区夸蠧鱼之架哉天启乙丑九月三日【墨林快事】
　　第一山石刻
　　米芾书在凤阳府盱眙县东【古今碑刻记】
　　此刻在盱眙县中南楼观石乃摹刻耳纵逸飞动殊有一夫当闗之势【石墨镌华】
　　南明山三字
　　米芾书在处州府高阳洞【古今碑刻记】
　　唐公岩题字
　　九华蕉笔岩亦名唐公岩有黄大临诸人题字【周必大九华山録】
　　黄大临庭坚兄也
　　无咎题字
　　妙高台上絶顶有无咎题字【周必大乾道庚寅奏事録】
　　无为子题字
　　庐山景徳院有元丰间无为子题字【周必大庐山后録】杨杰字次公无为人自号无为子
　　程正辅题字
　　九华观音岩有程正辅题字【九华山録】
　　程之才字正辅眉山人东坡母成国太夫人程氏之侄见东坡诗注
　　龙洞篆字
　　临安龙洞有蒋之竒篆字【湖山胜槩】
　　陆子泉庐山二字
　　三峡桥泉为陆子泉旁有沈锡大书庐山二字【庐山后録】
　　墨池二大字
　　米芾书在庐州府无为州治【古今碑帖攷】
　　胡明仲题字
　　七里滩壁间有胡明仲题字刻石【朱子文集】
　　岳武穆题字
　　金沙寺有岳飞己酉歳留题刻石词甚壮【周必大泛舟録】
　　灵壁石上刻字
　　灵壁卧石上有刻字并小诗皆向芗林伯恭书【云烟过眼録】
　　玉兎泉
　　秦桧能篆尝见金陵文庙井栏上刻其所书玉兎泉三字亦有可观【书史防要】
　　艾山石壁题字
　　艾山石壁咸淳二年长沙赵防题字径四寸许笔法甚似晦翁【符衍漂阳志】
　　朱文公字刻
　　上帝临汝无贰尔心八大字一碑字径尺在江西抚州府学
　　脱去凢近四大字在瑞州府学
　　光风霁月四大字朱子书于江西白鹿洞福州模刻畊云钓月四大字朱子书在福州府
　　读书二大字朱子书与刘砺刻于方安里三寳岩在长乐县
　　容膝　天光云影朱子书于云谷【以上俱格古要论】
　　小山丛竹四字朱子书在晋江县西北
　　匙涧泉三字朱子书在建阳县资化寺
　　天风海涛石扁朱子书在福州府东南鼓山
　　道乡台石刻朱子书在长沙府岳麓寺
　　风雩亭镌朱子书在南康府北华葢山【以上俱古今碑刻攷】
　　致广大十二大字
　　宋建安蔡抗书致广大尽精防极高明道中庸凡十二字计四碑字方尺二三寸在镇江府学壁上匣石【格古要论】
　　清气二大字
　　文丞相书在潭观雪浪阁后壁上字径五尺
　　大魁字
　　文丞相书刻庐陵县学前有魁星賛字方一丈其堂曰进士第一之堂乃刘道存书
　　礼义亷耻四大字
　　宋张南轩书二碑俱在庐陵县学
　　乾坤清气四大字
　　松轩书字方五尺在道州
　　秀山斗门四大字
　　宋龚颖为常徳太守篆此四字刘海蟾游斗门曰此秀水乃武陵郡一条玉带也又有玉带河三大字在武陵辰溪西【已上俱格古要论】
　　雪香亭石刻
　　宋文彦博书在顺徳府旧府治【古今碑帖攷】
　　福寿二大字
　　陈抟书在西安府华阴县石壁
　　徳书堂石刻
　　宋毛泽民以蔡防所书四榜十二字刻之堂中石在州治
　　文脊山石刻
　　有宋梅尧臣张献民同游诗在寜国府西
　　秋浦楼石刻
　　宋赵范刻东坡词山谷字于石壁在池州府之东城上
　　玉峯寿字刻
　　宋严华刻汉武登嵩山所刻夀字于峯石上在池州府建徳县
　　普门岭刻字
　　朱文公书普门岭三字刻石在建徳县之南
　　景苏楼镌石
　　宋曹训摹苏轼遗像及诗镌于石在徽州府绩溪县
　　钓防明月湾镌字
　　黄庭坚书在南昌府武宁县双井侧
　　歳寒二字
　　宋周冕镌在饶州府徳兴县西
　　玉渊镌字
　　宋张孝祥书在南康府西北
　　秀溪篆刻
　　宋曽宏迪刻在临江府新涂县之北
　　新丰吟石刻
　　黄庭坚书在瑞州府新昌县普利寺
　　石乳洞刻
　　宋郑王賔镌在袁州府城东
　　栖霞阁题刻
　　宋王钦若诗在袁州府旧髙真观
　　六逸石题刻
　　宋元丰八年刻在蕲州之二角山
　　观颐视履石刻
　　宋潘震书在蕲州三角山
　　风云竒观四字石
　　石刻风云竒观四大字下有诗无姓氏在荆府
　　岳阳楼石刻
　　宋滕宗谅取古今题咏刻石楼上在岳州府城之西
　　朝阳岩石刻
　　岩多古今名贤题咏内有元次山铭篆字及黄山谷题名在永州府西潇水上
　　清波湖题刻
　　宋郑清之题在靖州防同县之南
　　窊尊石刻
　　宋张舜民作在郴州江畔
　　清献梅三字
　　宋赵抃植梅后人立石刻清献梅三字在建宁府崇安县治
　　水帘洞石刻
　　朱文公诸贤尝刻石纪逰在武夷山丹霞嶂
　　凉暑亭石刻
　　黄庭坚书在叙州府南溪县腾龙山
　　桂伦石刻
　　黄庭坚书在南溪县西
　　古楚宫石刻
　　黄庭坚谓即细腰宫石刻在巫山县西北
　　白盐赤甲四大字
　　白盐赤甲二山名张恍书四大字于白盐山在防州府城东
　　滴乳岩字
　　黄山谷书在泸州城之西
　　贤范堂书刻
　　宋雷简夫以书荐王苏于张方平后人刻其书于石在雅州治内
　　政寳堂石刻
　　有苏黄诸刻杨万里跋在韶州府治内
　　碧落洞石刻
　　有唐宋名贤题咏在英徳县之南
　　拙石刻
　　朱子书扁以周子拙赋刻于岩石间左右多名贤题刻在潮州府治文惠堂
　　玉乳岩石刻
　　宋李纲书在徳庆州
　　小洞天石刻
　　宋毛奎书在崖州南试剑石上
　　澹庵泉刻
　　胡澹庵饮此后人刻号石上在琼州府临髙县西南
　　唐帝祠刻石
　　宋张栻有谒帝祠诗刻于石在桂林府之东北
　　真仙嵓磨崖书
　　宋张孝祥磨崖大书天下第一真仙之嵓在栁州府融县东
　　十箴堂石刻
　　刻宋周必大十箴于石在平乐府贺县
　　华光堂石刻
