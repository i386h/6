<!-- { "loadSidebar": true } -->
　　居高定体曰上【时亮切】自下而升曰上【时掌切】居卑定体曰下【胡贾切】自上而降曰下【胡嫁切】四方广大曰夏【胡贾切中夏也】万物盛大曰夏【胡嫁切冬夏也】居其后曰后【胡茍切】从其后曰后【胡姤切】相隣曰近【巨隠切】相亲曰近【巨刄切】所以覆者曰被【部委切】所以覆之曰被【部伪切】
　　右在字后字坐字聚字若此类字书皆有上去二音虽为疑混而释文义无他别不复载之
　　羣经音辨　　　　辨字训得失
　　颂　　原　　陔　　冰　　乿
　　赓　　泛　　蠵　　祁
　　颂从页说文以为容貌字经典以为歌颂字而有形容盛徳之义诗周颂鲁颂是也唐顔师古作正俗引鲁颂云新庙奕奕奚斯所作言奚斯制造此庙而王延夀灵光殿赋不当云奚斯颂僖顔此说是矣然未究鲁颂本末又其失不自延夀自班固始臣今悉辨之夫颂天子乐也而鲁以周公之后得用天子礼乐因有鲁颂而鲁人不自作受命于天子按子夏诗序僖公能遵伯禽之法季孙行父请命于周使史克作颂是也且其閟宫卒章云新庙奕奕奚斯所作毛苌曰有大夫公子奚斯者作是庙郑康成曰奚斯作者教护属功课章程则是奚斯作鲁庙不作鲁颂明矣班固两都赋序乃云臯陶歌虞奚斯颂鲁者其失有以盖固见诗人有指作诗主名者如巷伯篇曰寺人孟子作为此诗崧高烝民皆曰吉甫作颂故以诗言奚斯所作是作鲁颂误也将班氏见前世传诗学者或有异说与
　　原说文本作厵【愚袁切】水泉本也省作原经典以地高平为原又训曰再周礼原蚕礼记末有原是也叔孙通窃取再意为汉立原庙非也按礼宗庙无二主神者所依祀不为渎庙安得再乎通乗汉初尚儒学者苦少茍出胷臆趣时立制失古逺矣使后世祠祀丛复仪典烦防通其倡之
　　陔说文曰阶次也从亥声【古哀切】束晳补亡诗曰循彼南陔释曰陔陇也有登陇采兰之义说文则自用六书解训字体而晳之言陔于诗义恐未为得按诗亡篇六其序存可以见义焉南陔曰孝子相戒以养白华曰孝子絜白华黍曰宜黍稷由庚曰万物由其道崇丘曰万物极其高大由仪曰万物得宜六序皆释命篇名义甚着则陔当训戒明矣又可就取诗雅为证按乡饮酒燕礼始宵雅三官卒歌于堂帘笙入而播此六诗焉及爵乐无算宾醉而出则奏陔夏郑康成曰陔之言戒也终日燕饮酒罢以陔为节饮明无失礼夫南陔陔夏皆乐章也郑氏作训正与子夏诗序义协
　　冰尚书古文凝字说文亦曰水凝也从仌从水【鱼陵切】俗作凝按尔雅释器曰冰脂也郭璞解引荘子肌肤若冰雪冰雪脂膏也陆徳明释文作彼陵切又引孙本作凝牛烝切然则郭说陆音于尔雅皆未为得夫膏凝曰脂尔雅用古字以冰为脂膏取义凝结而郭不见尚书说文古字逺引冰雪为脂膏疏矣陆从而作彼陵切误矣若孙炎所传尔雅本作凝字虽改古文于义不失乿古文尚书治字也□□古文乱字也孔安国训乱曰治按许叔重说文无乿字以□为古字【吕贠切】曰乱也一曰治也又解曰治也幺子相乱治之也读若乱同【郎叚切】一曰理也又解乱亦曰治也从乙乙治之也从【郎叚切】经典大抵以乱为不理亦或为理夫理乱之义善恶相反而以理训乱可惑焉若以古文尚书考之以乿乱字别而体近岂古之初传冩讹谬合为一字而作治乱二训后之诸儒遂不复辨之与
　　赓说文以为古续字俛说文以为古頫字【音俯】按唐韵以为说文之误臣谓非说文误盖传者失之说文必本六书为音此二字之音皆于六体不协疑说文续字其下必有赓载之说传者因复出赓云或从庚贝頫字其下或有低俯之训因复出俛云或从人免古尚书释文赓有加孟皆行二切曰说文以为古续字徐修说文曰今俗作古行切陆不出续音而徐增古行切皆有意焉汜诗传曰决复入为汜说文曰水别复入水也一曰汜穷渎从水巳声【音似】今郑西有汜水县县境有周襄王庙按春秋传襄王避叔带之难出于郑居汜左氏传书汜从己午之己而释文音凡按说文泛字孚梵切训曰滥也从水【弓呼感切】今地名音凡则当从乃得声岂郑地本为汜从而传误书从已或本从已而释文误音凡与然而汜水音似相传久矣
　　蠵以规下圭二切灵也郭景纯说涪陵郡出大甲可以卜縁中文如瑇瑁即今觜蠵一名灵蠵能鸣则此胷而鸣者也尔雅释文旧本引字林曰大似谓鸣新本引字林云大似猬二说皆有误按周官考工记梓人刻画祭器状诸虫兽有以胷鸣者郑氏曰荣原属尔雅蝾螈与蠵并载释鱼则皆水虫类马融周礼本作以胃鸣干寳本作以骨鸣胷胃骨三字相近虽容有误而马郑与干皆前世名儒或所授师说不同又按说文蠵大也从胃鸣者从以二字义或可通用此参验字林当作以胃鸣是也盖释文旧本增以为似增胃为谓字之误今本因改谓作猬以为形似猬误之甚祁地名亦大也音祗又上之切诗曰瞻彼中原其祁孔有郑以上章言麀鹿麌麌麀鹿牝也麌麕牝也谓此章祁当麎麎麋牝也按麎本有辰脤二音又市尸切市尸与上之其音盖同岂古字假祁为麎故郑得有此说与然则郑氏释经率多改字如曲礼庻人挚匹郑云说者以匹为鹜陆遂于释文匹字作木音非也按广雅鴄也古字省作匹郑当直解匹为鹜不烦引说者云陆氏又不当音木





　　六艺之一録巻二百四十六
　　钦定四库全书
　　六艺之一録巻二百四十七　　钱唐倪涛撰
　　古今书体七十九
　　正始之音序
　　夫载道传世书之功大矣书有六义其来已乆盖自仓颉始制文字虽防画偏傍之微有精义入神之妙有自然布置之宜后人推之以为有象形指事防意谐声转注假借六者之别虽分千衍万要不越此夫象形者冩其迹也指事者推其义也防意者合其形而要乎义者也谐声者合其声以附乎形也转注者形之变也假借者声之变也学者精辨乎此则古今文字若网之在纲有条而不紊矣是以古之小学之教自十歳则教之书计而大司徒之属有保氏者所以诱掖夫未成之材而教之道艺者六书居其一焉盖将使之自末以穷本繇艺以逹道因小学之流泝乎大学之源小而习之终其身而不厌古人于六书之义其重若此苍颉而下至周宣王时有史籀者演畅古文着为大篆汉志谓为周人教学童之书虽时与古文少异而六义初未失也自秦斯辈省改古籀约为小篆而古文浸微狱吏程邈欲趋约易变为体而籀篆亦废又有草书者日趋简便而六义亦几乎絶汉人犹稍知尊崇字学尉律试吏者课以八体而必使讽籀至九千字以上吏民上书或劾其不正者然而古法既变杂体纷然非复苍史之旧其后雄之训纂相如之凡将史游之急就以致甄丰之改定古文是虽有意于存古要皆略而不备及后汉和安时许慎受学贾逵廼始兼采史籀雄斯作说文解字万六百有余上之其书详博最为近古然学行之既久行草八分杂然并出视史籀反为竒怪钟王而降真草争姸顾野王广益说文为玉篇始从其楷孙愐增加陆法言切韵更为唐韵说文虽存而学之者鲜矣逮大厯中李阳冰始尚说文修正笔法自谓篆籀中兴然时持臆说排斥许氏识者谓其笔力虽殊絶而古体益壊厯考古今纷纷异尚固无以加于说文也然叔重止得象形谐声二义而其余复略且病于子母之混淆国初诏徐刋定说文虽曰不遗六书之体然大略亦得二义而已但说文无翻切始取孙愐音切附益之大中祥符有诏刋正玉篇广韵而说文复衰又有丁度集韵司马类篇之属其名不一或训或释或证或辨至王安石字说作而又一以防意解之固未有全六义者也玉篇类形不类声广韵类声不类形大抵形尚可考而声为难工盖形有定而声无穷也类形者少类声者多类声虽多而未有正其始音之的者世革风移转相假借方音譌变清浊因乗甚矣始音之难知也柏知学最晚小学工夫固大缺略诸经虽多释音每病始音之未明既而求于说文又病从声之难晓一日以说文翻为楷字又得李文简焘类韵之编部叙虽非叔重之旧然亦颇便于讨阅既而又得夹漈郑公樵所着六书略一篇喜不释手盖其订覈精整六义粲然一扫千古之陋而于假借一门始音之义亦备故独取以附于说文翻楷之后又得贾昌朝羣经音辨取其三丽之详说徐音贾辨郑略微有异同互相补发按古证今订讹正误以之读圣贤之书于音义亦庶几焉今合而一之名曰正始之音呜呼昔沈约以郊居赋示王筠读至雌霓【五的反】抚掌笑曰仆恐人呼五鸡反遂以为知音以霓字从雨从儿义合谐声固当读为五鸡反乌在其为知音哉韩昌黎鄙尔雅谓非磊落人尔雅固未为尽善是亦学之一端而鄙之过矣而况后世自儿已习为进取防径之学固视此为迂也迂非柏所敢避但自念日月斯迈于六艺始求其一而未防其蕴方自笑其茍焉耳因并识其编钞之嵗月云端平丙申秋仲晦王柏书
　　字音清浊辨　　贾昌朝譔
　　王【于方切】君也　　　　　【于放切】君有天下也
　　子【将此切】男子通称　　　【将吏切】子育下民
　　女【尼吕切】女未嫁称　　　【尼据切】以女嫁人
　　妻【七奚切】与夫齐者　　　【七计切】以女适人
　　亲【七邻切】婣也　　　　　【七吝切】婚婣相防
　　宾【必邻切】客也　　　　　【必吝切】客以礼防
　　衣【于希切】身章也　　　　【于既切】施诸身
　　冠【古桓切】首服　　　　　【古玩切】加诸首
　　枕【章荏切】藉首木　　　　【章鸩切】首在木
　　饮【于锦切】酒浆　　　　　【于禁切】所以歠
　　麾【所为切】旌旗　　　　　【许类切】所以使人
　　冰【笔凌切】水凝　　　　　【彼凭切】所以寒物
　　膏【古刀切】脂凝　　　　　【古到切】所以润物
　　文【无分切】采章　　　　　【亡运切】所以饰物
　　粉【夫吻切】白饰　　　　　【夫问切】所以傅物
　　巾【居银切】帨也　　　　　【居吝切】所以饰物
　　薫【许云切】烟出也　　　　【许运切】所以薧物
　　隂【于金切】气之浊也　　　【于禁切】所以庇物
　　采【仓宰也】取也　　　　　【仓代切】所以取食
　　轻【去盈切】浮也对重　　　【苦政切】所以自用
　　两【力奬切】偶数　　　　　【力让切】物相偶
　　三【苏甘切】竒数　　　　　【苏暂切】审用其数
　　左【臧可切】左手对右　　　【臧个切】左右助之
　　右【云久切】右手对左　　　【尤救切】左右助之
　　先【思天切】前也对后　　　【思见切】前之
　　卑【补支切】下对高　　　　【部止切】下之
　　逺【两阮切】疏对近　　　　【于眷切】疏之
　　离【力支切】两也　　　　　【力智切】两之
　　傍【蒲郎切】近也　　　　　【蒲浪切】近之
　　空【苦红切】虚也　　　　　【苦贡切】虚之
　　沈【直金切】没也对浮　　　【直禁切】沈之
　　重【直龙切】再也　　　　　【直用切】再之
　　数【色主切】计之也　　　　【色句切】计有多少
　　量【龙张切】酌之也　　　　【龙向切】酌有大小
　　度【徒洛切】约也　　　　　【徒故切】约有长短
