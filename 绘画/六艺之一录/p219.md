<!-- { "loadSidebar": true } -->
　　刻秦少游像与文于石在藤县之北
　　莲巢亭石刻
　　刻东坡书帖在浔州府贵县治【已上俱古今碑帖攷】
　　鸡冠石题字
　　马光祖总司园中石与客赏鸡冠花刻于石上字画深入在洞神宫西【金陵古金石攷】
　　邀籧歩石刻字
　　三大字在秦淮上水门见金陵琐事【同上】
　　金华观飞白书
　　金华观三洞上为朝真中为氷壶下为双龙三石扁皆飞帛书立下洞口观有天下名山四大字【谢翺金华游録】
　　金华山字
　　金华山中萧闲楼有减笔书物化二字极佳【同上】
　　燕儿礲石刻
　　燕儿礲上山数十歩有石洞刻云刘公岩【周必大呉山録】
　　知保顺州田承恩誓状
　　天圣五年刻石在尖木寨【舆地碑目】
　　岘山幢宋人题名
　　襄阳岘山羊公祠有石幢一枚凡六面高六尺每面阔九寸有葢有座一面直书下第一行刻使帖防阳县第二行刻准庆歴七年十一月六日中书劄子防州奏当州城南五里有岘山一所上有古祠碑又有晋太傅【已下俱磨灭】仅存圣防字末行上存帖到速采石大字书刻上件其四面界作六层刻诗不题名又一面大书题名又幢一卧岘山上其文可辨者十三字曰石于山巅播清芬而不已余尽漫漶末云开国男张九龄撰前一幢诗可辨者三首尚书工部员外郎直龙图阁知防州事王洙七言古诗云防阳南出大路奔小山曰岘名特尊山形卑嶞不峻极屹若巨首临江濆大山半空不成霍絶水阙左非为亹砠巅赑屭戴危石箕踞曼衍罗芳荪汉流长骛濵其足东望弥迤皆平原槎头下瞰罟罶集蔡洲近眺田园蕃何物兹山匪秀出得使今古闻聴喧自昔羊公好登覧山名直为贤者存鹿门望楚镇区境凤林冠葢延山樊丹岩翠壁互幽胜日月亏蔽烟岚屯公胡遗彼而乐此谈者未始聊诊纶吾谓圣达竟超豁高覧便欲周乾坤孔登泰山小天下既升广武竖【缺】防稽探穴禹书出之罘望海云涛翻此中风景亦虚逺极目见尽江山源东呉未定劳机策置酒啸咏纾劳烦数顾温甫恤躬后誓将百歳游精魂对公盛徳与山水正惟湛軰如公言今兹去公仅千载凛然英气犹轩轩我来追古一长息旧迹废毁成悲吞民豪占山童其木嘉植不得容本根利取薪苏积稇絭粥之陶斻供烧燔羊公无庙忽不祀但纵淫鬼歆牲蘩小亭有碑即堕泪至今观者懐仁恩于民何诛不足问非民忘徳由官惛下教里邑复祠宇叙诸祭典跻之元思仁爱树恭所茇禁止樵伐修壖垣且欲王命得守固誊言状事驰九阍书闻天子【缺】报可金石款刻垂后昆【缺五字】　　　遗爱勖尔风化常【缺二字】给事中知蔡州事呉育絶句羊公千载得清吟芳迹虽遥契夙心更与岘山为故事凛然风格照来今尚书屯田员外郎知光化军事李宗易律诗叔子祠荒歳已深异时贤守重登临岘山岑寂瞻风槩汉水灵长想徳音奉诏始闻新缔葺有知那复叹湮沉又刋翠琰留南夏先后功名照古今其端明殿学士尚书礼部侍郎李淑诸人诗皆缺已上每面十一行十二字名字可辨者范仲淹李淑呉育刘敞李宗易张去惑孙抗韦不伐李康伯贾黯裴昱马云黄通连庠又宋人饮醆题名甚多知名者张唐英赵徳麟魏道辅岑岩起李方叔已上凡七则大者方员径寸小者杀其半字画端劲非俗书也【王士祯池北偶谈】

　　六艺之一録卷九十七
　　钦定四库全书
　　六艺之一録卷九十八　　　　钱唐倪涛撰
　　石刻文字七十四
　　辽碑
　　燕山云居寺碑
　　盐铁判官朝议郎行右补阙王正述乡贡进士郑熙书【吉金贞石志】
　　元祐唐寺碑
　　统和五年知蓟州军州事判官文林郎试秘书省校书郎李仲宣撰文沙门徳麟书【盘山志】
　　三教寺佛顶尊胜陀罗尼幢记
　　讲僧真延撰并书【辽史道宗纪】
　　感化寺碑
　　干统七年渔阳南抃撰文沙门肃囬书【盘山志】
　　云居寺续镌石经记
　　赵遵仁撰清宁四年【天下金石志】
　　云居寺续秘藏石经塔记
　　沙门志才撰天庆八年【天下金石志】
　　西望山舍利碑
　　在宣府【天下金石志】
　　石刻文字
　　金碑
　　金太祖武元皇帝平辽碑
　　在南城丰宜门外韩昉撰文宇文虚中书【乃贤金防集】金太祖天防十三年立开天启祚睿徳神功之碑于燕京城内【金史太祖本纪】
　　中岳庙碑
　　此碑正书方整遒劲葢习清臣诚悬而兼运以永兴者于金碑中最为妙品书者名郝史不立传亦无书名观其结搆王庭筠辈似不及也党懐英号为能书乃任篆额不任书知郝书在当时亦自知名碑立于大定中与博州碑同时世宗励精政事颇称太平故以其暇得修祀事耳【石墨镌华】
　　重修孔庙碑
　　王去非文党懐英额王庭筠书称三絶在东昌府【寒山金石林】
　　右党懐英隶书在周西岳碑之上【牍记】
　　尧帝庙碑
　　金赵秉文记在河南彰徳府城乞伏村【古今碑刻记】
　　芦山真君庙碑
　　金陈尹撰在登州府黄县西南【古今碑刻记】
　　佑圣王灵应碑
　　贞元元年许复书【日下旧闻】
　　先主庙碑
　　涿州有昭烈庙王庭筠撰记及书篆庭筠在金与党赵辈俱负能书名行笔絶类南宫父子正书稍存亷隅虽筋骨不乏而姿态逺逊矣【弇州续藁】
　　香山寺碑
　　在宛平县李晏撰【天下金石志】
　　大兴隆寺碑
　　在宛平县李晏撰【天下金石志】
　　戒坛波离尊者碑
　　在宛平县【天下金石志】
　　感化寺番字碑
　　碑隂译以汉字在蓟州北二十里本寺【天下金石志】
　　后宿山寺碑
　　王珙撰在大同山隂县【天下金石志】
　　庆寿寺碑
　　金党懐英八分书最妙正统中惜为中人所毁【格古要论】
　　明威将军陇西郡开国伯李磐神道碑
　　高徳裔撰并书【黄图杂志】
　　大金开府仪同三司金源郡壮义王完顔公神道碑在辽东船厰西二百里有碑甚高大额上篆二十字碑文楷字其畧曰王讳娄室字斡里衍与国同姓【古今碑刻记】
　　高汝励墓碑
　　在应州【天下金石志】
　　元好问墓碑
　　在太原府忻州东南【古今碑刻记】
　　边元忠碑
　　在大同府城石桥东【古今碑刻记】
　　洗河桥碑
　　金李守纯撰在兖州府汶上县东【古今碑刻记】
　　思潜亭碑
　　大定中立在镇原县【天下金石志】
　　懐范楼碑
　　泰和中立懐范仲淹也在长山县【天下金石志】
　　镇山亭碑
　　金耿光禄撰在懐庆府城上【古今碑刻记】
　　阳城尹张格去思碑
　　在阳城县【天下金石志】
　　临洮尹厐迪政绩碑
　　在临洮府【天下金石志】
　　普照寺牒碑
　　大定五年有尚书礼部之印大篆文【金石文字记】
　　汴城东光教寺普贤洞记碑
　　皇统四年奉议大夫行防吏部郎中飞骑尉施宜生撰并书后为金相其字歩骤东坡【癸辛杂识】
　　香水寺头陀大师灵塔实行碑
　　正隆六年中都沙门知心撰善进书【盘山志】
　　博州重修庙学记
　　王庭筠在金与赵秉文党懐英辈同负书名而庭筠书酷似南宫此书是也攷是时庭筠父遵古实成庙学事王去非记之而令庭筠书之故尤为得意篆额者即懐英也【石墨镌华】
　　右黄华行书全学南宫史言老人仪观秀伟善谈吐胸次不在元章下观之信可见矣元白収法书极富长夏坐鵞羣阁临摹不辍手予毎借阅之故为题此【苍润轩碑跋】
　　博州庙学碑隂记
　　此亦王庭筠书其父记字差大结搆风骨似不及前碑【石墨镌华】
　　黄华老人此书骎骎遂侵凌米颠只欲与之分庭礼虎儿在阶下便当缩项尔嘉靖甲寅六月十八日睡起题【苍润轩碑跋】
　　太原重修学记
　　王庭筠行书老人此书在博州二碑之下吾乡严子寅先生性嗜米书兼畜学米得名者葢亦从流遡源之意今乃都归元白元白其勿厌观也哉洗砚矶邉夏水正涨日临百过足矣【苍润轩碑跋】
　　普照寺兴造记
　　唐文皇旷世雄才削平海内以其余力恣意临池其臣又有率更永兴辈共成之故能【缺】　　教师法千秋自此而后集书未有及之者普照碑建自金敌当兵戈草昧之后有仲汝尚文颇尽致而集公权书方整遒劲宻处殊胜公权自书不啻与圣教代兴碑署仲汝羲刻疑集书即出其手不有君子其何能国金之谓矣碑云寺是王右军故宅未辨真伪而王元美直以为淮南公舍是又增一妄也【石墨镌华】
　　咸阳县令题名记
　　大定五年张浃记无书人姓名在县宇壁楷亦可观【咸阳金石遗文】
　　灵岩寺田园记
　　在长清县灵岩寺明昌六年【金石文字记】
　　六聘山天开寺忏悔上人坟塔记
　　大安中谏议大夫干文阁大学士知制诰王处中撰布衣贾溉书【国门近游録】
　　悯忠寺舍利函记
　　大安十年检校太师行鸿胪卿聦辩大师沙门善制门人义中书【帝京景物畧】
　　灵岩寺记
　　明昌七年党懐英撰【求古録】
　　普照寺记
　　集栁公权书在山东沂州【寒山金石林】
　　都统经略郎君行记
　　郎君称皇弟无姓名天会十二年纪当为太宗之弟按金史世祖子十一人自康宗太祖太宗而外尚八人未知谁是碑一字不能辨葢女直字如此王元美所録明王慎徳四夷咸賔八字正与此同法而此凡一百五字后有译书汉字具録左方亦一异也字刻干陵无字碑上
　　碑字画不可辨难于抄録姑阙之以待善书者补足但録其绎文于左
　　大金皇弟都统经略郎君向防彊无事猎于梁山之阳至唐干陵殿庑頺然一无所睹爰命有司鸠工修饰今复谒陵下绘像一新回廊四起不胜欣怿与醴阳太守酣饮而归
　　天会十二年歳次甲寅仲冬十四日尚书职方郎中黄应期宥州刺史王圭从行奉命题
　　试劒石颂
　　樊伦撰在真定府【古今碑刻记】
　　茶泉铭
　　党懐英篆在曲阜县【古今碑刻记】
　　灵岩寺金王珩诗
　　廵按诣灵岩名刹礼佛焚香憩坐于超然亭覧堂头琛公佳制谩继严韵　山东路提刑王珩
　　钟山英秀草堂灵林下相逢话愈清闻道谋身宜勇退得闲何必待功成
　　明昌五年十月十五日上方灵岩禅寺住持传法沙门广琛立石【求古録】
　　灵岩寺路伯达诗
　　琛公堂头和尚有题超然亭颂因次其韵　冀州节度使路伯达
　　六合空明现此亭本来无垢物华清客来便与栾坐万偈何妨信手成
　　明昌五年十二月十五日上方灵岩禅寺住持沙门广琛立石【求古録】
　　龙岩古柏行
　　古柏行相传金人书以龙岩题而开碑立石皆僧号似书人亦僧不可详矣字出顔鲁公峻峭过之全不作苏黄习气亦行草中特出者【墨林快事】
　　班彦公竹溪四絶句
　　党懐英书在济宁州防门西壁上【寒山金石林】
　　真人郭志空赋诗刻石
　　蒲防县东南太清观【金石表】
　　六逸堂石刻
　　金党懐英撰在泰安州徂徕山【古今碑刻记】
　　大基山石刻
　　金刘国枢记在莱州府城东【古今碑刻记】
　　灵岩寺石刻
　　正隆丙子张汝为题名【求古録】
　　大定戊戌萧守忠题名【仝上】
　　驻跸山石刻
