<!-- { "loadSidebar": true } -->
　　右周穆王刻石曰吉日癸巳在今賛皇坛山上坛山在县南十三里穆天子传云穆天子登賛皇山以望临城置坛此山遂以为名癸巳志其日也图经所载如此而又别有四望山者云是穆王所登者据穆天子传但云登山不言刻石然字画亦竒怪土人谓坛山为马蹬山以其□字形类也庆歴中宋尚书祁在镇阳遣人于坛山摹此字而赵州守将武臣也遽命工凿山取其字龛于州之壁闻者为之嗟惜也治平甲辰秋分日书【集古录】
　　右吉日癸巳字世传周穆王书按穆王时所用皆古文科斗书此字笔画反类小篆又穆天子传史记诸书皆不载以此疑其非是姑录之以待识者【金石录】穆王登賛皇山以望临城置坛此山谓之坛山图经云吉日癸巳志其日也皇祐五年武臣李忠祐为守命工凿取其字以别石加灰补之俾方正上题书曰癸巳之记龛之州廨【复斋碑录】
　　唐以前皆无所传闻而世定以为穆王书自宋景文祁发之且以穆天子传为证耳然字画竒古信非秦汉以后遗迹余始至汝南同年生林虙为河北提举学事亟徃求之虙见寄才两月以书报曰此字近诏取藏禁中不可复得矣此书初在賛皇山中后武人为守凿山取之好事者常为叹惜今乃因得辇置严近则前日未为不幸然余求之稍缓几遂失之故今尤为可珍也【叶石林跋】
　　诸家所记皆言在赵州州廨石林跋乃以政和五年归内府矣其説为信因录之以广异闻【施宿跋】
　　吉日字与周淮父卣伯硕父鼎齐侯镈钟诸欵识合字形多类石鼔明诚已信石鼔为周人书不当于此而疑之【宋濓潜溪集】
　　賛皇县坛山上有周穆王刻石四字曰吉日癸巳笔力遒劲有剑防弩张之状地荒且僻歴数千年鲜有知其竒古而徃寓目者激风射日销月铄几何其不遂湮没广平宋公皇祐四年秋九月自亳社之镇镇阳赵其属郡也公过赵日尝访此字于士大夫间尔后郡守王君使县人寻访得之岩石之上令刘庄者因督工凿取辇置归我时人始惊观者日至噫此刻埋没人不知识因宋公一言今遂出幽晦取爱重于石虽不能言其亦可谓得所遭矣中祐昔闻其妙近幸权守于此而覩其真且惧经歴乆远一旦圯剥或坠于地失前妙絶之迹廼俾辟石糊灰括以坚木镵防事右壁而防置之覆盖固防庶永存而无弛时五年孟夏卄一日权郡事李中祐记
　　右吉日癸巳四字相传为周穆王书刻賛皇县坛山石上晋卫夫人谓李斯见周穆王书七日兴叹盖指此也欧阳公集古录谓庆厯中宋尚书祁在镇阳尝摹此字而赵州守将命工凿山龛其字州之壁闻者嗟惜赵明诚金石録谓穆王时所用皆古文科斗书此字反类小篆而疑其非真予家旧藏此刻盖宋搨本有皇祐五年权郡事李中祐跋以其罕传录之如右李跋谓皇祐四年宋公过赵寻访得之县令刘庄督工凿石辇置归我则宋公之摹字在皇祐而不在庆歴县令凿取以归于州则龛置州者中祐而凿石非其人也我朝宋学士景濓尝摹其字重刻浦阳山房仍自为跋谓吉日字与周淮父卣伯硕父鼎齐侯镈钟诸欵识合又谓字形多类石鼓明诚已信石鼔为周人书不当于此而疑之予观李跋旣得其实惜欧阳公之未见而学士又攷据精当足以祛后人之惑又按宋吴兴施宿谓州旧石以政和五年取入内府皆后人所当知者故并着之【金薤琳琅】
　　賛皇山中吉日癸巳字乃周穆王书其时代远在宣王之前然賛皇山石刻乃是小篆而宣王石鼔却是古文籀书此又大篆小篆并用之明证也【丹铅总録】吉日癸巳字在坛山宋宋祁寻而摩之县令刘庄凿取归州权郡事李中祐龛置防事右壁而为之跋国朝景濓考据欵识以为周穆王书无疑而宋人施宿乃谓州旧石以政和五年取入内府然则濓所见余所录岂皆后人拓本耶濓曾摩刻浦阳山房仍自为跋余本有李跋无宋跋又非宋本不可晓【石墨镌华】三代刻自岣嵝紫霜外惟此碑乃穆王书无疑宋学士重刻于浦阳山房二种余求之未获今乃于元白中林堂见之真令人冷然如在坛山岩边也嘉靖甲寅六月二十八日借归留苍润轩逾旬敬题之以还【牍记】
　　吉日癸巳世传周穆王登坛山刻此四字于石金石录以为三代时所用皆古文科斗书而此乃类小篆疑而未信今坛山在賛皇县东北一十五里而此石已移置县之儒学防门西壁【金石文字记】
　　比干墓字
　　清水东南歴坶野自朝歌以南南暨清水土地平衍据臯跨泽悉坶野矣郡国志曰朝歌县南有牧野竹书纪年曰周武王率西夷诸侯伐殷败之于坶野诗所谓牧野洋洋檀车煌煌者也有殷大夫比干冡前有石铭题云殷大夫比干之墓所记惟此今已中折不知谁所志也太和中髙祖孝文皇帝南廵亲幸其坟而加吊焉刋石树碑列于墓隧矣【水经注】
　　殷比干墓四字在今卫州比干墓上世传孔子书然书始于秦非孔子书必矣字画古劲其汉人书乎【石公弼跋】
　　水经云朝歌县牧野比干塜前有石铭云殷大夫比干之墓今已中折不知谁人所志大观中会稽石国佐有此四字比水经又阙其三字画清劲乃东都威灵时人所书者收碑如欧赵皆未之见【续】
　　殷比干墓四字水经云朝歌县牧野比干冡前有石铭云殷大夫比干之墓今只四字复不完石公弼跋云殷比干墓四字在今卫州比干墓上世传孔子书然始于秦非孔子书必矣字画劲古当是汉人书【汉字原】
　　比干墓在卫辉府汲县西北十五里旧府志云墓前有殷比干墓四字石断字缺世以为孔子书见旧搨本体势与周穆王吉日癸巳类虽非先圣所书谅为古笔无疑秦观以为唐人书丹铅续论以陶潜为賛曰夫子戾止爰诏作铭似又以是而实夫子者也但陶集未见其賛其先圣所篆比干墓铜盘铭开元中固已为耕者所得此外不闻墓前有何古刻续博物志又云墓前有刻商大夫比干之墓七字意此汉以下之刻欤【七修类藁】
　　此书程邈李斯之所不为而曰孔子手书洪氏释汉字源辨其谬矣然以比干忠烈尼父是其族孙姑妄信之亦足为忠臣吐气也【石墨镌华】
　　延陵墓字
　　篆书凡十字曰呜呼有吴延陵季子之墓据张从申记以为孔子书碑以堙埋宗命殷仲容搨大歴十四年润州刺史萧定重刻于石【集古录目】
　　自前世以来传为孔子书故太白撰紫阳先生铭有延陵旣殁仲尼呜呼之语字苑亦云李阳氷初师峄山碑后见仲尼季札墓刻遂变化开阖若龙蛇蟠踞自言斯翁之后直至小生曹喜蔡邕不足比数此碑大歴十四年萧定再刋本然必谓吾夫子书于何所据也【集古后录】
　　鲁司冦仲尼书者吴季子墓铭也铭在季子墓上其字皆径尺余唐张从绅记云旧本湮灭开元中宗命殷仲容摹搨其书以传至大厯中萧定又刻于石此小字者盖后人依仿为之者也欧阳文忠公谓孔子平生未尝至吴以史记世家考之其歴聘诸侯南不逾楚推其嵗月踪迹未尝过吴不得亲铭季子之墓又其字特大非古简牍所容然则季子墓铭其真者犹疑非仲尼书又况依仿为之者欤【秦淮海集】
　　延陵季子墓字世传仲尼书今入淳化官帖中其字如书简牍不类丰碑石柱上所刻也而书亦少异于籀文疑当吴季子时书文宜尽从籀学不得有所异同又夫子未尝至吴其书是非不可考也唐人于季墓侧刻此十字张从申书其后而籀字极大不知一书而传于世者大小不同此竟谁当其传哉李阳氷书篆掩数百年人常谓初学峄山碑后见仲尼书季札墓字便变化开合如虎如龙劲利豪爽风行雨集是阳氷所从得法不可谓非古也此当自有妙处今人不到阳氷地安能议其是非所极哉【广川书跋】
　　右吴季子墓铭自前世相传以为孔子所书据张从申记云旧石湮灭开元中宗命殷仲容摸搨其书以传然则开元之前已有本矣至大歴中萧定又刋于石则转相传模失其真远矣按孔子平生未尝至吴以世家考之其歴聘诸侯南不逾楚推其嵗月踪迹未尝过吴不得亲铭季子之墓又其字特大非古简牍所容第以其名传之乆不可遽废故录之以俟博识君子【欧阳文忠集】
　　张燕公谢碑额表云孔篆吴札之坟秦存展季之垅言孔子篆者始见于此【困学纪闻】
　　京口有十字碑世传为孔子书曰呜呼有吴延陵季子之墓而季字作蜀予考篆文皆无之得曾南丰元丰中编润州类集乃曰君子之墓后湖居士李仲殊题季子庙诗亦曰溪边君子墓始悟为君字非季字也六一先生谓古以竹简书今字阔盈尺必非孔子作然古法帖有鲁司冦仲尼书仅存十有三字内有有吴君子之五字与此碑字画如一或者后人衍此题墓上要之夫子盖尝为是书尔【芦浦笔记】
　　延陵季子十字碑在镇江人谓孔子书又曰呜呼有吴延陵君子之墓按古法帖上止云呜呼有吴君子而已篆法敦古似乎可信今此碑妄增延陵之墓四字除之外三字是汉人方篆不与前六字合借夫子以欺后人罪莫大于此又且因君字作季字汉器蜀郡郡字半边正与此君字同用此法也以季字音君字显见其谬比干墓前有汉人篆碑亦有此説洪氏释汉字原辨之甚明此不复其【学古编】
　　陶潜季札賛曰夫子戾止爰诏作铭谓题季子有吴延陵君碑也此可证其为古无疑秦观疑其出于唐人未考陶集乎【升庵外集】
　　此书流传已乆故陶渊明季札賛云夫子戾止爰诏作铭唐张从申云旧石湮灭宗命殷仲容摸搨大歴中萧定重刻于石又有谓李阳氷学峄山碑得此而后变化者据此数説则真仲尼书也欧阳公疑孔子未尝至吴且其字大非古简牍所宜又有谓延陵之墓四字后世妄增即黄长睿董广川皆以为疑卒未有敢定其真伪者但淳化帖所收字小而镇江石刻字大不伦不晓何故姑存之以俟博识君子【石墨镌华】吴季子碑或曰孔子未尝至吴或曰吴人言子防从孔子孔子慕札髙风寄题之今观吴子二字类小篆有陵之墓四字类大篆或云开元殷仲容摸搨大歴中萧定又刻于石杨升庵曰大小篆三代以前通行非始于秦也【书画史】
　　老子篆书道德经
　　周瀬乡石室中有老子篆书道德经后汉蔡邕以隶字证之【释适之金壶记】
　　佳城铭
　　葛洪杂记序夏侯婴得佳城铭世无知者惟秦博士叔孙通能读其文此科斗书也后世疑自孝惠时上推三千年当在洪荒之世盖未有书契今其文乃与秦小篆相类尝考其铭此殆有数存者如大同古铭其事亦可推也后人不知世纪惟史记为据史记年自黄帝至尧舜才二百年以世纪推次中间相授几数千年矣史特举其至显者失其序不能尽通然与佳城铭类故甄丰定为六书一曰古文则鲁壁书与此铭字矣是时传者不可谓无据昔临淄得铜棺前牒外隐起为铭齐太公六世孙胡公惟三字是古文余同汉乃知书文相变不能逃古但数穷即改自然相合盖惟中本有因变以出是夙智分也知释氏海藏传经千佛同説则知此矣【广川书跋】
　　杨升庵禹碑歌巻
　　禹碑歌
