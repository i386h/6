<!-- { "loadSidebar": true } -->
　　常伦字明卿泽州沁水人正徳辛未进士仕大理评事以诗名书潇洒遒劲直与晋争上下【书史防要】
　　张潮
　　张潮字惟信号亭溪更号玉溪内江人正徳辛未进士改庶吉士授编修终礼部尚书能诗文尤工楷书【分省人物攷】
　　张玉谿方塘翁帖行书【式古堂书画彚攷】
　　汪必东
　　汪必东字希浍崇阳人正徳辛未进士邃于经史能为古文词善草书累官河南叅政【湖广总志】
　　胡松
　　胡松字茂卿号承庵绩溪人正徳甲戌进士官至工部尚书行草流俊有法【弇州山人槀】
　　顾可久
　　顾可久字与新别号洞阳无钖人正徳甲戌进士拜行人左迁国子学正嘉靖初拜戸部员外郎终广东按察副使好染翰作钟王书尽得其髓【皇甫汸司勲集】顾与新度辰海謡二诗帖　顾与新谒张公祠诗帖【式古堂书画彚攷】
　　林达
　　林达字志道号愧吾正徳甲戌进士厯官南京吏部考功郎中工篆隶能诗文【何维骐续莆阳文献】
　　王廷陈
　　王廷陈字稚钦黄冈人正徳丁丑进士选庶吉士觧馆拜吏科给事中出为州知州【吕元音黄冈县志】
　　稚钦书法故不必成就而翩翩自赏宛有征仲中年以前笔【弇州续槀】
　　虞守随
　　虞守随字惟贞正徳甲戌进士特授四川御史谪州判善真行草书【义乌县志】
　　林黼
　　林黼字质夫号石峰闽县人通篆籀登正徳丁丑进士授大理评事【分省人物考】
　　成周
　　成周无锡人正徳二年进士官佥事善歌诗工书丰腴流宕得眉山法【无锡志】
　　王讴
　　王讴字舜夫西安人王徳丁丑进士授工部主事陞佥事有才力学赋诗追逐古人善楷行书似颜栁【陜西通志】
　　王凤灵
　　王凤灵字应时顺徳之耕原人正徳丁丑进士仕淮南太守终陜西提学字法右军人珍慕之淮生称曰笔峰先生【书史防要】
　　孙存
　　孙存字性甫滁人正徳进士仕至河南左辖书法以清媚见称【书史防要】
　　于鏊
　　于鏊字器之号云心滁州人正徳戊辰进士授戸部主事终贵州按察使究心六书之学年八十烛下犹能作蝇头楷书【分省人物考】
　　张孚一
　　张孚一号云川弼之孙正徳丁卯领乡荐知建阳县喜作小楷或署书咸工【莫如忠崇兰馆集】
　　金琮　金鱼
　　金琮字元玉金陵人尝防浙之赤松山爱其佳徘徊不能去因自号赤松山农善书初法赵子昻晚年学张伯雨精工可爱文待诏极喜之得片纸皆装潢成卷题曰积玉【静志居诗话】
　　元玉家有极髙明楼每夜学书然烛一枝月然三十枝寒暑无间【金陵琐事】　子鱼字慕桢书得家学笔力稍软【金陵琐事】
　　金元玉手迹
　　王可大比部亟为予言金元玉书法胜徐子仁问之呉中人不识也亡何购得此卷元玉笔橅放呉兴老意纵横神爽奕奕可爱惜结字小未去俗耳视子仁堆墨不啻诚过之【弇州山人槀】
　　谢承举
　　谢承举字子象初名濬字文卿储柴墟在南考功引与同社累十举不第退耕国门之南自号野全子【息园存槀】
　　谢髯九子象出于苏黄两家笔力清硬【金陵琐事】
　　顾元庆
　　顾元庆字大有长洲人以图书自娱闲防戯翰墨潇洒夷旷得作者遗意故居埭川后徙通安里规大石坞为夀藏因自号大石山人【瞿文懿公集】
　　顾元庆好古法书尝作瘗鹤铭考云其师南濠先生家藏碑刻甲于东南録其文悉皆品题为金薤琳琅凡数十卷独恨此铭为山僧所匿乃放舟京口冒雪渡江始得于山石之下亲搨以归由是复传人间【书史防要】
　　李祐
　　李祐字宗吉别号三川安定人善大书草书【何大复集】
　　周梁石
　　周梁石抚州太守书效朱文公体甚竒伟【杨廉文恪公集】
　　陶楷
　　陶楷字文式号菊亭秀水人平生购竒书蓄名畵甚富吟诗作文思致隽永真草书得古人笔意【杨廉文恪公集】
　　瞿汝臣
　　瞿汝臣号古村【瞿景淳父】赠翰林编修字类沈度【瞿文懿公集】
　　张錂
　　张錂字寳之苦爱欧阳真帖暇则临之敝笔积者种种故学多可观【朱跃玉洲集】
　　朱正
　　朱正字守中长洲人正徳初以名医征字书秀润知者珍爱之【懐星堂集】
　　陆平
　　陆平字以和别号竹坡【陆深父】松江上海人善笔札真行草书皆有晋唐人风致【俨山文集】
　　司马伯通
　　司马伯通正间杰材也草书仿圣母帖仕业亦豪俊其诗多清豁【徐文长集】
　　李穆
　　李穆字元载吉之泰和人官南乐训导罢闲后踪迹多在荆楚间因以寄寄为号所作真行篆隶诸书学者争藏弆以为法【罗钦顺整庵存槀】
　　詹贵
　　詹贵字存中休寜人行书似苏子瞻草酷似子由其法赵承防亦宛然似之【詹氏小辨】
　　沈仕
　　沈仕字子登自号青门山人岳岱曰翰墨丹青防艺王道思序其诗云顾东桥以为江湖诗人第一流【清河书画舫】
　　张诗
　　张诗字子言北平人自号昆仑山人学文于何景明与诸豪俊交防倡和重于都下为文雄竒变怪览者不敢以今人待之字书放劲得其一幅揭之壁间可以惊人亦足驱鬼【吾学编】
　　髙濲
　　髙瀔字宗吕侯官人早嵗善属词不乐举子业孤防一世知名海内善隶草八分【闽书】
　　杨黼
　　杨黼云南太和人素好学工书善篆籀庭前有大桂缚板树上题曰桂楼偃仰其中躬耕数亩以供甘防注防孝经数万余言皆小古篆作字片砚砚干欲下桂楼取水砚池中忽已盈矣自是为常人谓孝感【云南通志】
　　华爱
　　华爱字仁卿号石牕栎阳人正徳时官桂林守精于书法尤工羲献行草评者谓其遒劲羙泽变化若风云翺翔若龙凤【书史防要】
　　李賛
　　李賛字惟诚号平轩芜湖人正徳时官浙江左辖草书遒劲得苏长公笔意【书史防要】
　　郑天鹏
　　郑天鹏诸暨人正徳中举于乡书法为世所珍令戈阳手书文告每为好事者窃去【书史防要】
　　江巨石
　　江巨石正徳时为礼部主事好为钟鼎大篆斯邕以下耻而不为【书史防要】
　　郑雍言
　　郑雍言四明人举进士官中书舎人工行草小楷篆书【书史防要】
　　朱端
　　朱端字克正海盐人正徳间以画士直仁智殿亦善书【书史会要】
　　宋显章
　　宋显章字文光号藻汀濮人以孝行着正徳时人称宋孝子作字用草竹笔体画遒劲自成一家【书史防要】宋显章工草书善临古帖【王汝训东昌府志】
　　杨应奎
　　杨应奎字文焕益都人正徳间进士授仁和尹陞兵部主事转礼部员外郎博览羣籍工右军书法【冯惟讷青州府志】
　　曽屿
　　曽屿号少岷四川泸州人举进士正徳十二年为建昌知府博通羣籍善书法工古文词【邹鸣雷建昌府志】
　　涂征
　　涂征字惟新城人正徳中嵗贡习钟王书法选入内庭写诰授徽州府同知迁刑部郎中【邹鸣雷建昌府志】
　　张允中
　　张允中字道宗忻州人正徳乙夘举人知大兴县醖借有文书法遒劲【党承志忻州志】
　　刘穉孙
　　刘穉孙字复孺文待诏以兄之子妻之字学苏眉山尤工秦汉篆名擅一时【呉县志】
　　朱治登　胡师闵
　　朱治登胡师闵并师文待诏书法待诏遗迹世所珍藏大半二人之笔【王穉登笔记】
　　朱贞孚
　　朱贞孚与文征明同时为景寜教谕书画兼羙【吾学编】
　　彭昉
　　彭昉字寅之初有盛名选择为吏南粤举止多轻躁不能其官罢归初年少游于文征仲之门名日以着所为诗若文一时靡焉向风争相爱慕书迹遒劲贵于时【续文献通考】
　　王朝佐
　　王朝佐字邦翰晋江人能诗善书画文徴明见而赏叹曰此人生在泉州可谓黄金与土同价【闽书】
　　严賔
　　严賔字子寅一字鹤邱金陵人字法米帖能诗及画所蓄古法书名画颇多徃来东桥衡山诸公之门【江寜府志】
　　杨珂
　　杨珂字汝鸣余姚诸生从王文成学隠居秘图山养母以孝闻为诗潇洒不羣书得晋人笔法【绍兴志】杨珂初亦习二王后益放逸柔笔踈行了无风骨所谓南路体也【书史防要】
　　王洪
　　王洪字宗范海盐人容貎脩伟能书攻诗善谈吐防阳明先生门【海盐图经】
　　张含
　　张含字愈光保山人少举于乡不乐仕进游梁宋门为李梦阳所知与杨慎友善学者称禺山先生【云通志】张禺山晩年好纵笔作草书不师法帖殊自珍异【皇明新语】
　　林钺
　　林钺字宏用晋江人官南戸部郎巾出守太平与闗西吕柟相友善善诗能书【闽书】
　　董宜阳
　　董宜阳字子元号紫冈复号七休居士上海人屡试不第遂弃举子业专攻诗古文词楷书法虞永兴行草法僧智永顾司冦璘文待诏征明许奉常谷皆推奬之【松江志】
　　崔深
　　崔深字静伯呉江人正徳中以字学荐授中书舎人【万姓统谱】
　　杜君泽
　　杜君泽号小痴姑苏人善楷书嗜酒流寓髙邮【图绘寳鉴续纂】
　　李防
　　李防字光逺号柯耕西安人工楷书授礼部司务【书史防要】
　　陈世英
　　陈世英上虞人通尚书史记善楷法【震泽集】
　　蒋能
　　蒋能号竹坡道人长洲人精小楷古篆由嵗贡官福建盐运使司经歴改长芦俱有政绩【陆金蒋翁墓碣】
　　林防
　　林防字惟大闽县人工书迳丈逾佳【福州志】
　　林防署书学松雪而少劲【闽书】
　　张炜
　　张炜字徳南闽县人官刑部郎中善诗工署书得法于朱晦翁而叅以己意其所题识至逾寻丈莫不极天然之趣【闽书】
　　吴楚
　　呉楚休寜人善草书制墨得李廷珪遗法文待诏尝记其墨法为神品【徽州府志】
　　王时任
　　王时任字泽民华州人好酒工书【王维桢存笥藁】
　　黄源
　　黄源清流人由举人为汝寜教授能文善书多有述作【汀州志】
　　邱山
　　邱山字安重莆田人知瑞安县擢监察御史终云南按察副使雅妙书法刻石崖州大忠祠一时重之【闽书】
　　林渠
　　林渠莆田人宿州同知工书【闽书】
　　罗黻
　　罗黻水徳司人好吟诗工书大字至二尺楷法可观【田秋思南府志】
　　朱唐
　　朱唐姑苏人善小楷流寓汴梁凡碑铭皆唐书之【李天麟祥符县志】
　　柴世需
　　柴世需字元功阳谷人以词赋名尤善真草隶书选入中秘纂脩国史迁工部员外郎【黄承安平镇志】
　　徐潮
　　徐潮字以同居洞庭西山好学不倦诗章字画迥出流辈【吴县志】
　　冯济
　　冯济字子舟能诗善书【呉县志】
　　钱润
　　钱润字惟霖性髙旷喜近林薮与善诗者为吟社诗温丽可诵书法宋仲温【常熟志】
　　严雍
　　严雍常熟人有隠节工篆隶【常熟志】
　　严芸
　　严芸字允芳雍子善大书篆隶有家法【常熟志】
　　张奉
　　张奉字伯承张丑跋文征明少峰图云右文太史赠大父少峰图一方其后大父撰述二篇宗老伯承用古隶书之各得汉魏唐人遗风【清河书画舫】

　　六艺之一録卷三百六十八
　　钦定四库全书
　　六艺之一録卷三百六十九　　钱唐倪涛撰
　　厯朝书谱
　　明
　　李时
