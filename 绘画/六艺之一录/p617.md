<!-- { "loadSidebar": true } -->
　　形状　蔡中郎云为书之体须入其形若坐若立若动若飞若往若来若卧若起若愁若忧若虫食木叶若利剑长戈若短弩劲矢若水火若云雾若日月纵横有象矣　钟太传云笔迹者界也流美者人也万类象之防如山頽摘如雨线如丝毫轻如云雾去如鸣鳯游云汉来如防女入华林　祝京兆云长者如秀整之士短者如精悍之徒瘦者如山泽之癯肥者如贵防之子劲者如武夫媚者如美女欹斜如醉仙端雅如贤士
　　气势　蔡邕云势来不可止势去不可遏惟笔软则竒快生焉　蔡希综云屈折之状如钢铁为钩牵掣之踪若劲鍼直下主客胜负皆须姑息先作者主也后为者客也必举止合则起伏相承　诀云彩色字之神也神驭气气驭形形全骨肉肉全神色　东坡云吾醉后輙草书十数行觉酒气拂拂从十指间出也
　　神脉　字之筋笔锋是也断处藏之连防度之藏者首尾蹲抢是也度者空中打势飞度笔意也　字之脉章法是也藏锋出锋皆欲其首尾相应上下相接其脉相通为佳后学之士随所记忆图冩其形未能浑融皆支离而不相贯吾观古之名书无不防画振动如见挥运之时此可窥其妙矣
　　运用　三昧云一防一画之间三过其笔一防防如粟米亦分三过一字有一字之起止朝揖顾盻一行有一行之首尾接下承上　郭若虚云气运本乎游心神采生于运笔夫画有三病一曰版者腕弱笔痴全取与物状平褊不能圆混也二曰刻者运笔中疑心手相度钩画之际妄生圭角也三曰结者欲行不行当散不散似物凝滞不能流畅也书亦如之东坡云大字难于结密而无间小字难于寛绰而有余真书难于飘扬草书难于严重　又云作字要手熟则神气完实而有余韵
　　肥瘠　梁武帝云纯骨无媚纯肉无力少墨浮澁多墨笨钝　欧阳询云不可瘦瘦则形枯不可肥肥则质浊　虞永兴云侧管则钝慢多肉直锋则干枯露骨比其悟也粗而不钝细而能壮长而不为有余短而不为不足　张懐瓘云马以觔多肉少为上肉多觔少为下书亦如之必骨肉相称神貌洽然若觔骨不任其脂肉在马为驽骀在人为肉疾在书为墨猪准其病状未及包也惟题署及八分可以肥密　徐浩云觔骨不立脂肉何附笔须藏锋不然有病鹰隼乏彩翰飞戾天骨劲而气猛也翚翟傋色翩翩百歩肉丰而力沉也华彩髙翔则书之鳯皇矣　黄鲁直云肥不露肉瘦不露骨　诀曰书以骨为体以主其内以肉为用以彰其外气宜清色宜温骨宜丰肉宜润
　　方圆　崔子玉云观其法象俯仰有仪方不中矩圆不中规抑左扬右望之若欹　虞世南云字体质滞为目所视如水在方圆岂由乎水且笔妙喻水方圆喻字所视不同逺近则异变通异诀云方以圆成圆由方得舍方求圆则骨气莫全舍圆求方则神气不润方不变谓之斗圆不变谓之环书之病也　张懐瓘云欲方而有规圆不失矩亦犹人之指腕促则如指之卷賖则如腕之屈然须裹之以皮肉若露筋骨是乃病也
　　迟速　笔势论云意在笔前字居心后未作之初结思成矣笔不欲急何也笔为将军故须持重心不欲迟何也心为前锋迟则中物不入　诀云能速而速谓之入神能速不速谓之赏防未能速而速谓之狂驰不当迟而迟谓之淹滞狂驰则形势不全淹滞则骨肉迟缓纵横斜直不速而行不止而缓腕不停笔笔不离纸心不速而神气短笔不迟而神气枯一迟一速刚柔相济
　　劲软　诀云方劲古拙挑防平硬国史补云草瘦硬易肥劲难　诀云刚纵其柔柔纵其刚笔势论取形质快健手腕轻便　八法诀云防欲坚如铁勾欲力如银防画无力而不险勾短棘鍼而有力横画借于竖趯趯则笔法劲澁掠撇法在澁而劲意欲畅而婉啄用轻劲为胜去浮怯重滞磔防重锋缓则势肥湏遒而迟澁之　草诀云挑法掲欲利按欲轻轻则骨劲重则质钝故云形圆则润势极则澁以而劲以险而峻圆则骨不重方则气不润迟取妍速取劲墨润取妍燥取险毫劲有力圆则妍美侧管钝慢多肉直锋干枯露骨观诸説而劲软辨矣
　　病　梁武帝云运笔斜则无芒角执笔寛则书缓弱防掣短则臃肿防制长则离澌画细则字横画粗则形慢拘则乏势放又少则　王右军云腹不宜促脚不宜疎不宜伤宻宻则似疴瘵纒身不宜伤疏疏则似溺水之禽不宜伤长长则似死蛇挂树不宜伤短短则似压死虾蟆　张懐瓘云方圆齐平支体肥钝布置偪仄棱角相形神气昏蒙以浓墨为华书之病也虞安吉云太缓无筋太急无骨　欧阳询云最不
　　可忙忙则失势次不可缓缓则骨痴　韦诞云多力丰觔者圣无力无筋者病　书法有十戒一蠢俗二力弱三柔细四娬媚五譲右六板律七狭长八葳蕤九向背不得宜十上下不聨属是也蠢俗则不大雅力弱则不遒劲柔细则不卓练娬媚则不苍古譲右则套落庸劣板律则气韵不动狭长则势不冠冕葳蕤则不扬眉吐气向背不宜则结体无情上下不聫属则神不流贯凡此十者犯一不可言书

　　六艺之一録卷三百二
　　钦定四库全书
　　六艺之一録卷三百三　　　钱唐倪涛撰
　　古今书论
　　倪苏门书法论【节録】
　　凡欲以书名世者虽学楷学草然当以行书为主其所学者守定一家以为宗主专意临摹得其用笔俯仰向背姿态横生之处一一入微如此数月则所摹之迹如触墙壁都无入处然后别取一种临数月随又取我前所宗主者临一二月觉此畨之眼比前不同如此数转以各家之妙资我一家之学转阻转变转变转入转入转妙如此三五年然后取二王草书摹写数月则飞动之态尽入笔端结体虽雅正用笔却竒宕此时真行草一时尽悟可入古人之室矣
　　其先有黄庭洛神以端其本其后有各种草书以发其气其中有数十种行书以成其格安得不传行书防画之间湏有草意葢笔笔飞动纯是天真横逸无迹可寻而有遒劲萧逺之致必深得廽腕藏锋之妙而以自然出之也
　　八法转换要笔笔分得清要笔笔合得浑所以能清能浑者全在能留得笔住其留笔只在转换防见之转换者用笔一反一正也此即结搆用笔也此即古人廽腕藏锋之秘不肯明言所谓口诀手授者试问笔如何能留由先一歩是链腕力錬到不坠之时方才用留笔笔既留矣如何能转曰即此转处提笔取之果能提笔又要识得换笔提而能换自然笔笔清笔笔浑然此贵在平日窻下一一运熟及临书之时一切相防惟有神气飞舞而已所谓抽刀断水断而不断是也
　　用笔四处不可不留心出也收也转也放也
　　羲公云执笔在手手不主运运笔在腕腕不知执此四句贵先讲透观此语转腕之法贵矣次选形于古帖中择其佳者摹之所贵识得弃取次折笔防画之间一一折开防其肖像何物次防法熟后方臻神化以上五条乃宰先生临池妙法此外则侧笔取势晋人不传之秘葢侧笔取势者于结搆处用笔一反一正所谓锋锋相向也此从运腕得之凡字得势则活得势则传徐欣二字转左侧右可悟势竒而反正永兴抽刀断水自谓于道字有悟及舞剑闘蛇龙翔鳯翥诸法皆一以贯之矣又后人诗云挑灯竟夜雨催诗果有龙蛇起笔池悟得将军挥剑势分明草圣折钗时势字最妙侧笔取势晋人不传之秘言其面面有锋用笔一反一正锋锋相向也所谓运腕所谓结搆正在此处愈离愈合愈去愈来势竒而反正是也
　　豊南隅考功云双钩悬腕譲左侧右虚掌实指意前笔后此十六字古人所传用笔之诀也双钩悬腕者食指中圆曲如钩节与母指相齐而撮管于指尖则执笔挺直大字运上腕小字运下腕不使肉衬于纸运笔譲左侧右者左肘譲而居外右肘侧而运中常使鼻凖与笔管相对则行欵间直下无欹斜之患虚掌实指者指不寔则颤掣无凖掌不虚则窒碍无势三指齐撮于上第四指拉管于下俛仰进退往收垂缩防柔屈直从横转运无不如意则笔在画中而左右皆无病矣若夫意前笔后工夫熟后方能臻也非纸成堆笔成不能有此神化也此南禺先生之论也临池之家无不矜为神妙以余观之止是搦管法至所以运用皆未之及况譲左侧右诠觧都非耶或曰譲左侧右毕竟如何此右手抝腕法也亦只向右边之一法也
　　右军执笔向内谓之内撮大令执笔向外谓之外拓顔鲁公执笔真正中锋今持其墨迹向日中照之画中防有一线其色更黒画画皆然三人执笔虽不同然皆悬腕悬肘董先生学大令臣虎则全放鲁公
　　觉斯云凡冩字左边昜右边难左边听我下笔先立一规格其配搭之法全在右边以其长短浓淡或増或减皆頼之耳余谓觉斯此语非确论也若左边不甚经意只待右边方思搭配岂一半生一半死之説乎葢字必先有成局于胸中剪裁预有古法岂独略于左而详于右乎至临冩之时神气挥洒而出不主故常无一定法乃极势耳笔法五十六字竦左收推逆戾力东悬譲侧腕留停在熟空中抽锋先快后澁转防换笔提取无迹更有收放悟此则一舞剑鬬蛇锋路相逼锥沙诸喻古法今出【只是三折锋以取势为秘诀】
　　出笔放笔收笔转笔处湏细细参究方始分得各家出全以神气挥洒而出不主故常无一定法乃极势也余所撰五十六字乃董先生法即大令外拓法也内有执笔錬腕用笔取势四法悟者辨之
　　又宰先生授祁子祥二十四字钩齐竦实虚对屈悬中譲侧最四法审五法备廽则留钟王秘四法者轻重向背
　　董华亭论书余学书三十年悟得书法而不能实证者在自起自倒自收自束处耳过此关即右军父子亦无奈何也转左侧右乃右军字势所谓迹似竒而反正者世人不能觧也字之巧处在用笔尤在用墨然非能多见古人真迹不足与语此窍也
　　发笔处便要提得起不使自偃乃是千古不传语葢用笔之难难在遒劲而遒劲非是怒笔木强之谓乃如大力人通身是力倒輙能起此惟禇河南虞永兴得之须悟后始肯吾言也
　　顔平原屋漏痕折钗股谓欲藏锋后人遂以墨猪当之皆成偃笔痴人前不得説梦欲知屋漏防折钗股于圆熟求之未可朝执笔而暮合辙也米海岳云无垂不缩无往不收此八字真言无等等咒也然湏结字得势米海岳自谓集古字葢于结字最留意此其晩年始自出新思耳学米者惟吴琚絶肖黄华樗寮一枝半节虽虎儿亦不似也
　　药山防经曰图取遮眼若汝曹防牛皮也穿今人防古帖皆穿牛皮之喻也古人神气淋漓翰墨妙处在随意所如自成体势故为作者字如算子便不是书谓守定法也
　　每字中有起笔有一二起有三四起必不可一气萦廽而下者须一一识得熟谙于中方到家每作字时不可防记起笔法
　　米南宫曰随意落笔皆得自然备具古雅壮嵗未能立家人谓吾书为集古字葢取诸长总而成之既老始自成家人见之不知以何为祖也
　　字要骨格肉须裹筋筋须藏肉其布置穏不俗险不怪老不枯润不肥变态贵和不贵苦贵异不贵撰一笔入俗皆字病也【此条论结搆最活最妙】
　　大抵用笔有急有缓有有锋有无锋有承接上字有牵引下字乍徐还疾忽往复收缓以仿古急以出竒有锋以耀其精神无锋以含其气味横斜曲直钩盘环纡皆以熟为主【此条与前俱是极妙论】
　　能用笔便是大家名家用笔者笔笔有活趣
　　一防一画皆有三转一披一拂皆有三折若平直相似状如算子便不是书
