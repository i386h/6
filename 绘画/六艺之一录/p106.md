<!-- { "loadSidebar": true } -->
　　长兴吏所好去【阙】　　　　奂有成迁雍奴令先施博爱威而猛换元氏考城令以塞延竚后□之望圻甫考绩埾朝蕳【阙】　　　议大夫升降闛闼天子是禆谠言未列遭公夫人忧憔悴消形齿见口服阕徴拜议郎谒者【阙】　　　济济衎謇挠迁荆州刾史蠢尔猃狁【阙】　手稽徳泽□征速于置□圣上贪昵徴拜议郎御【阙】　　　坐无双辅弼唐虞上稽【阙】古功纪宗□无善章迁安平相遵□前列五□【阙】访之誉□【阙】温之仁以宁土彊求已媚以疾去官阖门守
　　竸时荣养育孤穉以保寿□上干弗祐获疾固【阙】七十有一以光和罒□十二月乙巳卒呜呼有哀
　　孝嗣夙夜舍严父孝孙临殡礼服承后怛有感【阙】惟古圣孔尼防鲤赢缩有命不可増损于是握粟卜中坰冠【阙】奔充衢塞同胞恻怆涕涙交零呱呱竖子号□失声故吏门生邦人咸曰令问弗铭【阙】勒孰覩孰闻乃立石碑昭名防其辞曰
　　皇矣府君舍德厚纯恢廓术艺以道莅民行行义勇无猾不□抑抑珪质光□有晖绥强以【阙】　弱以仁罚恶以威赏善【阙】恩仲伯拨乱蔡□权【阙】岩恪色正犯子养【阙】珉化与产【阙】配防九防【阙】相彼大国东菅俭不损晏宣慈惠和□可诎桓恒烈烈刚可折【阙】城【阙】　　　其【阙】　　　父【阙】　　子孙【阙】【阙】右汉故安平相孙府君之碑隶额在宻州孙君名根尝为谏大夫议郎谒者出宰四邑刺荆州相安平以灵帝光和四年卒司空者名朗永夀中自太常为三公姓氏书未尝以孙氏为比干之后碑云至于东吅大虐仁圣武定周封干之墓説文音吅为喧按班孟坚幽通赋云东厸虐而殱仁注云厸古邻字谓纣也仁即三仁也碑中之语盖出于此则是以吅为厸以为殱或为戕也比干墓在卫州汲县其俗立三仁像倂商纣谓之四王庙以四月四日为比干诞日承平时祠具甚盛虽千古尊仰英风敬事不懈没而有灵必不与独夫共此血食也庙有后魏孝文吊比干文唐太宗赐比干诏两石刻魏之文云鬼侯巳醢子不见与刑侯巳脯子不闻与防子去矣子不知与箕子奴矣子不觉与何其轻生一至斯与何其爱义勇若归与又云虗名传于千载讵何勲之可扬奚若腾魂以逺逝飞足而归昌得比肩于尚父卒同协于周王哀伤顿挫其词甚多魏主氊裘之裔也乃能遐想忠魂驻轮往吊宜其礼贤纳谏治道浸兴魏郑公愿为良臣一碑尚犹仆之虽封干刻诏视拓跋有惭徳矣此碑体丰而势逸字法与汉代它碑絶不类惟华山亭一碑差相近尔唐韩择木史惟则軰盖得此笔意今之言汉字者则谓之言唐字者则谓之分殆不知在秦汉时分已兼有之唐张懐瓘书断云蔡邕八分入神隶入妙又云张昶八分碑在华隂今华山所存汉碑凡四华亭一碑乃昶分书也又云八分者秦羽人上谷王次仲所作始皇时官务稍多得次仲文简畧赴急速之用甚喜遣使三召不至汉和帝时贾鲂用隶字冩三仓法由兹而广盖八分为小篆之防又八分之防其賛八分则曰龙腾虎踞兮势非一交防横戈兮气雄逸其賛则曰摧锋劒折落星垂説详其説而察其字则孙根及华亭碑为汉人八分无疑矣唐人自称八分盖有自来考古博雅之士更为辨之【释】
　　闛读为阊□读为賔□即虐字即耽字□即鞶字□即鼎字□即彛字教即教字即赫字防即域字【仝上】
　　右安平相孙根碑云府君讳根字元石司空公之伯子乐安太守之元子汉阳太守侍御史之兄乗氏令之考厥先出自有殷商之系子汤之苖又云圣武定周封干之墓裔分析避地匿轨姓曰孙焉又云迁郸长雍奴令换元氏考城令谏议大夫拜议郎谒者迁荆州刺史徴拜议郎迁安平相年七十有一光和四年十二月乙巳卒碑在今髙宻县所谓司空公者桓帝纪永夀三年太常孙朗为司空注云朗字代平北海人汉三公名亦云朗北海髙宻人余尝观汉时碑碣载其家世皆止书官爵盖为子孙作铭不欲名其父祖尔此最为得体然非当代显人则遂莫知其为何人也又按姓苑姓纂诸书皆云孙氏周文王子卫康叔之后卫武公子尔为卫上卿因氏焉今此碑乃云出于商比干之后盖古人或因赐姓命氏或以官或以諡或以封或以居或以王父字为氏故姓氏虽同而源流或异书传阙漏不载者多矣【金石録】汉安平相孙根碑在髙宻县西南五十里【天下碑録】光和四年立在宻州释云此碑体丰而势逸不类汉碑也唐韩蔡軰盖得此【汉隶字原】
　　孙根碑隂
　　中军督孙象孙彦龙大中孙孝考舍人孙延叔博昌领校孙叔渊孙九原大中孙始中大中孙长原舍人孙长声舍人孙长陵中郎孙休声大中孙子固五官掾孙真伯五官掾孙称仁舍人孙元防中郎孙长宰舍人孙固大中孙伯伦大中孙遗绪阳丰长孙长升郎中孙长恂大中孙秋舍人孙登文舍人孙方声舍人孙孟初中郎孙绍世计史孙穆元孙孟昭驸马都尉孙孟陵计史孙元俊孙元威大中孙叔元孙仲俊孙士应舍人孙巨先计掾孙朝凤督邮孙长威孙彦威大末尉孙仲春孙士威孙威孙令舆孙虎孙应阳孙仲有孙休仁孙伯誉孙世治孙宗嗣孙延熈孙来舒孙义伯孙子云益【阙】领校孙夷叔孙延嗣中郎孙穉承孙元中孙稚始孙时祖孙道安孙林夏孙祖房孙世群孙通孙林舒孙方冕孙休明【阙】　领校终利士杨孙望之大中王延祖孙宣瑜孙令机中郎孙长同孙承初【阙】世龙孙长应终利延世孙俊延终利茂真孙长春终利道机驸马都尉王应眀闵世孙震光孙士侈孙世祖孙祚舍人王仲基孙长元王延夏孙叔元刘俊文孙士基孙林衡刘孟真闾□长龙孙嶷万君翁孙初基孔季【阙】孙上英孔世俊孙【阙】桓徐士英孙【阙】　浩景同督邮孙徴时孙班梁王□春刘彦【阙】孙武龙大中王【阙】孙庆髙郎中【阙】　台孙长芝【阙】洪度祭酒孙士中中舍人闾□长世孙公仪孙【阙】周孙景秋孙世尼孙林祖孙祖林孙孟袒孙林季孙叔祖孙列秋孙武秋孙延基孙世治孙景安孙道文孙休英孙万春孙祖伦舍人孙稚龙孙泰斌孙道开孙士昭孙斌初孙道宁孙长里孙元春孙雄真孙元安孙龙舒孙伯康孙仲豊【阙】　孙孙干泰孙宣明孙黄伯孙祖孙公威孙泰夏孙休祖孙平叙孙林夏孙君冲孙威明孙泰逺孙君雅孙君治孙铉藐孙泰云孙道伦孙泰真孙子长孙泰冲孙威平孙奉孙次昌孙元齐大中孙长明孙【阙】发大中孙延宗孙钦伯大中孙延武孙万应孙宪将孙令元孙伟范孙宣祖舍人孙伟明孙道林孙龙威孙长平孙武祚【阙】　领校卢【阙】　五官掾孙彛仲大中王彦康孙平舒舍人王彦祖孙羲叔王延林孙承舒王祖孙伯智孙祖仲孙士桓孙寳计史孙孟本孙大石孙士和孙洪基孙延威孙阳治孙祖初孙阳季舍人孙发孙列【阙】孙世固孙稚权孙晖中孙泰权孙治孙道□孙元祖孙恵儒孙武曺孙泰真孙初平孙頋期孙元宠孙尚忠舍人孙徳林孙威御孙恵明孙【阙】公孙令明孙【阙】元孙穆恭孙景威孙定表孙景云孙方伦孙【阙】孙彦伯孙景【阙】孙长舒舍人孙【阙】应孙【阙】元
　　右孙根碑隂可辩者凡二百四十四人异姓才十之一尔有尝仕县邑者数人阳丰长太末尉是也其驸马都尉祭酒中人中郎五官掾督邮计史计掾则汉官也有博昌领校等人张纳碑亦有领校安汉长樊敏称领校巴郡太守盖是未命于朝者其中军督则非汉官眀甚又有大中十四人陈胜传以朱房为中正两汉无之魏陈羣始择州之有鍳裁者为正晋
　　宣帝加置大中正故有大小中正乃是晋官当时省其正字此碑字画茍且尚不及魏末诸刻殆类吴晋间下品书札尔似是孙根后裔众多谱其名于中上世之碑隂也异姓有王刘人杂其间岂其姻戚乎【释】碑隂云中军督孙龙大中孙孝考舍人孙延叔等可辩者二百四十四人异姓才十之一中军督似非汉官又有大中十四人不知何官字画茍且尚不及魏末诸刻殆类呉晋间下品书札尔似是孙根后裔众多谱其名于上世之碑隂也【复斋碑録】
　　碑有中军督疑非汉官又有大中十四人殆不可晓字画颇类晋【汉字原】
　　童子逄盛碑
　　童子讳盛字伯弥薄令之孙遂成君之曽孙安平君之孙五官掾之长子也胎懐□气生克自然捬育孩嘤弱而能言至于垂髦□恵聦哲过受□退诵诗礼心开意审闻一知十书画柜制中园日就月将学有缉熈才亚后橐当爲师楷自天生授罔不初谓当蓫令仪令色□齐珪角立朝进仕究竟人爵克□厥后以彰眀徳嗣昭逹何寤季世颢天不恵伯彊泾行降此大戾年十有二歳恊给五月乙巳□噏不反叐陨精晃□而不命有悠无可奈河慈父悼伤割哀回鲤其十二月丁酉而安措诸永潜黄没而不于是门生东武孙理下宻王升□感憿三成一列同义故共刋石叙述才羙以铭不朽其辞曰
　　嘉慈伯弥天授其姿□克岐防聦□敏逹当蓫迆立号连基时非三代苻命无恒人生世夀无金石身潜名彰于后叶光和四年四月五日丁卯立
　　右逄童之碑篆额在维州灵帝光和四年立童子名盛年十二而夭门人孙理等立此碑文其云才亚后橐当为师楷甘罗曰项橐七嵗为孔子师董仲舒传孟康以达巷党人为项橐赵广汉传銗筩之銗音项碑以童子当为师楷故比之项橐后缿偏旁相类缿有项音故借后为缿又借缿为项也嵗在未曰协洽史记亦作叶洽又作汁洽此作协给亦借也汉碑虽有范字而杨着碑云丧兹师范司空碑云纳我镕范与戴记范金合土荀子形范正金锡羙之类正同与防同音此云制中园者又借为范而用园为模也【释】
　　碑以柜为矩奈河为奈何憿为激迆为委虵智即智字啓即啓字蚤即蚤字【仝上】
　　右逄童碑刻画完好云童子讳盛字伯弥薄令之孙遂成君之曽孙安平君之孙五官掾之长子也又云年十有二嵗在恊给五月乙巳嘘噏不反夭陨精晃于是门生东武孙理下宻王升等共刋名叙述才羙以铭不朽焉其后题光和四年四月五日丁卯立碑旧在潍州昌邑县近嵗乃移置郡中云【金石録】童子逄盛碑光和四年立天下碑録云在潍州俗云董孝碑元在昌邑政和三年徐脩之迁于倅治之墨妙亭汉人书碑其式不一此碑字行或疎或宻若杨太尉碑则画方井井景北海碑则以重文附于旁孔梁相碑则首行尚左华岳碑则文出其列间或隔行或空字近世藏碑者欲便于展玩往往皆剪裁聫属不复见古人之制矣【汉字原】
　　逄盛碑隂
　　五官掾崔孟祖五官掾吕仲谦敬宾周便祖梁懐则司文盛后升
　　右县中士大夫
　　髙宻徐承兴祖平夀孙嘉世宾下宻王升髙　琅邪东武孙理子义
　　右家门生
　　刀真觧子逄信伯台
　　右逄盛碑隂后升巳右曰县中士大夫者其父党也故不名刁真逄信在家门生之左又其防者司马相如云乌获逄蒙之技王襃云逄门子弯乌号艺文
