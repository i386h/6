<!-- { "loadSidebar": true } -->
　　收职米后宜厚稿之也文甫亦自供糊窓之劳他可想矣此书自新安发恐庆长已过宣故特作此吾妻凡事耐心小姐而下想皆安文原书致贤妻县君十二月三日　一书与眉叟便付去家中谨风烛此书附徽州典史赴省便回时附数字来报平安为佳书中所言同知之説吾妻自知之不必言
　　邓善之杖锡见过帖【行书】
　　文原和南上贤叟长老禅师侍者去冬承杖锡见过极慰久别之怀区区一病年余仗庇幸安但起居饮食尚未复常作书辄目昬腕弱故笔砚亦久废塔铭已藁就令小子写去赞语并呈似殊愧未工耳何时乗便到杭相与倾倒珍重珍重不具文原和南上
　　汪国良假舟帖
　　从善顿首拜复居竹谙达提举文几从善昨承惠书兼有佳贶谨依收领所有假舟之事四月初可遣一介来从善今只在初七八日间可起乞知之如防云西提举望通拜三意是幸人回草此伏希照亮从善顿首再拜二月十二日
　　巙子山十二月十二日帖
　　喀喇库库顿首再拜彦中管勾贤友足下十二月十二日金子振宣使至得教字深荷逺怀之至中间见诲实是下心然亦自有公论也于此足见足下笃于吾昆弟至深不省惟多驰感耳不知来春可果至都不付下棋枰帽等皆已领此时请家兄使想已达度贤友亦必喜也此间公私皆望家兄早来闲报吾兄知之文书一节克明甚是用心縁不肖小女病【旁添四五十日竟至逝去不胜悲塞奈何奈何】及身常有防恙不曽与克明相见近月半日来方出当与彼论之后便奉报末由奉见愿尽珍重理今因人便草草不宣喀喇库库顿首拜十二月十四日书　诸般杂色素笺及建连付来些小为祷银朱亦望惠数两欲为印色此中者不可故也彦中管勾贤友足下喀喇库库谨封
　　虞邵庵与总管札
　　集顿首再拜上状总管大尹相公阁下即辰嵗事告成天地方泰蹔弭皇华之节尚系白云之思神明夹扶履用清吉集今夏复过姑苏不能少候骑气之还已觉怅惘及承珍洒乃知追及惠泉益重不敏之臯然而千里明月通夕台星何异瞻对颜色也亭中清话秋仲间翁自上京还方面及之节次当已达听兹不复赘观僧辱位置造就倍费神用不胜感激集与弟兄皆宦逰四方先陇寄彼动辄旷引时嵗无由一至托此于一二邻近而已而食不足赡给今得此稍慰其望则集可以少抒其情然则阁下锡类之仁何可防也引墨陈谢未究下忱之万一惟冀保啬方今龙飞御天求贤共理有若阁下治最久当简在行膺大用匪伊朝夕集虽不武尚能泚笔来贺谨奉状不备集再拜状上
　　虞邵庵奉记都运帖
　　奉记都运大参相公聊致久别企仰之万一采覧幸甚虞集顿首　计相淮南重幨帷海上还频烦纡智畧周虑及疲孱调鼎公宜早归畊自得闲常携相赠防扶老向江山
　　集至逍遥山见饶紫岩闻将适琼华之囿当以旧吏瞻承风采因此附起居紫岩门耆宿之士退食之暇必能少从清静无为之论遥为倾企集又拜二月五日
　　虞邵庵不及入阁帖【行草书蓝纸本】
　　集顿首再拜集伏审博士学士荣上适苦创不及入阁奉贺千万勿罪二画赞托经筵掾持上望为分付幸甚明日观游诚恐院中难聚更告为请假一二日拜赐多矣集顿首再拜丹丘博士公左右
　　杜伯原与本斋札
　　本顿首再拜尚书相公本斋先生文侍旧腊率易晋拜旌麾之下辱赐与洁殊慰积年仰慕之心宴赆稠叠礼意隆重何以克堪惟深愧感而已别来伏想福祥至止百神卫防以士民之望旋膺钧枢之任至慰本拟以正初抵杭方闻江上有阻遂自泰兴江隂展转留滞二月初方达吴门得防季野舍人同到金井山中瞻视冈峦形局寛大气势雄伟与闻相合谓为福寿之基亦颇如诸名公所论而鄙浅之见尚有可疑者盖入手山脉直下稍长则乘气劲急倘稍加转换庶合古人増髙益下趍吉避凶之説必欲如闽下蛇之地山尽水聚生意藏畜则未能悉其造化之妙亦非面对不能详尽惟髙明裁察兹因人便谨奉起居以致谢私并敢献其一得之愚芜率伏祈恕亮余惟为国家卫爱式副对扬不备二月十八日客吴中杜本顿首再拜上呈
　　黄大痴手札
　　公望顿首宁极路教先生阁下近侍诲谈终日欢甚奉违后连日不克欵教渇心又将尘矣恃爱欲求大手临黄庭乐毅论二帖以为矜式虽天寒防阁春温想不废执笔也片楮代禀统干心照公望再拜宁极路教先生閤下公望折申
　　汪尚书手札下及帖【行书】
　　泽民顿首奉复季实博士乡彦文侍王善夫至手札下及旧故足仞不隆寒逺审北堂寿福防侍惋愉深用慰怿新安素称名郡贤达辈出纪诸史册可徴也何期羣盗流毒一至于此所不忍闻往事已矣天佑此邦得精选新班【下阙】
　　黄文献頴帖【行书】
　　溍比承逺赐诲墨及新茗之贶乏便未由答谢兹辱珍洒与颖之惠尤用媿悚苐以大阃专使一见即行索报甚武奉字弗谨尚容嗣状以既所欲言首祈恕詧不备三月五日溍代简并覆延庆堂上四窓大法师
　　欧阳原功虞雍公文序简
　　顿首再拜伯温监司相公仁契去嵗数四附书宪府邃严未审一一达几下否春和逺惟履候胜常殊慰詹遡书来知刻虞先生文足见髙谊作序当求名笔乃称雅意谅切不敢力辞因便辄贡藁去刻成千万见惠一本为感贱迹遂丐闲之请乡里距贵治稍近专容修竿牍之教未中惟顺序善葆不具备辱契欧阳顿首再拜二月十一日谨空
　　欧阳原功与季野札
　　顿首再拜季野府判相公仁友于左右虽踈而英誉稔甚矧于先清献公实有一日之雅向歆克肖契谊不殊相望千里之遥情亲对晤有以也夫近者季道盛雅以清献神道碑见属既而传防下谕不敢以病惫控辞已缮冩付季德今闻托张德常转达苐愧兵后罹忧百感交集何能发潜光之万一太湖多善碑材刻成以拓本见寄为幸德常附海艎行匆匆亟奉起居草畧并干台照客京欧阳顿首再拜　季畊照磨同致再三意又白
　　余廷心两得从游帖
　　阙再拜啓史馆两得从游岂胜荣幸区区南行又辱盛饯尤其感烈也乡暑伏想文菀优游雅候动履多福良慰良慰友人赵子章北上观光谨此附谢子章有学而能诗得公眄睐当价増三倍矣仲举至道以声景先中夫希元鸣谦诸先生处不及别状望致下忱为感余惟自重不具五月五日阙再拜太朴内翰先生閤下
　　曹云西交讯帖【行书】
　　知白手书拜记南金教授学士讲下知白稍不交讯已极倾依两日前复斋来知动定颇悉为慰且承与伯旸联篇雅制尤感令岳母倾逝失于遣奠兹筑伯蒙处便谨附短书以致区区随书缄上统钞廿两少充赙赠之仪望勿以轻鲜而为焚白是幸人行亟不及详具草畧幸祈奎炳不具知白手书拜记二月望前一日
　　米起山龙瓶帖【行书】
　　米起顿首再拜鹤先生文侍久不致书尺而向仰之心常为之东注迹踈心迩期不以此为间也闲居中偶有一事奉凂向者家下初析之时有官窰山龙瓶二枚愚与白弟各得其一今欲以山龙瓶一枚相易庶几为全璧可否试一言之就致敬云西居竹二亲家草草不谨米起顿首再拜　近自吴中得竒书数十种其金楼子汉武故事等书皆范石湖家藏然所费不尠矣
　　郑明德溪浒帖
　　德元学士佳公子侍次前日盛气到溪浒欲以稍诉不平不意从者方为令弟合殊倥偬不得遽尽其所欲言明发到西堠巧値清虚君出只得盘桓留以俟其归乡厪两记见属许以白粲使元祐得挂名常学与忠义之邦人均于不朽则记虽无润笔亦谊在所当为今不肖无与而题者作譔人须当厚其礼以见劳不然则元祐岂木石也哉以故专书上请元祐今见留西堠若有谢意即望遣一人来庶乎消泯不平贤主賔俱不失礼于野老也令髙弟仲端尤为谨饬之士试以元祐此情言之仲端亦岂能私于其亲也冬寒惟厚爱不一一嘉定十日郑元祐肃拜谨记
　　朱泽民来翰见答帖【行书】
　　德润顿首再拜复季实教谕即翰学宣除春中王达善山长过吴曽奉书去兹承来翰见答乃知文斾尚留宁国方荣甫来具审履候康胜且有墨之惠领外多感今就封去画大小四轴【郭熈风雨图双幅雪霁山行双幅许道宁独幅二轴】至望目入便中更乞回字以慰逺怀专此以复将命余容面既以尽不宣一四月廿一日朱德润顿首再拜
　　苏西坡未获便邮帖【行书】
　　大年敬啓徳常判府相公先生侍史别来未获便邮有防申诇之仪且闻离练川时父老居民送者填塞扁舟奉老亲载琴书飘然而去岂不髙哉遐想视政供养之余神相起居多福何生幼而有志于学久处州庠诸生之列来过云间谋为读书养慈之计冀有遇焉先生思所以处之余希文照不一一具白十月廿八日苏大年再拜
　　顾定之霅川奉别帖
　　霅川奉别忽又半载其如驰仰何时秋暑可畏人回审文候清适为慰不肖块坐荒山无足为道法帖承出售价金茫然不至极令人瞻企耳欲就城收籴仓麦合酱望吾友依数付去者来为感非恃足下至契岂敢如此干聒千万望赐发来如受惠一也热甚草草不具顾安顿首惟明茂才徴君贤友足下
　　饶介之抱疾衡门帖【行草书】
　　介白抱疾衡门忽辱车骑枉顾获瞻颜色殊慰久怀后一集亦足矣苐以不能走谒为慊也牟粉秫浆聊以为礼虽不足具从人一供倘勿以讶而留之甚幸甚幸干渎清严余俟面雪不具　介再拜白士行国士先生侍史廿七日谨空
　　饶介之琴轸帖
　　琴轸望力为取成就此琴今日所见诸物宜留下琴今送去烦看过赎解铜钱准明日送去草草介白事唯允乡姻畏友六日空　明日有便往杭州若附一书与萧生发琴轸足来佳有此便敢烦不一一廿四日介白事唯允乡姻畏友谨遣
　　张仲举与季京札
　　翥顿首上记季京郎中相公契友阁下奉违晤言已阅数嵗比闻使驭上三山寻又闻在武林而一皆平安之报良用自慰区区备员翰读近又承乏胄监昬懒日侵告归未允其贫而无子犹故吾也仆满意季德之回岂意有此凶忧为之痛心况手足至亲其终天之恨当何如也尚在以人生有数少自寛解为祷季野令兄相公如防万万叱名不及颛状燕吴相望海航往来动以年期惟珍防自强前即逺大不宣中秋日老蜕张翥顿首上记
　　杨铁厓仆容云间帖【行草书】
　　维桢再拜奉复理斋明府相公阁下仆客云间每于别驾顾公座上谈及州县之职惇教厚俗惠以及民礼以加士而明允以平狱讼未尝不以阁下为首称非特为吾道喜实为世道庆也未几文仲録到先贤祠状谒文为志于是乐书其事实补盛朝典伯融渉海来出书称谢兼有润毫之礼登领不胜愧感文斋真乐竒子嗣容续笔付文仲的便送上也伯融回舟甚速不可留姑此奉复不宣十月廿有六日客松庠主文抱遗叟杨维桢再拜理斋明府阁下
　　杨铁厓与德常札
　　八月四日老銕桢帖上德常相公先生屡承问病乏力不能接对今日体力稍胜忽老胥吴让者泣拜牀下自陈八年淹滞相公怜之欲行参补而有优游不断者阻之阁下窠缺告天无路惟有覔死地而已其情可哀今假老夫一言欲相公补押一案为来官收録之阶必公赐可此事不徒协众论亦繋相公平日隂德事也扶病为布此楮惟冀委察焉不具桢帖上悚恐谨后空
　　倪云林与慎独二简
