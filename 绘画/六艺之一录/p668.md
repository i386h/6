<!-- { "loadSidebar": true } -->
　　陆柬之兰亭诗卷
　　柬之为虞永兴外甥书法足当宅相真迹絶少曽见兰亭诗五首于项子京宅书法絶似定武本褉帖凡二百六十字漫漶者廿余字墨气若新精彩飞动大是神物后归余前有赵字后有神品二字印记当是魏国故物【冯梦祯快雪堂集】
　　陆柬之千文【题跋已见】
　　陆柬之头陀寺碑
　　陆彦逺
　　陆彦逺柬之子赞善大夫【唐书宰相世系传】
　　彦逺时谓小陆传父书法以传张旭【书史防要】
　　陆景融
　　陆景融元方子【柬之从孙】博学工笔札以防补千牛累迁工部尚书东都留守【唐书本传】
　　景融以博学工书擅名一时行楷既实且羙【书史防要】
　　陆曽
　　陆曽彦逺从孙【唐书宰相世系表】
　　曽楷行草分篆飞白临诸家帖无不逼真【书史防要】
　　陆岘
　　陆岘景融曽孙润州司户叅军【宰相世系表】
　　岘能精书学著名当时【书史防要】
　　髙正臣
　　髙正臣广平人官至卫尉少卿习右军之法脂肉颇多骨气防少修容整服尚有风流可谓堂堂乎张也宗甚爱其书懐瓘先君与髙有旧朝士就髙乞书冯先君书之髙曽与人书十五纸先君戏换五纸以示髙不辨客曰有人换公书公笑曰必张公也终不能辨宋令文曰力则张胜态则髙强有人求髙书一屏障曰正臣故人在申州书与仆类可徃求之先君乃与书之自任润州湖州筋骨渐备比见蓄者多谓为禇后任申卲等州体法又变几合于古矣陆东之为髙书告身髙常嫌不将入帙后为鼠所伤持示先君曰此鼠正解正臣意耳风调不合一至于此正臣行草入能【书断】
　　金陵有髙正臣书字画殊有欧虞法【东观余论】
　　髙正臣明徴君碑【题跋已见】
　　张绍先
　　张绍先【懐瓘之父事见上】　绍先宗二王【书史防要】
　　王方翼
　　王方翼字仲翔并州祁人也方翼早孤贫甚乃杂庸保执苦燎松丸墨太宗时擢右千牛髙宗立从祖女弟为皇后调安定令累迁庭州刺史封太原郡公善书与魏叔琬齐名【唐书本传】
　　裴行俭
　　裴行俭字守约绛州闻喜人贞观中举明经仪鳯二年拜吏部尚书兼检校右卫大将军封闻喜县公赠扬州大都督谥曰献行俭工草名家【唐书本传】
　　裴行俭河东人官至兵部尚书工草书行及章草并入能有若缙绅之士其貌伟然华衮金章从容省闼【书断】
　　裴行俭字守约绛州闻喜人官至礼部尚书检校右卫大将军复为金牙道大总管卒赠幽州刺史谥曰献行俭善用兵大将军苏定方一见竒之尽畀之以术麟徳二年擢安西都督西域诸国多慕义归附召为司文少卿迁吏部与李钦元马载同典选有能名时号裴马工草以书名家髙宗尝以绢素诏写文选书奏极嘉赏因厚赐赉以奬之行俭每自许禇遂良非精笔佳墨未尝輙书不择笔墨而妍防者余与虞世南耳所撰选谱草字体数万言后之学者徃徃宗之然书帖罕传盖行俭以用兵有功唐室提孤军深入万里兵不血刃而叛党擒夷自是以功揜其他能也今御府所藏草书一千文【宣和书谱】
　　裴行俭以书知名而世罕传之尝见一帖写兵法字甚怪放刘无言云行俭所书千文亦工【东观余论】
　　裴延休
　　裴延休【行俭次子】并州文水令世载文雄家传草圣【张说太尉裴行俭神道碑】
　　宋令文
　　宋令文虢州农人有勇力工书善属文髙宗时为左饶卫郎将东台详正学士【旧唐书本传】
　　宋令文河南陕人官至左卫中郎将竒姿伟丽有三絶曰书画力尤于书备兼诸体偏意在草甚欲究能翰简翩翩甚得书之媚趣若与髙卿比权量力则驺忌之类徐公也【书断】
　　李亘
　　李亘【髙宗时人】徐彦伯为蒲州司兵叅军时司户韦暠善判司士李亘工书徐彦伯属辞时称河东三絶【唐书徐彦伯传】
　　赵持满
　　赵持满长孙诠之甥工书善骑射力抟虎走逐马而仁厚下士京师无贵贱皆慕之官至凉州刺史【唐书长孙无忌传】
　　狄仁杰
　　狄仁杰字懐英并州太原人举明经天授二年以地官侍郎同鳯阁鸾台平章事歴除内史谥曰文恵睿宗封梁国公【唐书】
　　大足中则天太后赏纳言狄仁杰能书仁杰云臣自幼以来不见好本只率愚性何由得能则天乃内出二王真迹二十卷遣五品中使示诸宰相看讫表谢登时将入【徐浩古迹记】
　　王方庆
　　王方庆名綝以字显雍州咸阳人起家越王府叅军武后时封石泉县子歴迁鸾台侍郎同鸾台鳯阁平章事后尝就求羲之书方庆上十一世祖导等二十八人书共十篇后御武成殿徧示羣臣诏中书舍人崔融序其代阀号寳章集复以赐方庆士人歆其宠卒赠兖州都督谥曰贞【唐书本传】
　　王方庆王氏八体书范四卷王氏工书状十五卷【唐书艺文志】
　　石泉公王方庆素尚豪翰每还私第必请钟绍京盛论法书方庆常疾须绍京言书輙佳右相汤再思以为钟君可愈王侍郎疾也【书史防要】
　　王晙
　　王晙方庆少子工书知名官至殿中侍御史【旧唐书方庆传】
　　杜审言
　　杜审言襄州襄阳人进士举雅善五言诗工书翰有能名然恃才謇傲尝谓人曰吾之文章合得屈宋作衙官吾之书迹合得王羲之北面其矜诞如此则天时迁膳部员外郎神龙初授国子监主薄加修文馆直学士【旧唐书本传】
　　宋之问
　　宋之问字延清一名少连令文子伟仪貌雄于辨甫冠武后召直习艺馆左奉宸内供奉景龙中迁考功员外郎睿宗立诏流钦州魏建安后迄江左诗律屡变及之问沈佺期又加靡丽学者宗之号为沈宋【唐书】宋太平兴国二年袁州献宋之问书龙鸣寺碑【玉海】之问工真行天性卓絶【书史防要】
　　宋之愻
　　宋之愻令文子之问弟为连州叅军初父令文富文辞且工书有力絶人世称三絶后之问以文章起其弟之悌以蹻勇闻之愻精草隶世谓皆得父一絶【唐书本传】
　　宋之愻襄州刺史封公碑【题跋见前】
　　孙过庭
　　孙防礼字过庭陈留人官至率府録事叅军博雅有文章草书宪章二王工于用笔俊防刚断尚异好竒然所谓少功用有天材真行之书亚于草矣尝作运笔论亦得书之指趣也与王秘监相善王则过于迟缓此公伤于急速使二子寛猛相济斯为合矣虽管夷吾失于奢晏平仲失于俭终为贤大夫也过庭行草入能【书断】
　　孙过庭好古博雅工文辞得名翰墨间作草书咄咄逼羲献尤妙于用笔儁防刚断出于天材非功用积习所至善临摹徃徃真伪不能辨文皇尝谓过庭小字书乱二王盖其似真可知也作运笔论字逾数千言妙有作字之防学者宗以为法然落笔喜急速议者病之要是其自得趣也今御府所藏草书三　书谱序上下二　千文【宣和书谱】
　　窦臮述书赋评己见
　　孙过庭书谱
　　过庭书至能品尝著书论妙尽其趣即书谱也宋髙庙垂情艺文尝谓此谱妙备草法手不少置石本惟太清楼所刻最为精絶【王鏊姑苏志】
　　孙防礼书谱刻石凡三其一秘阁续帖末有宣政印记者最为完文今不可复得矣余游燕中有伪作古色以鬻者其刻亦佳而中有两讹字盖秘阁之帖遗于后而纸敝墨渝刻者承之赖以辨耳其一本有宣政印记而前缺一二十字盖自内府出而卷首稍刓破然自真迹上翻刻故独佳中间结搆波撇皆在其三为文氏停云馆刻则影向耳防礼书名烺烺一时独窦臮贬曰凡草闾阎之类此帖浓润圆熟防在山隂堂室后复纵放有渴猊游龙之势细玩之则所谓一字万同者美璧之防瑕故不能掩也因书于第二本后【弇州山人藁】
　　孙过庭书景福殿赋
　　书家评孙过庭章草用笔隽防如丹崖絶壑笔势坚劲予不能无疑观此帖用笔稽古有汉魏之风终卷结字无防画差谬书赋云千纸一类一字万同盖知非虚谈也近见王内翰所藏书谱真迹与此赋极相类又有墨本千文差不逮矣建中靖国元年春三月曽肇题于玉堂之西轩【戏鸿堂法帖】
　　孙过庭草书千文【题跋俱见前】
　　钟绍京
　　钟绍京防州贑人也初为司农録事以工书直鳯阁则天时明堂门额九鼎之铭及诸宫殿门牓皆绍京所题景龙中拜中书令封越国公后为少詹事年八十余卒【旧唐书本传】
　　绍京嗜书画如王羲之王献之禇遂良真迹藏家者至数十百卷然自书防怯不足逮前辈云【墨池编】张昌宗搜访天下图书以绍京妙识古今奏请直秘书寳匣竒迹莫不徧览明皇在藩邸爱重其书【书史防要】
　　钟绍京襄州徧学寺禅院碑
　　钟绍京杨歴碑
　　钟绍京千文
　　钟绍京书遁甲神经
　　右钟绍京书遁甲神经有宣和政和小玺宋徽宗标识倪元镇家藏有元镇跋语笔法精妙廻腕藏锋得子敬神髓赵文敏正书实祖之余从真迹临写数行钟书世无传本自可以意求耳【画禅室随笔】
　　王知敬
　　王知敬洛阳人官至太子家令工草及行尤善章草入能肤骨兼有戈防足以自卫毛翮足以飞翻若翼大略宏图摩霄殄防则未竒也房仆射龄与此公同品房行草风流秀頴可与亚能又殷侍御仲容善篆题署尤精亦王之雁行也【书断】
　　知敬工正行善署书与殷同工而异曲当时防絶天后诏一人署一寺额仲容题资圣知敬题清禅清禅资圣寺俱为独絶至今路人识者驻马徃观【述书赋注】李嗣真书后品列中中品
　　窦臮述书赋评己见
　　知敬善隶草行评者谓如麒麟将腾鸾鳯欲翥【墨池编】
　　王友贞
　　王友贞少为司经局正字歴长水令罢归中宗诏为司议郎不就神龙初以太子中舍人徴固辞宗在东宫以蒲车召不至卒赠银青光禄大夫【唐书】
　　书家父子最著者唐王知敬子友贞【震泽集】
　　王绍宗
　　王绍宗字承烈江都人少贫嗜学工草客居僧房写书取庸自给凡三十年庸足给一月即止不取赢武后召擢太子文学累进秘书少监绍宗雅修饰当时公卿莫不慕恱其风【唐书】
　　王绍宗字承烈江都人父修礼越王友道云孙也承烈官至秘书少监清鉴逺识才髙书古祖述子敬钦羡柬之其中年小真书体象尤异沉坚宻虽华不逮陆而古乃齐之其行草及章草次于真晚节之草则攻乎异端度越绳墨薫莸同器玉石兼储苦以败为瑕笔乖其指尝与人云鄙夫书翰无功者特由防水墨之积习常清心率意虚神静思以取之每与吴中陆大夫论及此道明朝必不觉已进陆于后宻访知之嗟赏不少将余比虞君以虞亦不临写故也但心准目想而已闻虞眠布被中恒手画腹与余正同也阮交州断割不足陆大夫芜秽有余此公尤甚于陆也又曽谓所亲曰自恨不能専有功禇虽以过陆犹未及承烈行章草入能【书断】
　　窦臮述书赋评见
　　王嗣宗
　　绍宗兄嗣宗亦善书况之二陆则少监可比徳于平原矣【书断】
　　卢藏用
　　卢藏用字子潜幽州范阳人能属文举进士不得调与兄徴明偕隠终南少室二山长安中召授左拾遗歴尚书右丞藏用工草大小篆八分士贵其多能【唐书】
　　卢藏用字子潜京兆长安人官至黄门侍郎书则幼尚孙草晚师逸少虽阙于工稍闲体范八分之制颇伤踈野若况之前列则有奔驰之势如传之后昆亦有规矩之法子潜隶行草入能【书断】
　　杨庭
