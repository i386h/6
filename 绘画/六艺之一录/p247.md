<!-- { "loadSidebar": true } -->
　　宋仁宗赐梅摰诗【旧在吴山顶嘉祐中立石后湮没淳祐六年府尹赵与发地得古刻小碑即此诗也见咸淳临安志】
　　有美堂记　嘉祐四年欧阳修撰　蔡襄书【旧在吴山顶见成化杭州府志】
　　前度刘郎诗【在吴山】　千里是南华由来祖释迦吾师何所徃留得牡丹花前度刘郎题【行书下有东鲁生印】
　　萨都剌防紫阳洞诗【在瑞石山紫阳庵】　题紫阳胜境　元肃政亷访司知事雁门萨都剌天锡　天风吹我登鼇峰大山小山石珑赤霞日射紫玛瑙白露夜滴青芙蓉飘云气穿石屋石上凉风吹紫竹挂冠何日赋归来煑石篝灯洞中宿【行书】
　　紫阳仙迹图记【旧在空翠亭万厯三十年布政范涞以紫阳诸胜撰为紫阳仙迹记并绘成图勒石亭中】
　　第一山三大字【在紫阳山】　第一山【行书字径三尺】　米芾书　姜召刻【正书】　摩崖
　　见沧二大字【在寳奎寺】　见沧【正书字径尺余傍有印文今不可辨咸淳临安志云理宗书两湖尘谈云其傍疑玺云御书之寳】
　　宋高宗道德经【旧在元妙观卢壮父撰御书记见中兴馆阁録】
　　蜥蜴碑　唐李邕撰【旧在元妙观子午泉侧见西湖志】
　　开寳仁王寺重建记　程公许撰【旧在七寳山寺见成化杭州府志】吴山第一峯五大字【在七寳峯顶见西湖游览志】
　　三茅宁寿观尚书省牒【在七寳三茅观外石壁】　尚书省牒　牒奉防宜赐宁寿观为额准防故牒【草书大字分六行】　绍兴二十年尚书省奉防赐题临安府七寳山三茅堂【正书小字尚书省印】　太师尚书右仆射同中书门下平章事【押】参知政事余【押】　签书枢密院事防知政事巫【押】
　　【并大字扁冩】　绍兴二十年六月日牒【正书小字尚书省印】
　　三茅宁寿观记　陆防撰【旧在观中见咸淳临安志】
　　三茅宁寿观记　翰林学士邓文原撰【在观中见成化杭州府志】诸天寳阁记　戸部尚书商辂撰【在吴山三茅观见成化杭州府志】宋髙宗御书三诗【在通元观三清殿后石壁见通元观志】
　　刘真能通元观创建记【在观后石壁见通元观志】
　　贯云石虞伯生张仲举赠道士俞行简诗【旧在通元观鹿泉之右石壁见通元观志】
　　唐英济王汪华像【七宝上汪氏家庙上刻宣和二年跋】
　　汪华歴代封诰碑【在汪氏家庙】
　　云居二大字【在寺中】　赵孟頫书【见金石林时地考】
　　三佛泉铭【在云居寺】　邓文原撰【见成化杭州府志】
　　中峰梅花诗【在云居寺】　赵孟頫书
　　怀净土诗【在云居寺】　赵孟頫书
　　西溪路
　　宋高宗禁酒牌【在陶家厢　不为酒税处五字刻石见都城纪胜】
　　法华山重脩东岳庙记【在庙内】　寳庆丁亥刘禹撰【见西溪梵隠志】
　　永兴寺碑【在寺内】　黄汝亨撰【见西溪梵隠志】
　　处士吴兴姚澣墓志【大中八年九月二十四日钱塘见成化杭州府志　此以下三条俱无地址可考】
　　防西山记　天禧四年十一月知杭州王随撰【见成化杭州府志】
　　明智讲师眞赞记　嘉祐四年翰林学士中书舍人曽公亮撰【见成化杭州府志】







　　六艺之一録卷一百十
<子部,艺术类,书画之属,六艺之一录>
　　钦定四库全书
　　六艺之一録巻一百十一　　　钱唐倪涛撰
　　石刻文字八十九【武林石刻】
　　学宫碑録
　　宋高宗御书石经
　　春秋今存三十二碑
　　尚书今存六碑
　　易经今存二碑
　　诗经今存十碑
　　礼记今惟存中庸一碑
　　论语今存七碑
　　孟子今存十一碑
　　右碑髙五尺广三尺余分四层小楷书字径三分论孟碑字稍大可五分
　　石经歌【有序】
　　昔宋太宗尝曰朕退朝观书外留意字画虽非帝王事业不愈防畋声乐乎迨后【缺】　　曰写字当写书不惟学字又得经书不忘绍兴二年宣示御书孝经继出易诗书春秋左传论孟及中庸大学学记儒行经解五篇总数千万言刋石太学淳熙中孝宗建阁奉安亲书扁曰光尧石经之阁新安朱熹修白鹿书院奏请大帝石经本是也元初西僧杨琏真伽造塔行宫故址取碑石累基杭州路官申屠致逺力争而止后因改学为西湖书院嵗久阁废石经防折零落洪武中移仁和学于书院然石经久废人莫知留意也宣德元年夏予出按于杭观之叹乃以属郡守卢君玉润率教官生徒四散收拾得全碑若干碎折若干一一补辏共得经碑百片舁置殿后及两庑见者惊叹因作长歌备载其事云
　　思陵避敌东南隅临安建国称行都投戈讲艺事经术六经语孟咸亲书字形仅比黄庭小楷法欲与争先驱宸章赫弈丽霄汉鸾翔鳯翥昭神谟宰臣敷奏勒琬琰工徒竭蹷争奔趋琢成丰碑凡二百一一摹刻无遗余身髙八尺广逾半上圆中直安方趺列藏成均首善地要令万世瞻模淳熙绍统构杰阁覆盖防惜同璠璵尝令良工打石本散布学校周寰区炎精堕海宋社屋潭潭三舍成榛芜豪酋杨琏媚奸相走舁碑石营浮图路官申屠力争止改立书院名西湖陵夷百年阁旣毁石经倒折谁匡扶小者堵墙布行径大者颠倒横沟渠遂令至寳遭汚蔑谁复张眼来睢盱嗟予好古生何晩忝官六察乘轺车仁和邑庠偶得见对之不觉成欷歔岐阳之鼔久已没东都石经今亦无俗流爱好兰亭刻视此何啻天壤殊急命郡守集吏卒手舁绳曵来庭除爬挱剔洗去垢秽灰黏铁钮相联挐寻行数字共合辏妥置长廊宽更舒东西峙立无杌陧深檐盖防何他虞零残块砾埋殿后免遭贱辱遭泥涂当今圣明御四海向用经术崇文儒浙江大府列藩臬圣人谟训当敷我歌石经示来者立言虽鄙良非诬　宣德二年嵗在丁未秋七月朔旦巡按浙江监察御史海虞吴讷识
　　宋理宗御书道统十三赞【并序】
　　朕获承祖宗右丈之绪只遹燕谋日奉慈极万几余闲博求载籍推迹道统之传自伏羲迄于孟子凡达而在上其道行穷而在下其教明采其大指各为之赞虽未能探赜精微姑以寓其尊所闻之意云尔【右二碑毎碑五行】
　　绍定三年所制淳祐改元孟春只谒
　　先圣就赐国子监宣示诸生【右一碑四行后空一行钤连珠小印一长一寸五分广八分上镌辛丑二字下御玺一纵横各三寸】
　　【篆额】皇帝御制御书
　　伏羲
　　继天立极　为百王先　法度肇建　道德纯全八卦成文　三坟不传　无言而化　至治自然
　　尧
　　大哉帝尧　盛德巍巍　垂衣而治　光被华夷圣神文武　四岳是咨　揖逊之典　万世仰之
　　舜
　　于皇圣德　至孝尽伦　所以为大　乐善取人惟精惟一　帝心之纯　垂拱无为　尧道是循
　　禹
　　克勤于邦　烝民乃粒　厯数在躬　厥中允执恶酒好言　九功由立　不伐不矜　振古莫及
　　汤
　　顺天应人　本乎仁义　以质继忠　匪曰求异盘铭一德　桑林六事　人纪肇修　垂千万世
　　文王
　　【原缺】

　　武王
　　受天眷命　继志前人　遐迩悦服　偃武修文惟贤是寳　法度彰明　建用皇极　爰叙彞伦
　　周公
　　美哉公旦　翼辅成周　施兼四事　才艺俱优制礼作乐　惠泽敷流　有大勲劳　宗社延休
　　孔子
　　圣哉尼父　秉德在躬　应聘列国　道大莫容六艺旣作　文教聿崇　今古日月　万代所宗
　　顔子
　　学冠孔门　德行科首　闻一知十　若虚实有乐道箪瓢　不易所守　歩趋圣师　瞠若其后
　　曾子
　　守约博施　反躬三省　孝为德先　禄仕不忍圣道正传　意防神领　一唯忠恕　门人深警
　　子思
　　闲居请问　世业克昌　可离非道　孜孜力行发挥中庸　体用有常　入德枢要　治道权衡
　　孟子
　　生禀淑质　敎被三迁　博通儒术　气养浩然深造自得　亚圣之贤　高揖孔氏　独得其传右碑十六枚俱高五尺广二尺六寸序三赞十三每碑五行大字楷书字径四寸
　　元圣防碑
　　【篆额】诏防【二字平列字径五寸】
　　上天眷命皇帝圣防盖闻先孔子而圣者非孔子无以明后孔子而圣者非孔子无以法所谓祖述尧舜宪章文武仪范百王师表万世者也朕纂承丕绪敬仰休风循治古之良规举追封之盛典加号大成至圣文宣王遣使阙里祀以太牢于戏父子之亲君臣之义永惟圣教之尊天地之大日月之明奚罄名言之妙尚资神化祚我皇元主者施行　大德十一年七月【缺】　日【上层隶书十三行字径五寸】
　　惟夫子集羣圣大成垂教万世虽追崇之典屡臻未有备其极者皇元大德丁未始加大成之号其所以致褒称之隆蔑以尚矣后二十九年儒学提举臣余谦副使臣陈旅谓明诏之颁它郡学院皆勒诸石而兹独缺焉于是臣谦为隶古书之俾刻树庙门用扬休命昭示于无穷厥惟楙哉　至元二年丙子嵗秋九月甲子西湖书院山长臣陈泌拜首稽首谨书【右下层楷书十七行字径五分】
　　【篆额】西湖书院重修大成殿记【五行字径三寸】
　　西湖书院本故宋太学其初岳武穆王飞之第也嵗丙子学与社俱废至元三十年以其左为浙西宪司治所其右圣庙在焉三十一年东平徐公琰为肃政亷访使乃即殿宇之旧改建书院置山长员主之先是西湖锁澜桥北有三贤堂祀唐杭州刺史白文公居易宋和靖处士林分逋知杭州事苏文忠公轼于是奉以来祠之元统二年秋大成殿东南角壊葺之者不良于谋因尽撤而治之费浮而物窳功未集而逋己积泌来承乏竭嵗入不足庚养旣弗赡教于何有翰林余公谦国子助教陈公旅提举江浙学事盖深忧之至元元年乙亥秋鲁郡胡公祖广繇江西行省防知政事来为肃政亷访使凡工贾之未庚者日诉于庭乃询于提举提举白其状胡公矍然以为己任即檄真定万户府镇抚苻公伦覈实其费去其浮三之一时浙东道宣慰使铁木哥公来监宪司事治书侍御史卫郡李公嘉賔防知江浙省事胡公与之谋俾儒司以浙右郡县学书院羡财助之宪司经歴程公文辉知事徐公宗仁咸辅成之宪司忽都海牙承赞唯力于是宿逋清而缮修之事备矣乃扁三贤祠曰尚德徐公祠曰尚功列志仁集义达道明德四斋以居多士立大小学以迪后进辟思敬斋以为舍菜致斋之所旣成士子言于泌曰子之至不幸承前人之以弗宁于教养幸兹底成其可忘所自乎宜纪诸石嗟乎圣人之道与天地同流无适不在学者来防于湖上心遡乎洙沂鸢飞鱼跃各极其造圣谟洋洋固在是矣若三贤所以得祀者亦以其立朝风节与隠居以求其志皆有关于世教也然则笃意于是役者岂无所谓而然哉于是乎书　至元二年夏五月朔山长陈泌记賔序前本院山长承务郎平江路吴县尹陈恕可主奉将仕郎建德路总管府知事孔文学教导黄彝儒职张庆孙张荣老谢瑛直学张处仁儒人陈珪陈永锡范继孙陈垍孙沈冨仁顾昌大范俭孙魏必明殷毅吴桢盛明德等立石【司吏吴元泽刻者谢文炳】
　　杭州路重建庙学之碑
　　承务郎江浙等处儒学提举王大本为文
　　光禄大夫江浙等处行中书省平章政事提调行宣政院事江浙都财赋事康里庆童书
　　通议大夫江东建康道肃政亷访使周伯琦篆额
