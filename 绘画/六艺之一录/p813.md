<!-- { "loadSidebar": true } -->
　　青山迢逓带长林山下柴扉野树隂路转清溪多暑气天空凉吹落泉音石牀雨后云犹湿竹迳人希草自深我欲与君同寄傲未知何日解朝簮吉水李时勉
　　于忠肃书落花吟
　　昨日花开树梢红今日花落树头空花开花落寻常事未必皆因一夜风人生行乐须少年老去防花亦可怜典衣沽酒花前饮醉扫落花铺地眠风吹花落依芳草翠胭脂顔色好韶光有限蝶空忙嵗月无情人自老眼看春尽为花愁可惜朱顔变白头莫遣花飞江上去残红易逐水东流
　　陈祭酒古婺诗帖
　　古婺多名山羣峰天际出林宻夕景迟溪静波光溢宛若桃源乡灵岩可潜迹夀命匪松乔披图慨今昔安得与子游防杖招隠逸　慈溪陈敬宗
　　徐元玉【有贞】防极诗帖
　　亲有防极恩子有防极思思亲莫能报徒抱终天悲吾人同所感景迫桑榆时悠悠风木心永言以相诒惟当崇令徳显良可期天全翁
　　许道中朝退诗帖【行书乌丝防】
　　昨承学士髙先生有朝退邂逅之作捧诵再四感慰益深因两和其韵发乎情者不能已也谨录奉学士苗先生目入幸幸
　　诗书庆泽绍华簮直道匡时徳量深爱主日边多启沃忧民海内少呻吟金莲照夜论思退红日移砖剑佩临最是同年知素履氷壶秋月絶尘侵
　　垂绅端笏正缨簮徳望中朝眷注深推毂肯留青眼顾弹冠窃效白头吟诗来下里诚难和字出兰亭未易临药笼近闻多异品向阳花木畏寒侵侍生东鲁许彬藁呈
　　邱时雍忠烈祠诗帖【行书】
　　复次韵忠烈祠一首录奉李先生求教幸勿效司马称好也呵呵
　　经济雄才可太平遭逢仁圣也难行共期枢筦还当轴岂料彭城不返旌道启横渠云有乐名齐魏国耻论兵庙顔忠烈祀乡土瞻拜仪容俨若生字愚子邱霁稿
　　刘廷美寄瀼西诗并柬【行楷书】
　　鄙诗一首用致逺懐录寄瀼西乡兄至契阁下希笑览焉
　　塞雁南飞日书来见故情大夫新拜宠髙士旧知名官简余闲少心劳太瘦生春风阿阁上重聴凤凰鸣辱友刘珏
　　张汝弼栽杏诗简
　　友弟张弼顿首贰教用亨先生执事礼闱之火区区幸得无恙不胜幸矣秋间事尚未知何如今日企羡执事之优游清适犹跨鸾鹤而翔寥廓也何可得哉火后移馆偶赋栽杏一诗敢敦呈左右用发八千里外之一笑诗曰玉河东畔春坊里借得闲斋寄此身偶见擕来山杏好买栽不计客囊贫孤根元荷乾坤力嫰叶都含雨露春拟醉红云香雾底曲江风景一番新
　　张亨父会稽山水诗帖【楷书乌丝阑】
　　朝散涂山世屡移越中濠上尽堪疑奠山平土神功逺九域何妨遍禹祠　涂山
　　万壑千岩一鉴中酒船摇荡藕花风清歌落日思狂客可得风流万古同　鉴湖
　　碧树寒岩与世辞丹功惟有冷泉知一般天地飞升去何处仙山日月迟　葛仙井
　　一掬苍波敛众川雨晴时堕赤防前满亭凉思谁禁得倚杖来吟秋水篇　望海亭
　　髙寺多风易落花漫怜宫界足烟霞数村荒树山钟外不辨逍遥隐吏家　梅山寺
　　津口无风波不兴棹郎将艇劝郎登山明水秀不归去日暮秋涛子细乗　西陵渡
　　南风雨过若耶深莲女菱歌乱别心后夜繁霜凋绿盖洞房归去理秋砧　若耶溪
　　闻道飞来一夕间琅琊秀色越中看何年肯补鼇峰阙絶顶安身待羽翰　飞来峰
　　一江秋水澹无情一葬曹娥便有名抵死不忘忠孝理有灵须婐屈先生　曹娥江
　　区中不见巨鼇来陆海天成紫翠堆秦帝望仙仙更逺兹山真是小蓬莱　小蓬莱
　　岩洞冥冥一穴虚禹咨山鬼防藏书皇灵肯念民多事焕启文示古初　禹穴
　　内史风流颇放形半酣随笔序兰亭为谁一唱三兴感乐极悲来万古情　兰亭
　　乐生谁不慕彭籛可是商时好古贤迟死不曽闻大道山中鹿豕亦长年　彭山
　　俯仰乾坤一啸吟旧游回首几浮沉三山浪比三鼇岛谁见仙人戏碧岑　三山
　　宛委山颠古石台苗龙去后少仙才月明昨夜闻清唳白石先生化鹤回　降仙台　娄江张泰
　　侯东樵孤松诗帖【草书】
　　孤松隙处漏寒云景山中自有春老鹤踏残枝上月白衣不受世间尘碧隂落落垂书榻金粉飘飘袭醉身劚得茯苓和石煮始知天地有闲人东樵侯方
　　姚公绶书溪东篇【行书】
　　贤哉许仲子孝友乃其徳藕花溪水东置此一区宅兄存既能让兄亡心不易岂惟让其居润色可为则朝开溪上旭日荡波色暮归溪上舟渚禽飞格格三子森如玉长作芹泮客进道观逝川昼夜穷简册寻常登龙门变化奋六翮仲季事亩黾勉动稼穑春祈嵗十千秋取禾三百嬉嬉妇子间启处足衣食闲暇陈八簋邀我话畴昔我在兄弟行年齿髯鬓白醇醪常我醉醉卧月下石情犹不自已临流曽促席惟余母党亲仲子立行特南风藕花开锦云手可摘观鱼倚防槛意趣互闲适相去虽宻迩别去辄驰忆田间固无营欲屡何可得有时来吾村需我以文墨为书溪东篇层空动瑶碧成化甲辰六月二日表兄姚绶书于江南水竹村
　　姚公绶赠金良徳诗
　　御史大夫金豸冠两广节钺得一韩民懐吏畏边患息信赏必罚严而寛伟哉庙堂梁栋具出将暂作邦家翰万里何曽遗故旧惠扇重若青琅玕扇中画景扫凡俗振然三鹭浴清湍绿杨风髙野岸濶洁白疑在西雝看将门难弟皎玉雪谓有此弟兄尤难奉仁惠弗敢后嗟予衰病狎鸥鸟无梦争趋鹭与鸾因君保此需白战强顔一笑登诗坛成化癸巳六月廿有一日姚绶为金良徳书于天光云影亭【弗敢后下疑有脱句】
　　姚公绶书赠菊坡髙士诗帖
　　堂偏有地栽丛菊菊外无尘结小亭何处满篱秋烂烂此中清景月冥冥主人自对多青眼若个相防是白丁能屈王送酒使谩劳陆羽煮茶经重阳定不嫌皆醉举世惟应笑独醒君已种来酬逸兴我将分去对頽龄从教五栁当门碧忽见南山向晚青须挿满头成眷恋篱边开口重丁宁谷间饮水知甘味卷里题诗颂徳馨朝拾落英和湛露夜吟蓬髩带疎星曽容翠竹陪孤主莫把春光叹易零三径宛存频雁荡一舟常许度鳬汀风景似仙家山厨飰熟麻恐人知姓氏避地隔烟霞流水一溪雨种桃千树花莫教渔父识出向世间夸
　　姚公绶送云东逸史杂诗卷
　　东风吹雨不终日东风吹酒不上面送君鼓棹归钱塘问君定在何时见君言清明三月三桃红李白皆相似放舟直抵水竹村醉欲题诗大云寺　酌橘奕于中心堂赠别　绶
　　腊尽分擕此水头经春厯夏又逢秋白苹半没来时路绿树重维去日舟沈约病腰多瘦瘦张翰归兴独悠悠一行一住情何限云影蝉声驿外楼　留别姑苏呉元璧时元璧病酒不得会故于诗及之闰六月二十日绶采药不采芝以芝名药色常来佩兰人亲薫自朝夕种竹多近水取钩曽钓鱼客来知姓氏节下亦堪书右五言絶二首丹邱
　　松门早已为君开何事期君竟不来想是落花泥尚湿嬾移双屐向苍苔
　　一尊欲向竹间开常日愁无好客来独酌有时还独醉碧溪明月照苍苔　初夏招陈惠民游五亩园不果以此柬之姚绶
　　鳬鹥渡口烟树芦荻藂边月暎沙丝竹一船诗共酒风流不羡五侯家
　　竹下幽亭竹外山山中流水日潺湲一弹古调无人爱只有白云相与闲
　　霜落吴江枫叶殷酒船轻荡过前山如何毛骨清如许月在芦花浅水间
　　孤鹜舟边见白苹山横秋气树迷津橹声咿谁家去疑访成都卖卜人　题日者孙翁　绶
　　姚公绶咏物诗册
　　片片鳞鳞传粉初夜来青女定踌蹰鸳鸯披素朝凝惯翡翠生华露结余寒气檐端先积聚暖梢隟处后消除戴家茅屋山隂雪致客回船恐未如　霜瓦
　　儿童嬉戏捻窝成空洞燃膏晃眼明户外素光随手灭案头虚白带寒生独饶金剪三更冻相似银釭一味清问昔孙康曽用否怜余卒嵗事长檠　雪灯
　　竿老如松可栋梁新烦匠氏结茅堂牖明月散湘云影椽近风飘粉节香酒瓮少时浮沆瀣邻家今日见裘羊凉声撼动秋如此弃置篮舆也不妨　竹屋
　　溪藤剪缀玉生光非幕非帏称我床雪作流苏才得似茧为房舍岂能方招邀梅月情同洁勾引梨云梦独香汉武昔年如见此肯将甲乙漫收藏　纸帐
　　地不多寛仅一方书堆四角卧中央十升为度应难并咫尺于人未可量有酒待需劳妇置无屏能掩倩云防渠渠夏屋潭潭府空为儿孙计肯堂　斗室
　　三尺分光夜照书书窓坐对夜何如新凉可近知秋到继晷相亲是昼余几案过髙徒自累文房资助不为虚铜盘绛烛嗟何补不照逃亡照绮疏　短檠
　　铸来便觉类胎仙分颈含香细吐烟立对匡庐当此日飞归华表是何年首山材质终成器坎水鸣飞若闻天警露无因秋夜静炷薫移近枕屏前　铜鹤炉
　　工巧成杯细钑雕物形何事不能逃双螯直立人惊畏八足横行酒动摇乌有先生当用续无肠公子不须招夜深徧席三巡处红烛光中俨上潮　银蟹杯
　　毛自山中短褐来霜锋挥霍别长才足奔月窟非徒尔锥画沙场亦快哉君不中书因老大子能作传重徘徊无由一问江淹事几见花从梦里开　兔毫笔
　　修斵孤桐不记年于今零落又无弦文侵蛇腹交加防穴与龙池咫尺连几残徽星散去双驰逸足雁回旋牙期相对嗟何及涸尽当时碧涧泉　破琹
　　锻叶为筒窍引声昔人网得借龙名慿金幻出于中巧比竹吹来分外清杨子半酣聊托兴桓生三弄不胜情仙翁约我瑶池去更欲桃花树下鸣　銕笛
　　晨兴初对不能离开匣登台似有期落月在梁非梦见初霜侵鬓是心知唐鬟婀娜难胜髻张敞风流且画眉莫为日髙忘拂拭尘昏安可别妍媸　晓镜
　　锻成双股配柔刚叠就双锋自敛芒巧匠夸工氷雪莹佳人到手嵗年长割开素茧还怜蛹裁破文鸳不近鸯恐堕吴淞无网处错教人认作鱼肠　剪刀
　　雪剪香罗小小裁随人只向袖中来春兼锦字人如玉夜拭银筝月似杯首肯嫌膏被发留痕争怕泪盈腮鲛人亦有闲机杼借织生绡恐致猜　手帕
　　时制为巾重裹头功须挑织线纎柔目张不为忙中减纲举都从顶上收小岸乌纱频照镜轻笼白发淡宜秋共言乞得天孙巧借问佳人果是不　网巾
　　莫剪鸳鸯制合欢帛中栖纩御严寒公孙用布原非俭兄弟同衾亦自安薄暖侵肤春在茧防温塞枕絮成团抱禂相近宵征者星在东栏漏未残　绵被
　　美人丝缕借渠纒百转千回断复连共处闺房消白日独随刀尺度流年短长有限惟营绕寛窄无多竞取怜至节添功须此出手中应得借余妍　线板
　　东井青丝阅嵗年亭深尘静只髙悬转来最喜银床滑汲去全慿玉虎牵防响有时秋月下连声无数晓风前九回肠为春愁役更似河车不住旋　辘轳
　　编草成襟袖可无剪裁谁个费工夫带烟农父徂畛隰披雪渔翁入画图鹭羽能添新趣向羊裘不换旧规模得渠便不愁风雨短棹春江独自娱　蓑衣
　　三尺惟慿一缕缗竿头摇飏属渔人近牵杜若洲前月逺系桃花浪里春自分髙风能补衮谁言独茧可为纶相持去约任公子用掣如山截海鳞　钓丝
　　飞雪无由沾缟袂归途有分失乌衣不随栁絮依稀去常逐梨花自在飞梦防玉楼惊月落愁迷粉蝶送春归黄泥坟上堂存否华发坡翁可暂依　白燕
　　角杂青红刺亦多摘防伤手更如何出湖荡桨风初起分叶移船水不波翻覆谩劳双眼力徃回相趁一声歌夕阳归路擕筐筥秋满苹花碧莎　采菱
