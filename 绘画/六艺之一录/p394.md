<!-- { "loadSidebar": true } -->
　　明陶宗仪论书【书史防要】
　　东汉和帝时贾鲂以字写三苍法始广而八分兼行至蔡邕则铭刻多分书矣建初中以书为楷法本一书而二名钟王变体始有古今之分则楷别为二书夫以古法为今法为楷可也隋唐以降古法书废遂指八分以为隶可乎盖汉有隶分唐有分楷分之不可为隶犹楷之不可为分也
　　明宋濓论隶书【重校汉字源序】
　　之源何始乎曰秦皇时程邈减小篆为之便为佐故名曰隶书然未有防画俯仰之态故西京之世金石刻皆鲜用之至东汉时贾鲂以写三苍其法方大行勒诸碑碣者多纷纷隶书矣考洪适之所辑西京仅一二见东汉则不啻数百如是则谓之源于汉亦可也曰非汉也而秦亦非也按齐之胡公太公六世孙先秦王四百余年后有发其临淄冡者棺上有文隠起字与汉正同由是而观非秦也源于周也邈则推广之耳虽然非周也曷为知非周也使临淄之棺不发孰不谓其必始于秦哉先秦王四百年已有书矣又焉知先胡公四百年果无之哉去古已逺人无由稽其详尔濓窃意伏羲之画八卦即字之本源苍颉衍而为古文共五百四十言列于许氏说文每部之首盖与篆籀似无大异此固篆籀之变因之而相生也岂隶书独有待于后世耶夏殷以来诸侯之国各有书其体制或殊或一或可辨或不可辨然亦不越乎六书甚若沿袭为之而畧加变通者隶与篆籀虽防有不同疑其间出于古文之后各以其名为家或自业之精者相传尔不然许慎尝病当世学者称秦之隶书为苍颉时书其虚称耶抑亦别有所本耶某皆不敢必其然也
　　明张绅论真书【法书通释】
　　古无真书之称后人谓之正书楷书者盖即书也但自钟繇之后二王变体世人谓之真书执笔之际不知即是隶法别为□体流传既乆失其本原乃至日趋妩媚恶俗之劄不可追改今观欧顔而上往往皆从古学者但不详察耳吾衍字源七辨谓隶有秦隶汉隶灼是至论今当以晋人真书谓之晋隶则自然易晓矣
　　明李贽论古隶今隶
　　书家先有古文次有籀文籀文即大篆也次有小篆李斯损大篆而为之也次有隶秦政时法令繁剧军期严廹大小篆难倅就乃约之而为隶以其可施于徒隶故曰隶或云程邈所作邈故徒隶也其法简而且易便于佐使又曰佐书或又云王次仲所作李阳氷曰王次仲始作八分以当时隶字少波势故増之因其字方八分遂以为名萧子良曰汉灵帝时上谷亦有王次仲与秦时王次仲同姓名亦常作八分书钟元常谓之章程书此八分书所由始也蔡文姬曰割程邈字八分取二分割李斯小篆二分取八分故名八分则与阳氷字方八分之说又异汉石经者蔡邕所书即八分也元常善八分有隼尾波今泰山铭即此体是古之隶与八分有波势无波势防异非两法也程迥曰东汉以来碑刻皆用八分书如程邈书是也今见古帖隶书自是今之小楷孙过庭书谱谓元常专精于隶书伯英尤工于草体彼之二美逸少兼之过庭所指元常隶书即今所传力命宣示二帖是又以真行为矣故萧子云啓勅防以逸少不及元常子敬不及逸少因此研思遂悟式与过庭之说相同欧阳集古録跋则以隶与八分为一赵明诚金石録又云隶者今之楷书亦曰真书是八分也也楷也似皆一体也黄长睿曰自秦易篆为汉世去古不逺当时正之体尚有篆籀意象魏晋以来元常士季及王世将逸少子敬辈始创作小楷皆迁就汉运笔结体尚圆而雅淡其字率扁而弗撱今传世者若元常力命宣示二表世将上晋元帝二表逸少曹娥帖大令洛神帖虽经摹拓而古典刑具存至江右六朝若谢宣城萧挹辈虽不以书名世而其小楷若齐海陵王志开善寺碑犹有钟王遗范也惟陈隋间正书则结字渐尚方而不尚圆然犹依仿汉一二唐初亦尔也及欧阳率更虞永兴出乃易方为长以就姿媚后人竞效之钟王楷法弥逺而汉遗意无复存矣是八分与隶及楷唐以前皆作一体唐以后隶与八分为一体而楷遂自为一体矣故今之楷全无隶意则欧虞坏之也余谓今之楷书不宜谓之楷只宜谓之今隶而汉之隶为古隶可也
　　元虞伯生论隶书【明辨类函】
　　虞伯生题六书渊源序略云魏晋以来善隶书以名世者未有不通六书之义否则不得文字之情制作之故而效其波磔以为媚诚妄人矣
　　元陈绎曽论隶书【法书本象】
　　隶有古匾圆方四种体秦多古汉多圆去篆近也盛唐成方后汉近匾变八分矣法贵蔵锋穏重诀与楷书同肥用蹲法瘦用提法
　　十体书论之六　八分
　　张怀瓘十体书断【法书要録】
　　案八分者秦羽人上谷王次仲所作也王愔曰王次仲始以古书方广少波势建初中以隶草作楷法字方八分言有模楷又萧子良云灵帝时王次仲饰隶为八分二家俱言后汉而两帝不同且灵帝之时工八分者非一而云方广殊非隶书既言古书岂得称若验方广则篆籀有之变古为方不知其谓也案序仙记云王次仲上谷人少有异志少年入学屡有灵竒年未弱冠变苍颉书为今书始皇时官务繁多得次仲文简略赴急疾之用甚喜遣使召之三徴不至始皇大怒制槛车送之于道化为大鸟出在槛外翻然长引至扵西山落二翮于山下今为大翮小翮山山上立祠水旱祈焉又魏土地记云沮阳县城东北六十里有大翮小翮山又杨固北都赋云王次仲匿术于秦皇落双翮而冲天案数家之言明次仲是秦人既变苍颉书即非效程邈也案蔡邕劝学篇上谷王次仲初变古形是也始皇之世出其数书小篆古形犹存其半八分已减小篆之半又减八分之半然可云子似父不可云父似子故知不能生八分矣本谓之楷书楷者法也式也模也孔子曰今世行之后世以为楷式或云后汉亦有王次仲为上谷太守非上谷人又楷初制大范既同故后人惑之学者务之盖其嵗深渐若八字分散又名之为八分时人用写笔章或写法令亦谓之章程书故梁鹄云钟繇善章程书是也夫人才智有所偏工取其长而舍其短谚曰韩诗郑易挂着壁且二王八分即挂壁之类唯蔡伯喈乃造其极焉王次仲即八分之祖也
　　賛曰仙客遗范灵姿秀出奋砚波金相玉质龙腾虎踞兮势非一交防横戈兮气雄逸楷之为妙兮备华实
　　八分叙论【宣和书谱】
　　为八分之説者多矣一曰东汉上谷王次仲以字改为楷法又以楷法变八分此蔡希综之説也一曰去字八分取二分去小篆二分取八分故谓之八分此蔡琰述父中郎邕语也前世之善书类能言其书矣然而自汉而来至于唐千百载间金石遗文之所载特存篆行草所谓八分者何有至唐则八分书始盛其典刑盖类隶而变方广作波势不古不严岂在唐始有之耶杜甫作八分歌盛称李潮韩择木蔡有邻是皆唐之诸子而今所传者又皆唐字则希综蔡琰之论安在哉盖古之名称与今或异今所谓正书则古所谓隶书也今所谓书则古所谓八分至唐则犹有书中别为八分以名之然则唐之所谓八分者非古之所谓八分也今御府所藏八分者四人曰张彦逺曰贝冷该曰于僧翰曰释灵该是四子俱唐人则知今之八分出于唐明矣故不得不辨以诏后世云
　　八分书【周越古今法书苑】
　　蔡文姫言割程隶字八分取二分割李篆字二分取八分于是为八分书
　　宋郭忠恕论八分书
　　八分之说流俗有二或曰八分篆法二分文又云皆似八字势有偃波臣以为二说皆非也今按书有八体汉蔡邕以作八分体盖八体之后又生此法谓之八分近矣
　　宋米芾论小分方【画史】
　　小八分带笔如行草竒甚今无此体
　　元陈绎曽论八分【法书本象】
　　汉明光间上谷太守王次仲作八分书从小篆回锋故迟八分从大篆出锋则加疾矣大篆圆而从出八分方则横出防之至也法险峻遒健余同楷诀以其笔锋横出故体须匾也
　　明杨慎论八分书【丹铅总録】
　　水经注载晋世河决胡公石椁上有八分书考其时盖周也故知八分不始于秦矣又考庄子云丁子有尾李頥注云谓右行曲波为尾今丁子二字虽左行皆有曲波亦是尾也审如李说八分不始于秦又一证也十体书论之七　章草
　　张怀瓘十体书断
　　案章草者汉黄门令史防所作也卫恒李诞并云汉初而有草法不知其谁萧子良云章草者汉齐相杜操始变藁法非也王愔云汉元帝时史防作急就章解散体麤书之汉俗简堕渐以行之是也此乃存字之梗槩损之规矩纵任奔逸赴俗急就因草创之义谓之草书惟君长告令臣下则可后汉北海敬王刘穆善草书光武器之明帝为太子尤见亲幸甚爱其法及穆临病明帝令为草书尺牍十余首此其创开草书之善也至建初中杜度善草见称于章帝上贵其迹诏使草书上事魏文帝亦令刘广通草书上事盖因章奏后世谓之章草惟张伯英造其极焉韦诞云杜氏杰有骨力而字画防瘦惟刘氏之法书体甚浓结字工巧时有不及张芝喜而学焉转精其巧可谓草圣超前絶后独歩无双怀瓘案章草之书字字区别张芝变为今草如其流速防茅其茹上下牵连或借上字之下而为下字之上竒形离合数意兼包若悬猿饮涧之象钩鎻连环之状神化自若变态不穷呼史防草为章因张伯英草而谓也亦犹篆周宣王时作及有秦篆分别而有大小之名魏晋之时名流君子一槩呼为草惟知音者乃能辨焉章草即隶书之防草亦章草之防也案杜度在史防后一百余年即解散体明是史防创焉史防即章草之祖也
　　賛曰史防制草始务急就婉若廻鸾撄如舞防迟回缣简势欲飞透敷华垂实尺牍尤竒并功惜日学者为宜
　　汉崔瑗草书势【法书要録】
　　书契之兴始自颉皇写彼鸟迹以定文章章草之法葢又简略应时谕指周旋卒廹兼功并用爱日省力絶险之变岂必古式观其法象俯仰有仪方不中矩圆不副规抑左右望之若﨑鸾企鸟跱志意飞移狡兽暴骇将奔未驰状似连珠絶而不离畜怒怫郁放逸生竒螣蛇赴穴头没尾垂机要防妙临时从宜
　　宋黄伯思论章草【东观余论】
　　凡草书分波磔者名章草非此者但谓之草犹古之生今正书故章草当在草书先然本无章名因汉建初中杜操伯度善此书帝称之故后世目焉今便以为章帝书误矣
　　宋赵彦卫论章草【云麓漫抄】
　　宣和中陜右人发地得木简子字皆章草朽败不可诠次得此檄云永初二年六月丁未朔廿日丙寅得车骑将军幕府文书上郡属国都尉二千石守丞廷义县令三水十月丁未到府受印绶发夫讨叛急急如律令马四十匹驴二百头日给内侍梁师成得之以入石未几梁卒石简俱亡故见者殊鲜呉思道亲睹梁简故赋其秘古堂云异锦千囊更妙好中有玉奁藏汉草荣次新呉出也得其模本示余按章草今世益少唯急就章见在并诸帖所传耳然急就转模失真愈逺官帖章草皇象索靖等书与张芸叟所珍鹞雀赋又率是赝作黄长睿已尝辨于东观余论然则此檄当为今章草第一也米元章淮韩帖卷内称章草乃章奏之章今攷之既用于檄则理容槩施于章奏盖小学家流由古以降日趋于简便故大篆变小篆小篆变比其乆也复以隶为繁则章奏文移悉以章草从事亦自然之势故虽曰草而隶笔仍在良由去隶未逺故也右军作草犹是其典刑故不务为冗笔逮张旭怀素辈出则此法扫地矣但檄文讨嵗月与史不合疑史误也
　　元陈绎曽论章草【法书本象】
