<!-- { "loadSidebar": true } -->
　　天复元年钱昱撰在福州【舆地碑目】
　　唐郑司农碑【二】
　　开元十三年史承节撰双思贞行书【金石録】
　　崔潜撰分书无年月在髙苑县【诸道石刻録】
　　唐立汉文范先生陈君碑
　　在鄢陵庙内裴延休文【访碑録】
　　唐陈太邱祖徳碑
　　系孙兼撰序休撰铭任子膺书天寳九年十一月【金石録】
　　蜀守李公碑
　　韦行俭撰王纶行书贞元十四年七月【金石録　碑帖攷作唐秦蜀守李公誓水碑】
　　立梁宣帝眀帝二陵碑
　　韩休撰行书姓名残阙开元二十一年【金石録】
　　重建顔含碑
　　晋李阐撰曽孙延之铭十四代孙真卿正书大厯七年四月【金石録】
　　晋江夏李阐撰传含曽孙宋光禄大夫顔延之撰铭十四世孙唐前抚州刺史真卿书含字都琅琊临沂人东晋初官至右光禄大夫西平侯諡曰靖此铭旧有刻石大厯七年四月重建【集古録目】
　　唐立晋顔含大宗碑
　　含十四世孙唐抚州刺史顔真卿撰并书真卿罢抚州过含祠墓因叙含而下十五世子孙名字事迹立此碑以大厯六年十一月立【集古録目】
　　唐立卫伯玉遗爱碑
　　伯玉裔孙唐陕虢观察使次公撰河中节度使张靖书伯玉河东安邑人晋恵帝初以太保録尚书事为楚王玮所杀碑以元和六年立在安邑【集古録目】
　　汉李固碑
　　唐韦臯撰在陕西汉中府城固县西【古今碑刻记】
　　重立周孝侯碑
　　宜兴周孝侯碑尾云唐元和六年十一月十五日守义兴县令陈从谏重树此碑前试太常寺恊律郎黄【阙名】书【弇州山人藳】
　　魏州刺史狄仁杰生祠碑
　　李邕撰张庭珪八分书开元十年十二月【金石録】
　　中书令张九龄庙碑
　　长庆三年张九龄碑按唐书列传所载大节多同而时时小异传云夀六十八而碑云六十三传自左补阙改司勲贠外郎而碑云迁礼部传云张说卒召为秘书少监集贤院学士知院事碑云副知至后作相迁中书令始云知院事其载张守珪请诛安禄山事传云九龄判守珪状碑云守珪所请留中不行而公以状谏然其为语则略同碑长庆中立而公薨在开元二十八年至长庆三年实八十四年所传或有同异而至于年夀官爵其子孙应不谬当以碑为是也【六一题防】
　　右唐张九龄碑徐浩撰并书欧阳公集古録云按唐书列传所载大节多同而时时小异碑长庆中立而公薨在开元二十八年至长庆三年实八十四年所传或有同异至于年夀官爵子孙冝不谬当以碑为是今考之浩撰碑时为岭南节度使在大厯间距曲江之卒未逺至长庆中其家始刻石尔刘禹锡读曲江集诗序以谓曲江燕翼无似终为馁鬼而碑载公嗣子及孙藏器碑后又载曽孙敦庆孙景新景重然则曲江为有后矣不知禹锡何所据乎碑又云公一名博物而史不载【金石録】
　　徐浩撰并正书大厯中书撰长庆中刻石【同上】
　　刺史杜敏生祠碑
　　张粲撰史惟则八分书乾元三年五月【金石録】
　　赠户部尚书杨玚庙碑
　　王曽分书京兆府【金石畧】
　　晋公李林甫撰王曽书王敬从题额【逰城南记】
　　王敬从京兆人对防甲科授岐州陈仓主簿迁秘书省校书郎三入华省再登禁闼与兄易从弟择
　　从咸以文学齐名见孙逖集
　　忠烈段太尉庙碑
　　卢慈眀书郑州【金石畧】
　　顔真卿庙碑
　　一在蓬州一在荣山县俱四川【古今碑刻记】
　　唐碑【家庙】
　　唐永兴公虞世南先庙碑
　　贞观中立【京兆金石録】
　　唐赠司徒马璘新庙碑
　　程浩撰顔真卿正书大厯十四年七月【金石録】
　　唐礼部郎中程浩撰吏部尚书顔真卿书太子中允翰林待诏韩秀实八分书题额马璘字仁杰扶风安定人官至四镇北庭泾原节度使赠司徒开元二十四年十二月刻【复斋碑録】
　　赠太保郭敬之庙碑
　　唐刑部尚书顔真卿撰并书代宗御题额敬之华隂郑县人官至夀州刺史肃宗乾元初以子子仪故追赠太保此其庙碑也以广徳二年五月立【集古録目】顔真卿撰并正书广徳二年十一月碑在京兆府【金石録】
　　碑在今陕西布政使署御题额顔鲁公撰并书敬之汾阳忠武王父也夫以汾阳家庙得鲁公手书千载
　　而下犹有生气其文与书又非所论也但其碑在役人杂遝之所虽岿然壁上而不无磨蚀之忧然以二公之灵鬼神呵护有由来矣【石墨镌华】
　　郭敬之碑隂子孙题名
　　唐王缙撰徐浩分书永泰元年【京兆金石録】
　　碑隂具述汾阳兄弟子孙始知汾阳兄弟九人皆列大位不止史所称幼眀一人而已且汾阳封拜与史小异録具左方碑正书隂作行书不审亦出鲁公否观其笔力似非鲁公不能也史称子仪初授左衞长史累迁单于副都防振逺军使又以天徳军使兼九原太守又为卫尉卿灵武郡太守又加实户七百颇与碑不合碑立于广徳二年十一月子仪是时年六十八嵗官止于尚书令兼中书令故不及摄冡宰尊尚文等事但史言子仪辞尚书令碑乃实书之且通鉴拜尚书令在十二月此前一月书当是史误【石墨镌华】
　　顔氏家庙碑
　　顔氏家庙碑顔真卿撰并书真卿父名惟贞仕至薛王友真卿其第七子也述其祖祢羣从官爵甚详【集古録】
　　顔真卿撰并正书李阳氷篆额建中元年七月【金石録】此唐顔氏家庙碑为鲁公真卿撰并书按防尾此碑遭兵乱仆于野宋太平兴国七年都院孔目李廷袭始移至府城孔庙中而碑幸完予知碑名久矣恨不可得同年周公瑞都宪巡抚陕西始寄至犹恨缺其额耳盖以碑额为无用多不搨或碑穹工人艰于搨而置之不知碑无额如物无首为完物乎况此额为李阳氷篆书可谓二絶何可缺邪【匏翁家藏集】
　　唐故通议大夫行薛王友柱国赠秘书少监国子祭酒太子少保顔君庙碑铭并序第七子光禄大夫行吏部尚书充礼仪使上柱国鲁郡开国公真卿撰并书集贤学士李阳氷篆额末云建中元年嵗次庚申秋七月癸亥朔镌毕八月己未真卿恩迁太子少师冬十月壬子男頵封沂水县男硕封新泰县男侄男顶【缺】县男颂费县男颀邹县男防躯官阶勲爵并至二品子侄八人受封无功无能叨窃至此子孙敬之哉【金薤琳琅】
　　陆士龙有言文以述祖徳为美故三代彛器皆孝子慈孙为其祖父而立者鲁公此碑盖近之矣又此碑后有太平兴国七年八月二十九日重立李廷袭记十七字篆书乃梦英手笔盖此碑倒扵郊野廷袭告于上官移载入于府城立扵文庙故自托之也夫以顔氏之物子孙不能守而后之人为之移徙则为人子孙思以称述先徳而异世之后欲圗不朽者可以思矣【苍润轩碑防】
　　右顔鲁公家庙碑石刻四面环转在关中后庙燬宋初有李廷袭者语郡移置之结法与东方朔画像相类而石独完善少残缺者览之风棱秀出精彩注射劲节直气隐隐笔画间吁可重也天寳间安氏蹴天柱折而力扶之者郭尚父张睢阳平原与常山四耳顔氏独擅其二碑之所以重者是宁独书哉【弇州山人藳】
　　顔君庙碑铭乃真卿之父也其文曰君讳惟贞字叔坚及叙其先世则曰魏有盛盛字叔台青徐二州刺史关内侯始自鲁居于琅琊临沂孝悌里生广陵太守葛绎贞子讳钦字公若生汝隂太守护军袭葛绎子讳黙字静伯生晋侍中右光禄大夫西平靖侯讳含字都随元帝过江生侍中光禄勲西平定侯讳髦字君道生州西曹骑都尉西平侯讳琳字文和生宣城太守御史中丞讳靖之字茂宗生巴陵太守度支校尉讳腾之字道生辅国江夏王参军讳炳之字叔豹生齐侍书御史兼中丞讳见逺字见逺生梁镇西记室参军讳恊字子和生北齐给事黄门侍郎待诏文林馆平原太守隋东宫学士讳之推字介生皇秦王记室讳思鲁字孔归君之曽祖也率子弟奉迎义旗于长春宫拜仪同生勤礼字敬君之祖也著作郎修国史防府长史赠虢州刺史生昭甫【本名显甫】敬仲殆庻无恤少连务滋辟彊昭甫字周卿君之父也髙宗侍读曹王属赠华州刺史生我伯父讳元孙臮君君生阙疑允南乔卿真长幼舆真卿允臧自父以上并直书其名而加讳字其他伯叔羣从悉名之盖古人临文不讳今人自述先人行状而使他人填讳非古也文有云子泉都之徳行子泉即顔渊也避唐髙祖讳【金石文字记】
　　唐成徳节度王武俊先庙碑
　　唐郑賛撰崔公余行书太子诵题额贞元十九年【京兆金石録】
　　田正家庙碑
　　韩愈撰胡证八分书元和八年【金石録】
　　右田正家庙碑昌黎先生撰余家所藏书万卷惟昌黎集是余为进士时所有最为旧物自天圣以来古学渐盛学者多读韩文而患集文讹舛惟余家本屡更校正时人共传号为善本及后集録古文得韩文之刻石者如罗池神黄陵庙碑之类以校集本舛缪犹多若田正碑则又尤甚盖由诸本不同往往妄加改易以碑校集印本与刻石多同当以为正乃知文字之传久而转失其真者多矣则校讐之际决于取舍不可不慎也即本云衔训事嗣朝夕不怠往时用他本改云衔训嗣事今碑文云衔训事嗣与印本同知其为妄改也印本云以降命书用他本改为降以命书今碑文云以降命书与印本同知为妄改也印本云奉我天眀用他本改云奉我王眀今碑云奉我天眀与印本同知为妄改也此类甚多要知改字当慎也【集古録】
　　唐文敝至韩愈始变而知所守后世学退之者惟欧阳永叔独探其源余考田正碑盖其杰然自出防乎千百嵗之上者永叔尝得此碑以校集中误字三防曰衔训事嗣考其所出杂比成章错综而不乱信其有得扵此又曰降以命书奉我王眀必以集为误者余则不得信于此也以降命书不得如集所传天眀施于君为不类不若王眀之切当而有据也今碑为非是则不可谓天眀以降为工扵集所着而传则不可碑虽既定其词而后着之石此不容误谬然古人于文章磨练窜易或终其身而不已可以集传尽为非耶观其文当考其词义当不然后择其工于此者从之则不得欺矣今夫知文公者莫如文忠公文忠谓是人不敢异其说况碑为当世所书人岂可尽告而使知耶今人得唐人遗藳与刻石异防甚众又其集中有一作某又作某者皆其后窜改之也呜呼知退之者益少今惟文忠为得其要其说犹然其下一等又可知矣【广川书防】
　　胡证字啓中河中河东人举进士第浑瑊美其才奏寘幕下更从襄阳于頔署掌书记寳厯初厯拜岭南节度使【唐书】
　　相国于頔先庙碑
　　唐礼部尚书同中书门下平章事权徳舆撰兵部侍郎归登八分书并篆额元和中頔位至司空平章事以品得立庙祠其髙祖郫令以下为四室碑以元和十一年立【集古録目】
　　相国崔羣先庙碑
　　唐武昌军节度使牛僧孺撰起居郎刘寛夫书并篆额宪宗元和十四年羣方为中书侍郎平章事诏立庙于京师崇业里追赠其父金部郎中积为左仆射及其祖懐州刺史朝鲁曽祖夀州刺史湛为三室庙既成诏以羊豕助奠太常出博士佐礼至文宗太和二年八月立此碑【集古録目】
　　刘寛夫伯刍子寳厯中官终濠州刺史【唐书】
　　唐令狐楚先庙碑
　　唐礼部郎中集贤院学士刘禹锡撰并书大和初楚为宣武节度使始立家庙于京师通济里碑以大和三年立【集古録目】
　　唐薛平増修家庙碑
