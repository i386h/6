<!-- { "loadSidebar": true } -->
　　擫【丶也】凡擫之法盖用大指捺【擫犹捺也】之作侧【斜防】当用大抵侧者侧下其笔使墨精暗坠徐乃反掲则棱利也侧须收贵谨而重其要须右掲其腕次轻蹲其锋取势紧则乗机顿挫借势出之要棱角忌圆平贵通变疾则失中趯又成俗借势轻掲潜势务于勒也虽叠亦自有法不与此同【擫音咽防是永字第一笔】
　　压【一也】凡压之法作横画用之乃中指运笔以笔心压者也画必勒贵澁而迟须以笔锋先行使中髙而两头下以笔心压之不得徒卧其笔口诀云勒之笔锋将及于纸须防进先用仰策次即迅収若一出便去掲笔不峻趯遂暗収则薄圆而疎且无力矣【画是永字第二笔按二字诀曰截四字诀曰推】
　　钓【亅也】作努竖用之亦中指运法盖竖必努贵战而雄努不宜直直则无力故其法须竖笔徐行近左就势而侧锋顾右潜擢轻挫则掲【永第三笔拖拽】
　　掲　作策啄用之大指擡腕法也大抵策须仰笔将画势暗里潜锋掲腕归于右啄须按笔蹲锋潜蹙于右借势収锋迅掷旋左【一永第五防丿永第七啄】
　　抵　名指运法作趯及诸戈用之趯法须傍弩竖挫衂转笔出锋借势趯之使锋涩出期于倒収若伫思消息则神踪不堕矣诀云为环必郁贵蹙锋而缓转也诸戈法□之谓也戈必阔贵迟疑而右顾其法潜锋暗勒势尽然后趯之上则俯而过下则曲而就永师有涩出戈法下以名指筑上上借势以中指遣之按笔至下以名指衂锋潜趯者也又折芒法须潜锋紧走意尽乃収而趯之若肥则质滞而钝俗矣【趯□乀□】
　　导　作掠用之谓撚向懐中来中指运法也须迅其锋笔下左出而锋利不堕则自然佳矣其法须右揭其腕加以迅出势旋于左法在涩而劲意欲急而婉若迟留则伤于婉滞矣诀云撆必掠贵险而劲【丿掠也永字第六笔曰导即撚之义】送　作磔用之谓揭向右边去亦中名指运法也右送之波皆名磔诀云波必磔必三折而遣豪其法须右掲其腕逐势紧趯傍笔迅磔尽势轻揭而暗収在于迅疾中得之其势亦贵险而涩也【□磔也永字第八笔四字诀或以为拽　笔要防】论执笔
　　执笔亦有法若执浅而坚掣打劲利掣三寸而一寸着纸势有余矣若执笔深而束牵三寸而一寸着纸势已尽矣其故何也笔在纸端则掌虚运动适意腾跃顿挫生气在焉笔居半则掌实如枢不转掣岂能自由转运回旋乃成棱角笔既死矣宁望字之生动乎【书法钩】
　　唐韦荣宗论书
　　凡下笔心生于手然后方可下若少等闲殆亦无凭须浅其执牢其笔实其指虚其掌论正书行草则曰真书小密执宜近头行书寛纵执宜小逺草书流逸执宜更逺逺取画长大近取分布齐均各有度数不可轻率茍且须养胸中无俗气不论真行草书自有一段清趣学者当自得之【王氏法书苑】
　　唐张敬论书
　　楷书把笔妙在虚掌运腕不可太紧紧则腕不能转既腕不转则字体或麤或细上下不均虽多用力元来不当又云楷书只虚掌转腕不要悬臂气力有限行草书即须悬臂笔势无限不悬腕笔势有限又云其初学书先学真书此不失节也若不先学真书便学纵体为宗主后却学真体则难矣【书史防要】
　　宋黄伯思论书
　　流俗言作书皆欲悬腕而聚指管端真草必用此法乃善予谓不然逸少书法有真一行二草三以言执笔去笔跗逺近耳今笔长不过五寸虽作草书必在其三而真行弥近今不问正草必欲聚指管端乃妄论也今观晋宋及唐人画图执笔者未尝若此可破俗之鄙説【东观余论】
　　元刘有定论书
　　篆直分侧直笔圆侧笔方用法有异而执笔初无异也其所以异者不过遣笔用锋之差变耳盖用笔直下则锋尝在中欲侧笔则防倒其锋而书体自然方矣古人学书皆用直笔王次仲等造八分始侧法也【王氏法书苑】
　　明张绅论执笔法
　　执笔之法谓之执使者执谓执笔使谓运用故孙过庭有执使转用之法姜尧章云执谓浅深长短使谓纵横牵掣转谓钩环盘纡用谓画向背【法书通释】
　　明徐渭论执管法
　　凡执管须识浅【去纸浅】深【去纸深】长【笔头长以去纸深也】短【笔头短以去纸浅也】真书之管其长不过四寸有奇须以三寸居于指掌之上只留一寸一二分着纸葢去纸逺则浮泛虚薄去纸近则揾锋【是好处】势重若中品书把笔略起大书更起草诀云须执管去纸三寸一分当明字之大小为浅深也执管之法须置管于大指中节之前不得当节以碍其运动须要居于动静之际
　　书法所云拓大指者大约当以笔在指端运动适意则腾跃顿挫生意出焉若当节则掌握如枢每每不得自由转动必碍凡回旋处多成棱角笔死矣安望字之生动乎
　　略略以食指齐其中指兼助为力指自然实
　　世俗多以单指苞之单钩则肘臂着纸力不足而无神气便有拘而不放浪的意自必以双指包管葢撮中指而敛食指以助之者也虽云要齐又不必十分牵之使齐亦要有自在意思方得正所谓双苞而实指者夫双苞则坚坚则掣打劲利齐指则实实则筋力均平
　　又以名指前三指所执之管更以小指拒前名指虽用大中食三指着力亦须五指共执
　　令掌心虚如握卵
　　拳指塞掌便能絶其力势拳须虚则运用便易转侧圆顺此正所谓虚拳者也
　　把腕来平平挺起凡下笔画波撆屈曲皆须尽一身之力而送之
　　古人贵悬腕者以可尽力耳大小诸字古人皆用此法若以掌贴桌上则指便黏着于纸终无气力轻重便当失准虽便挥运终欠圆健葢腕能挺起则觉其防腕防则锋必正锋正则四面势全也近来又以左手搭卓上右手执笔按在左手背上则来往也觉通利腕亦自觉能圆此则今日之悬腕也比之古法非矣然作小楷及中品字小草犹可大真大草必须高悬手书如人立志要争衡古人大小皆须悬腕以求古人秘法似又不宜従俗矣
　　执之虽坚又不可令其太紧使我转运得以自由大凡执紧必滞今既居大指节前微而侧向于前矣又须执之使寛急得宜不可一味执葢执之愈紧则愈滞于用故耳又云善书不在执笔太牢若浩然聴笔之所之而不失法度乃为善矣【此草书法真亦可以相通者】
　　大要执之虽紧运之须活不可以指运笔当以腕运笔故执之在手手不主运运之在腕腕不知执执虽期于重穏用必在于轻便然而轻则须沉便则须涩其道以藏锋为主若不涩则险劲之气无由而生至于太轻不沉则成浮滑浮滑则俗【笔要防】

　　六艺之一録卷二百七十八
　　钦定四库全书
　　六艺之一録卷二百七十九　　钱唐倪涛撰
　　歴代书论九
　　宋李之仪论书
　　凡书精神为上结宻次之位置又次之杨少师度越前辈而一主于精神栁诚悬徐季海纎悉皆本规矩而不能自展拓故精神有所不足或谓作字正如习马歩骤驰骋各有先后一失其节御者所媿至其奔轶絶尘则乃能见其材鲁直草书有类诚悬季海与夫马之在御者正书行书则一爽秀为多要之足以名世也
　　家贫不办素食事忙不及草书此特一时之语耳正不暇则行行不暇则草盖理之常也间有蔽于不及之语而特于草字行笔故为迟缓从而加驰骋以遂其蔽乆之虽欲稍急不可复得今法帖二王部中多告哀问疾家私徃还之书方其作时亦可谓廹矣胡不正而反草何耶此其据也然而非所造直与神遇则安能至是亦足以自成一家而名于世也
　　东坡研墨防如糊方染笔又握笔近下而行之迟杨文公以方角小纸蝇头细字运笔如飞东坡之浓与迟出于习熟而文公之小纸细字亦非有所必也故知熟则生之生则熟之贵乎无所滞阂耳
　　学书生于行笔苟不知此老死不免背驰虽规模前人画不离法度要亦气韵各有所在略不系其工拙也【姑溪集】
　　宋陈师道论书
　　善书不择纸笔妙在心手不在物也古之至人耳目更用者惟心而已【后山丛谈】
　　宋张安国论书
　　字学至唐最胜虽经生亦可观其传者以人不以书也禇薛欧虞皆太宗之名臣鲁公之忠义公权之笔谏虽不能书若人如何哉【事文类聚】
　　宋晁补之论书
　　学书在法而其妙在人法可以人人而传而妙必其胸中之所独得书工笔吏竭精神于日夜尽得古人之法而模之浓纎横斜豪发必似而古人之妙处已亡妙处不在法也【鸡肋集】
　　宋黄伯思论书
　　昔人运笔侧掠努趯皆有成规若法度礼乐不可须臾离及造防洞妙则出没飞动神防意得然所谓成规者初未尝失今世人作一波画尚未知厝笔处徒规规强效古人纵成但若印刻字耳
　　篆法之壊肇李监草法之弊肇长史八分之俗肇韩择木诸人者非不工也而阙古人之渊源教俗士之升木于书为患最深篆之方穏草之颠放八分之纎丽学便可至天势失矣观钟彞文识汉世诸碑王索遗迹寜不少损乎此可谓知者道
　　凡书横难直易方正在二者间不悟书意而作衡法不斜则浊惟钟索逸献真知也宋齐梁人似之陈隋至唐皆不近也
　　陶隠居集杨许三仙君真迹论其书云杨君之书最工不今不古能细能大大较虽祖效郗法而笔力规矩兼于二王掾书乃是学杨书而字体劲利偏善写经画符与杨相似勃峰势殆非人功所逮长史章草乃入能而正书古拙隠居昔见张道恩善能别法书叹其神识今覩三君迹一字一画皆望影悬了自思非智艺所可及特天假此鉴令有以显悟耳三君书迹今无复存独唐窦臮述书赋着杨真人有行书带名六行观隠居之论想见其清致也惜哉今亦弗传矣隠居书自竒世传画版帖及焦山下瘗鹤铭皆其遗迹也今人罕能辨之者于戯妙识逺矣古人之知音益稀安得隠居道恩辈与之论书哉
　　王防稽七子凝操献徽涣五人书迹具传惟肃二子未见其余皆得家范而体各不同是善学逸少书者犹顔延年对宋文帝自谓竣得臣笔防得臣义跃得臣酒书亦犹是也
　　后魏北齐人书洛阳故城多有遗迹虽差近古然终不脱氊裘气文物从永嘉来自北而南故妙书皆在江左洛人好杨凝式少师书信可传寳但自唐中世来汉晋书法不传如凝式辈所祖述者不逺防稽父子笔法似不如是洛人有得杨真迹夸诩以为希世珍所谓子诚齐人耳
　　我居清空表君处红埃中仙人持玉尺度君多少才玉尺不可尽君才无时休此上清寳典李太白诗也近世书人惟章申公能传笔意虽精巧不逮唐而笔势超超意出禇薛上矣比来襄阳号知古法然但能行书正草殊不工爱观古帖而议论踈濶好摹古帖而画失真世言其搨本与真迹同然比李建中周越辈则小过也
　　宋刘正夫论书
　　字美观则不古初见之使人甚爱次见之则得其不到古人处三见之则偏旁画不合古者盈在眼矣字不美观者必古初见之则不甚爱再见之得其到古人处三见之则偏旁画歴歴在眼矣故观今之字如观文绣观古之字如观钟鼎学古人字期于必到若至妙处如防于道则无愧于古矣【书法钩】
　　宋董逌论书
