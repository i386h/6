<!-- { "loadSidebar": true } -->
　　柘县城西南里许有汉阳种令许叔台碑光和中立
　　太尉掾许婴碑
　　又有汉故乐成陵令太尉掾许婴碑婴字虞卿司校尉之子建宁六年立余碑文字碎灭不可复观当是司诸碑也
　　山桑文穆冡碑
　　山桑县城东有文穆冡碑三世二千石穆郡户曹史征试博士太常丞以明气候擢拜侍中右中郎将迁九江彭城陈留四郡光和中卒故吏涿郡太守彭城吕虔等立
　　熹平君碑
　　汳水西去夏侯坞二十里东一里即襄乡浮图也汳水迳其南汉熹平君所立死因塟之弟刻石树碑以进厥徳隧前有师子天鹿累砖作百树柱八所荒芜頺毁凋落略尽矣
　　太傅掾桥载碑
　　睢阳城南侧有小水南流入于睢城南二里有汉太傅掾桥载墓碑载字元賔梁国睢阳人也睢阳公子熹平五年立城北五里有石虎石柱而无碑志
　　绎幕令匡碑
　　获水自防东山水南有汉故绎幕令匡碑匡字公辅鲁府君之少子也碑字碎落不可寻识竟不知所立嵗月也
　　司徒袁安碑
　　徐州治城内有司徒袁安魏中郎徐庶等数碑并列植于街右咸曽为楚相也
　　司徒盛允碑
　　虞县有汉司徒公盛允碑允字伯世梁国虞人也其先奭氏至汉中叶避孝元皇帝讳改姓曰盛世济其美以迄于公察孝廉除郎累迁司徒司空延熹中立
　　杨彦杨禅二碑
　　鄢县城东七里水次有单父令杨彦尚书郎杨禅字文节兄弟二碑汉光和中立也
　　汉太尉桥三碑
　　睢阳城北五六里便得汉太尉桥墓冡东有庙即曹氏孟徳亲酹处操本防素尝候于曰天下将乱能安之者其在君乎操感知巳后经墓祭云操以顽质见纳君子士死知巳怀此无忘又承约言沮没之后路有经由不以斗酒只鸡过相沃酬车过三步腹痛勿怨虽临时戏言非至亲笃好胡肯为此辞哉凄怆致祭以申宿怀冡列数碑一碑是汉朝羣儒英才哲士感桥氏徳行之美乃共刋石立碑以示后世一碑是故吏司徒博陵崔烈廷尉河南吴整等以为至徳在已扬之由人苟不骄述夫何舍焉乃共勒嘉石昭明芳烈一碑是陇西枹罕北次守砀守长隲为左尉汉阳道赵冯孝髙以桥公尝牧凉州感三纲之义慕将顺之节以为公之勲美宜宣旧邦乃树碑颂以昭令徳光和元年主记掾李友字仲僚作碑文碑隂有右鼎文建宁元年拜司空又有中鼎文建宁四年拜司徒又有左鼎文光和元年拜太尉鼎铭文曰故臣门人相与述公之行咨度体则文徳铭于三鼎武功勒于征钺书于碑隂以昭光懿又有钺文称是用镂石假象作兹征钺军鼔陈之于东阶亦以昭公之文武之勲焉庙南立二柱东有二石羊羊北有二石虎庙前东北有石驼驼西北有二石焉皆髙大亦不甚雕饰惟庙頽构粗传遗墉石鼓仍存钺今不知所在
　　豫州从事皇毓碑
　　临睢城西二里水南有豫州从事皇毓碑殒身州牧隂君之罪时年二十五临淮长平舆李君二千石丞轮氏夏文则髙其行而悼其殒州国咨嗟旌闾表墓昭叙令徳式示后人
　　临睢长王君碑
　　临防城内有临睢长左冯翊王君碑善有治功累迁广汉属国都尉吏民思徳县人公府掾陈盛孙郎中倪定兴刘伯鄜等共立石表政以刋逺绩
　　有道儿君碑
　　鲁县髙门一里余道西有道儿君碑是鲁相陈君立
　　青州刺史孙嵩碑
　　汶水又东北迳汉青州刺史孙嵩墓西有碑碣
　　孙賔硕碑
　　安邱县牟山之西南有孙賔硕兄弟墓碑志并在
　　司农卿郑康成碑
　　潍水西有雁阜阜上有汉司农卿郑康成冡碑石犹存
　　张敏碑
　　湍水迳冠军县故城东水西有汉太尉长史邑人张敏碑
　　左伯豪碑【天下碑録云左伯桃碑在安肃军安肃县西五十里墓前】
　　涅南县南有二碑碑字紊防不可复识云是左伯豪碑
　　日南太守胡着碑
　　泚水出湖阳东南山山之西侧有汉日南太守胡着碑子珍骑都尉尚湖阳长公主即光武之伯姊也庙堂皆以青石为阶陛庙之北有石室珍之孙桂阳太守玚以延熹四年遭母忧于墓次立石祠勒铭于梁石宇倾頺而梁字无毁盛之以为樊重之母畏雷室盖传疑之谬也
　　新息长贾彪庙碑
　　新息外城北门内有新息长贾彪庙庙前有碑
　　安邑长尹俭碑
　　彭山庙西北汉安邑长尹俭墓塜西有石庙庙前有两石阙阙东有碑阙南有二狮子相对南有石碣二枚石柱西南有两石羊中平四年立
　　衞为碑
　　鲁阳县有南阳都乡正卫为碑
　　焦立碑
　　鲁阳牛兰水侧有汉阳侯焦立碑
　　交阯太守胡宠碑【汉碑目云太傅胡广碑一作交阯太守胡宠碑熹平二年立】夏水又迳交阯太守胡宠墓北汉太傅广身陪陵而此墓侧有广碑故世谓广冡非也其文言是蔡伯喈之辞
　　西戎令范君墓碑
　　夏水歴范西戎墓南王隐晋书地道记曰陶朱冡在华容县树碑云是越之范蠡晋太原地记盛之荆州记刘澄之记并言在县之西南郭仲产言在县东十里捡其碑题云故西戎令范君之墓碑碑文缺落不详其人称蠡是其先也碑是永嘉二年立观其所述最为究悉似亲迳其地者故违众説从而正之
　　孝子王立碑
　　安喜县有汉明帝时孝子王立碑
　　李云碑
　　广宗县清河之右有李云墓冀州刺史贾瑶使行部过祠云墓刻石表之今石柱尚存俗谓之李氏石柱
　　司马文预碑
　　防陵明渠北有汉京兆尹司马文预碑
　　郭奉孝碑
　　阳翟县有郭奉孝碑水侧有九山祠碑
　　华君碑
　　武当县有一碑文字磨灭不可复识俗相传是华君铭亦不详华君是何代之士
　　张平子墓碑
　　涓水又迳西鄂县南水北有张平子墓墓之东侧坟有平子碑文字悉是古文篆额是崔瑗之辞盛之郭仲产并云夏侯孝若为郡薄其文复刋碑隂为铭然碑隂二铭乃是崔子玉及陈翕耳而非孝若悉是字二首并存曽无毁坏又言墓次有二碑今唯见一碑或是余夏迳驿途疲而莫究矣
　　隂县郭先生碑
　　沔水又南迳阙林山东本郡陆道之所由山东有二碑其一郭先生碑先生名辅字甫成有孝友悦学之美其女为立碑于此
　　介休郭有道碑
　　介休城东有征士郭林宗宋子浚二碑林宗县人也辟司徒举太尉以疾辞其碑文云将蹈洪崖之遐迹绍巢由之逸轨翔区外以舒翼超天路以髙峙禀命不融享年四十有三建宁四年正月丁亥卒凢我四方同好之人永怀哀痛乃树碑表墓昭铭景行云陈留蔡伯喈范阳卢子干扶风马日防等逺来奔防朋友服心防朞年者如韩子助宋子浚等二十四人其余门人着锡衰者千数其碑文故蔡伯喈谓卢子干马日防曰吾为天下碑文多矣皆有慙容唯郭有道无愧色矣
　　范巨卿碑
　　金乡有范巨卿冡名件犹存【释云范巨卿碑至今尚在恐名件二字水经注误也】巨卿名式山阳之金乡人汉荆州刺史与汝南张劭长沙陈平子石交号为死友
　　梁岩碑
　　成国渠左有安定梁岩冡碑碣尚存
　　袁梁碑
　　扶沟县有袁梁碑云梁陈扶乐人
　　已上俱水经注
　　太尉桥碑
　　李元仲示余断碑盖从地得之昔为础也故其劖凿不可尽见惟曰公讳其下已缺又曰濉阳人知其为桥公祖碑也公祖故臣门人述其言行铭于三鼎勒于征越官籍第次书之碑隂世或传之此碑盖司徒崔烈廷尉吴整刻列石者犹可于此书见之余谓在汉世无大事功惟疾恶破奸为务盖刚介一操之士当其时所荐达多在显位故其名犹传又如魏武于其微时则识之故其后世名益显也【广川书跋】桥太尉碑在河南河南府治内【古今碑刻】
　　张平子墓碑
　　右汉张平子墓铭世传崔子玉撰并书按范汉书张衡传賛云崔子玉谓衡数术穷天地制作侔造化此铭有之则真子玉作也其刻石为二本一在南阳一在向城天圣中有右班殿直赵球者知南阳县事因治县署毁马台得一石有文验之乃斯铭也遂龛于聴事之壁其文至凡百君子而止其后半已亡矣其在向城者今尚书屯田员外郎谢景初得其半于向城之野自凡百君子已上则亡矣今以二本相补续其文遂复完而阙其后四字然则昔人为二本者不为无意矣据徐方囬所记二十一字乃赵球所得南阳石之亡者今又亡矣惜哉【集古録】
　　右汉张平子碑按后汉书列传云平子永元中举孝亷连辟公府不就安帝雅闻衡善术学公车特征拜郎中而碑乃云举孝亷为尚书侍郎传云再迁为太史令而碑乃一迁碑云迁公车司马令遂相河间而传不载其为公车司马令传云在河间三年上书乞骸骨徴拜尚书乃卒而碑不载其为尚书此数事皆当以碑为据惟传云顺帝初再征为太史令今其事见平子所为应间可信不疑而碑无之岂平子初尝罢免后复拜此官而碑不书欤【金石録】
　　右汉张平子残碑政和中亡友刘斯立以此本见寄云其石新得于南阳凡七十有二字今世所传平子碑有两本其一亡其首其一亡其尾以二本相补其文乃足此碑盖后叚之亡失者也字画尤完好云【同上】张平子前后残碑小篆世传崔子玉撰并书衡字平子南阳西鄂人仕汉至河间相碑有二一在今邓州南阳县自凡百君子以下亡其半一本在县之向城村自凡百君子以上亡之今以二本相续而文遂完抚向城之本而勒之南阳更为横卷用便卷舒耳非如杜元凯两碑之谓也【集古后録】
　　隂右县郭先生碑
　　右不见书撰人名氏碑在襄州谷城县界中其辞云先生讳辅字辅成其先出自有周王季之中子为文王卿士食采于虢至于武王锡而封之后世谓之郭春秋之时为晋所并歴战国秦汉子孙派分来居荆土氏国立姓焉传云圣贤之后必有达者先生应焉孝友而説学其长也寛舒如好施是以宗亲归怀乡防髙尚年五十有二遇疾而终其文字古质盖汉之碑也其用乡防字与汉娄夀碑同其曰寛舒如好施盖以如字为而也春秋书星陨如雨释者曰如而也然施于文章以如为而始见于此也【集古録】
　　右书不著书撰人名氏书字甚古盖汉碑也先生名辅字甫成荆州人碑在襄州谷城县【集古録目】
　　右郭先生碑集古録以为汉碑按后魏郦道元注水经具载此碑云碑无年号不知何代人然则欧阳公何所据遂以为汉人乎余以字画验之疑魏晋时人所为既无嵗月可考姑附于汉碑之次云【金石録】
　　先生郭辅碑
　　先生讳辅字甫成其先出自有周王季之中子为文王卿士采食于虢亐武王锡而封之后丗谓之郭春秋之时为防所并遭战国秦汉子孙流分来居荆土氏国立姓焉传云圣贤之后必有达者先生应焉其少也孝友而悦学其长也寛舒如好施是以宗亲归怀乡防髙尚直已而行年五十有二遇疾而终有四男三女咸髙贤姣孋富贵显荣可谓子孙繁者已其季女明文頴川之夫人也感惟妣克昌之徳登山采石致亐墓道邑人缙绅刻石作歌昭示来嗣其辞曰
　　实惟先生虢仲之裔盛徳遗祀休矣亦世孝友贞信仁恕好惠直已自求不欲荣势绰绰令人获道之笃生七子钟天之祉堂堂四俊硕大婉敏娥娥三妃行追太姒叶叶昆嗣福禄茂止克昌厥后身去烈在镌石作歌昭示万祀
