<!-- { "loadSidebar": true } -->
　　定光塔记
　　黄滔撰进士刘瑊书并篆额天祐二年立在福州【诸道石刻録】
　　补
　　御史台精舍记
　　崔湜撰梁升卿八分书开元十一年【金石録】
　　御史台精舍记崔湜撰梁升卿书读其文则湜于佛可为笃信者矣唐书列传云桓彦范等当国畏武三思乃使湜隂伺其奸而三思恩宠日盛湜反以彦范等计告之遂劝三思速杀彦范等以絶人望因荐其外兄周利正以害彦范等又云湜贬襄州刺史以谯王事当死頼刘幽求张説救防得免后为宰相陷幽求岭表讽周利贞杀之不果又与太平公主逐张説其余倾邪险恶不可胜纪世言佛之徒能以祸福怖小人使不为恶又为虚语矣以斯记之言验湜所为可知也故録之于此其碑首题名多知名士小字颇佳可爱也【集古録】
　　御史台精舎记唐中书舎人崔湜撰梁升卿八分书汉承秦制御史为丞相贰其后以寺隶之宪法所在也然立精舎以居其致一于此可见矣书传所见最先包咸东海立精舎教授在西汉末顾湜谓此佛之所舎昔汉处摩腾洛阳西建精舎为始误也按释书以静居为精舎致一为精不使杂也古之斋心服形其居必有可黙存者今人犹辟屋为斋谓如斋戒以守其独不可以精舍名之此亦过也萧摩之请造兴塔寺精舎诣二千石庾子舆造佛寺因立精舎岭南源明僧舎住弇防山栖云精舎此皆诸梵所居然居生立学昔传此名岂致道之所居惟精一而后得之邪昔魏武尝曰谯东五十里筑精舎秋夏读书其后徐庻折节学问唐僧渊立精舎豫章阮孝绪以一鹿车为精舎徐伯珍立精舎山陈实立精舎讲授张郡戴颙立黄鹄山竹林精舎张汉直其弟出精舍数里遇之则古人于其居也以是名之凡以求致一于学者故以名自警观其朝夕处之可不思以致其精耶后世知释氏所居为精舎便以为精舎皆寺也湜之嗜利蔑学其可责以此哉【广川书跋】汉史列传具载包咸刘淑檀敷李充所立精舎而唐御史台精舍史阙弗録盖彼四人者皆以讲授诸生则此以奉浮屠氏故略之耳幸有此碑可存当时故事也【黄文献公集】
　　观此足见唐世法网之寛然在上者若无真心泣罪人之意则精舍即见地狱饿鬼而罪人匍匐阶下方且望之夺魄此书与夷齐碑结体相类唐人书可观者也【牍记】
　　此梁升卿追书崔湜文湜人品殊汚人齿颊而升卿尚追书其文何也岂唐世重佞佛湜之立精舍于御史台适投时好耶但升卿分声动一时东封朝觐碑史册称之今观此碑名不虚耳【石墨镌华】
　　大泉寺新三门记
　　右乡贡进士姚謩撰文释齐操行书乃唐开成三年所立者今在句容崇明寺山门内按志大泉寺在句容县东北五十里乃宋开明二年邑人顔继祖舍宅为之者今移置县北唐巷村碑隂有崇明寺庄功徳记则元符庚辰山阳李潜书是此碑自元符时已移在崇明故题为崇明尔但不知今之崇明可即志所谓唐巷村否尔碑两旁尚有镌记惜不及观操所书有岳麓遗意潜书不甚佳篆额上刻大士像精妙絶伦戊午十一月二十日记【牍纪】
　　延庆院经藏记
　　赵璘撰裴光逺八分书咸通九年六月建在襄州【复斋碑録】
　　重修法门寺塔庙记
　　薛昌绪撰王仁恭楷书天祐十九年立在扶风县【金石表】
　　移毗卢佛记
　　秦韬玉撰卢朋正书郑业书名衔李辉篆额【京兆金石録】
　　大颠禅师壁记
　　大颠名寳通壁记歴叙其所居并退之请大颠三书无书人名氏【集古録目】
　　无书跋及不载嵗月者
　　律藏院戒坛记　顔真卿书抚州【金石畧】
　　岳麓山寺记　李邕书潭州【金石畧】
　　唐塔记　刘禹锡书【金石畧】
　　天童山赞功徳记　范的书明州【金石畧】
　　靖居寺记　吉州【金石畧】
　　崇福团寺记　在崇徳县【舆地碑目】
　　无着禅师赞宁碑记　在崇徳县【舆地碑目】
　　东能仁院水陆防记　在芜湖县【舆地碑目】
　　建砖浮图记　许静金书【墨池编】
　　开元寺讲堂记　卢中敏书【墨池编】
　　天竺寺新钟及楼记　释戒成书【墨池编】
　　众香寺南亭记　李记书【墨池编】
　　永泰寺修古塔记　无书撰人名氏【墨池编】
　　开元寺千佛记　唐崔行功尝书开元寺千佛记【石墨镌华】重修栢谷寺记　李愚撰正书今在潞安府【金石文字记】
　　唐刻【记　道家】
　　岱岳观造像记
　　正书显庆六年二月　泰山之东南麓王母池有唐岱岳观今存小殿三楹土人称为老君堂其前有碑二髙八尺许上施石盖合而束之其石毎面作四五层毎层文一首或二首皆唐时建醮造像之记周环读之得显庆六年一首仪凤三年一首天授二年一首万夀通天二年一首圣厯元年一首久视二年一首长安元年一首四年二首神元年一首景龙二年一首三年一首景云二年三首开元八年一首大厯七年一首建中元年一首其空处又有唐代人题名书法不一东侧面有诗一首其下题名西侧面题名亦有诗一首中二侧面皆无字唐碑存于泰山者唯此及宗泰山铭苏颋东封朝觐颂二文皆磨崖刻于山上而此碑在山下以小而双束故不仆书非名笔故摹拓者少而独完至今因叹唐时六帝一后修斋建醮凡二十许共此二碑亦异乎近代之毎嵗一碑以劳人而灾石者矣但不知赵徳甫金石録何以不收恐古人碑记失传者正多耳碑下为积土所壅予来游数四最后募人发地二尺下而观之乃得其全文云　碑凡大周年者天作而地作埊人作圣作□臣作□年作□月作□亦作【韵会以为生字误考此碑及顺陵碑字并是月字】日作□星作○正作□授作□【契苾明碑授作□】初作□唯□字无可考疑是应字凡数字作壹贰叄肆捌玖等字皆武后所改及自制字【金石文字记】
　　郁林观东嵓壁记
　　崔逸文八分书无姓名开元七年正月【金石録】
　　集州紫极宫记
　　开元二年牛仙客作【舆地碑目】
　　贞法师旌徳记
　　八分书无书撰人姓名开元十八年十二月【金石録】
　　昌利观记
　　在懐安军延祥观开元中金堂尉沛国武揵撰【舆地碑目】
　　玉真公主受道祥应记
　　蔡玮撰萧诚行书天寳二年【金石録】
　　都观碑隂记
　　道士裴朏撰道士卢晓八分书天寳十载【京兆金石録】
　　麻姑仙坛记
　　顔鲁公撰并正书大厯六年四月【金石録】
　　右麻姑仙坛记顔真卿撰并书顔公忠义之节皎如日月为人尊严刚劲象其笔画而不免惑于神仙之説释老之为斯民患也深矣【集古録】
　　右唐麻姑仙坛记顔鲁公撰并书在抚州又有一本字絶小世亦以为鲁公书騐其笔法殊不类故正字陈无已谓余尝见黄鲁直言乃庆厯中一学佛者所书鲁直犹能道其姓名无已不能记也小字本今録于后使览者详其真伪焉【金石録】
　　小字麻姑仙坛记
　　右小字麻姑坛记顔真卿撰并书或疑非鲁公书鲁公喜书大字余家所藏顔氏碑最多未尝有小字者惟干禄字书注最为小字而其体法与此记不同盖干禄之注持重舒和而不局蹙此记遒峻结尤为精悍此所以或者疑之也余初亦颇以为惑及把玩久之笔画巨细皆有法愈看愈佳然后知非鲁公不能书也故聊志之以释疑者【集古録】
　　右唐小字麻姑坛记顔真卿撰并书在今江西南城县之麻姑山欧阳公谓或者疑其非真而复以为笔墨有法非鲁公不能书也赵明诚谓陈无已尝见黄鲁直言此乃庆厯中一学佛者所书鲁直能道其名及观陆放翁云鲁公麻姑坛记有大小二本盖用羊叔子岘山故事通志金石畧载鲁公书亦有小字麻姑坛记则欧公之疑与鲁直之言又似不足信元栁待制道传云麻姑坛碑小字楷法尤精比闻旧石焚毁山中虽重刻无复当时笔意则亦以小字为顔书但谓石已不存非也吴文正公云麻姑碑在吾乡旧为雷所破重刻至再字体浸失其真则被焚者乃临川大字本而南城之石至今固无恙也【金薤琳琅】
　　三茅君下泊宫记
　　黄洞元撰卢士元书贞元十五年立【诸道石刻録】
　　华阳洞主王轨先生记
　　王宗书贞元中立江宁府【金石畧】
　　修下泊宫记
　　浙西观察判官王师简撰道士任参元书下泊故茅君宅也在三茅山下元和中浙西观察使薛苹修以为宫并立三茅君像以元和九年立此碑【集古録目】
　　紫阳观常住庄园等记
　　长庆二年八月立在茅山玉晨观【复斋碑録】
　　资福院记
　　长庆二年立李徳裕撰【舆地碑目】
　　洞虚观记
　　在延陵县陶村陶隠居之故庐也有长庆中石记存焉【舆地碑目】
　　三像记
　　李徳裕撰并八分书寳厯二年八月【金石録】
　　八分书与崇元圣祖院记一体书李徳裕既建圣祖院并立元皇帝孔子尹喜三像援引传记事迹作此记以寳厯三年刻【集古録目】
　　茅山三像记李徳裕撰徳裕自号上清都大洞三景弟子上为九庙圣主次为七代先灵下为一切含识敬造老君孔子尹真人像三躯此固俚巷庸鄙人之所常为徳裕为之有不足怪然以孔子与老君为伍而又居其下此岂止徳裕之独可罪耶今史记载孔子问礼于老耼耼戒孔子去其骄气多欲而孔子叹其道犹龙之语着于耳目自汉以来未有以为非者岂止徳裕之罪哉【集古録】
　　冲虚真人庙记
　　刘三复撰李徳裕八分书太和元年十二月【金石録】
　　灵寳院记
　　太和三年云水道士吕子元书兼篆额【刘大彬茅山志】
　　修仙都观记
　　段文昌撰李师复正书太和四年正月记【复斋碑録】
　　左真人仙堂记
　　张虚白撰袭真子书【金石録】　开成三年立【舆地碑目】
　　新修紫极宫记
　　贾岛撰正书无姓名防昌元年三月【金石録】
　　乐公修紫极宫记贾岛书普州【金石畧】
　　紫极宫记
　　王维真书会昌四年夀州【金石略】
　　巴州紫极宫记
　　大中元年军事判官进士萧珦记【舆地碑目】
　　栖霞观碑
　　在象山县大中元年孙谏卿撰【舆地碑目】
　　集圣院记
　　在赤水县之龙多山咸通间李嵇作【舆地碑目】
　　仙坛记
　　咸通中刘史撰【舆地碑目】
　　常州兴道观新建斋堂记
　　道士周汉宾撰并正书薤叶篆额干符四年七月建【舆地碑目】
　　仙都观修斋灵感记
　　段成式撰李腾书咸通四年五月立【复斋碑録】
　　扶风公创造仙都观
　　蹇宗儒撰尹翃正书并题额咸通四年十一月记【复斋碑録】
　　仙都观老君石像记
　　冯涯撰尹翃正书并题额咸通五年七月记【复斋碑録】
　　仙都观新建南楼记
　　栁骈撰杨珪书咸通五年四月记干符二年七月建【复斋碑録】
　　天台导元院记
　　张仁颖撰道士叶琼秀书道士叶孤云八分书额文徳元年十一月立【复斋碑録】
　　补
　　龙瑞宫记
　　贺知章撰并正书开元二年立【诸道石刻録】
　　无嵗月及书跋
　　魏夫人上升记　顔真卿书抚州【金石略】
　　圣像应见记　苏灵芝书广信军【金石略】
　　桃源修坛记　甘从福书鼎州【金石略】
　　紫府观记　在金坛县马迹山唐上元令王仲康记【舆地碑目】
