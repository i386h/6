<!-- { "loadSidebar": true } -->
　　唐王维送杨长史赴果州诗　在郡治
　　唐屈突公徳政碑　在西川县资福寺河南府陆浑尉崔晟撰
　　唐仙林观碑　在西充县列真观唐中书侍郎赵彦昭撰
　　唐程仙师蝉蜕偈皂荚碑　在西充县降真观
　　唐圭峰禅师法碑　在西充县金莲院
　　唐相如县石龛佛像记　在县治县令陈子良撰伪蜀誓火碑　永平五年建在州北广川庙中
　　永兴节度使王彦超重修行成思堂石刻　不着姓今附后作堂在姑孰把麾来果山男子四方志万里如目前振振佳公子性行纯于天既知仁有本自应枝叶繁宣尼语参孝推广十八篇君能扩充之九思极其全道行身亦立名显其先回观庐墓人卑卑何足言
　　谢寰山灵泉碑　谢真人父讳寰所居名谢寰山山有院名灵泉有一唐碑字多讹缺
　　耆旧録　自汉纪信以下三十六人并见学録蒲士龙所编耆旧録又有赵嗣业赵昌藻游问为之賛并绘像于郷贤堂　又自隠逸王公宇以下一十四人在耆旧録外亦绘像于郷贤堂又复搜访自王绾以下二十余士悉系干左而其右游公仲鸿纪赵忠定绍熙甲寅始末甚详
　　开汉志　郡守朱繁开汉志序云纪将军加封诰词有云实开汉业故建楼命曰开汉郡志名编亦曰开汉于理亦无碍而郡志序云又以开汉命郡象之窃详州名郡名皆朝廷所赐不应擅改今九域志苐曰南充郡尚朝廷所以命也未请于朝以求改命而自称曰开汉于理未安云
　　资州碑记
　　汉永建五年汉安修栈道记　在内江县界磨崖字今已磨灭
　　陈君徳政碑　陈君失其名汉永建五年为汉安长有碑在獠井埧层崖之腹字虽磨灭然尚可考
　　隋勅改罗汉院碑　隋初勅改罗汉院碑今在法云院唐开元栖神山略记　在法鉢池前刺史房涣文唐顔鲁公书中兴颂碑二　一在东崖一在西崖河相农碑　在资阳县王褒墓左
　　王褒墓石表　西汉王褒墓在资阳县北二十五里碑字已磨灭
　　三仙磨崖题名　在资阳县三江镇碑云贞元十四年十月十日杜锡崔熊席夔三人同游
　　洗公石马塔院记　　滴水岩结界记　　郑纲诗在北岩及寜国寺
　　陈图南诗　在得道山并邵傅跋
　　崇夀观碑　唐天寳二年建宗御书额见有石刻乃唐御史中丞宋浑文碑已磨灭
　　杜光庭醮坛山北席院记
　　王师闵西岩龙潭瀑布诗　在龙水
　　李渭北岩诗　卢并北岩诗　张公瑾北岩诗　在龙水
　　重修北岩记　唐邵泰文
　　裴晋公自賛　在灵虚院
　　灵仙观碑　西汉王褒宅在资阳县西驷马里今改为灵仙观碑碣洗砚池尚存焉
　　唐裴瞻墓碑记　唐左仆射裴瞻墓在盘石县北五里有世谱碑记藏于寳灵院
　　唐韦臯纪功碑　碑在郡市心居民室下绍兴丁巳穴土有碑石太守命工取其石重彻民屋不果止録其文乃御制纪功碑铭并序皇太子书碑面残缺不全惟碑隂乃开成元年臯从孙铤为本州守日纪述其文具全遂复覆之
　　安夷军诗碑　绍兴十六年内江令董昌龄移徙新市平县基土中得小碑一片有诗云战马向风嘶荒鸡隔水啼终日随征斾何时罢鼓鼙
　　青松亭记　在州治唐干符四年西川节度使成都尹髙骈记并书
　　毗沙门天王讃　绍兴壬戌郡守邵愽得碑城北隅唐羊士谔为刺史撰并书
　　资中志　扈自中编李折序
　　普州碑记
　　唐楼岩山寺讃铭序　唐开元戊辰前刺史农杨公珪愽陵崔元让及刺史房公失其名
　　唐老君应现碑　唐开元观唐老君应现碑开元二十九年岳阳郡奉勅建大宋淳化二年重镌
　　唐紫极宫碑　集古録唐乐阐撰贾岛书乐彦融【缺】
　　碑以防昌元年立在普州
　　唐西岩禅师受戒序　普州刺史韦忠开元十年建普慈志　郡守杨泰之序
　　郡北小千佛院记　普慈志云在开皇十三年
　　唐宣宗赐浪仙墨制　在大中八年
　　贾浪仙墓表　字浪仙燕人广明庚子东蜀从事上谷侯圭表曰于戏有唐诗流贾君之墓
　　贾岛墓铭　集古録云唐苏绛撰冯贽书碑以防昌四年立在普州
　　聂公真龛记　在灵居山军事判官何光逺撰广政四年建
　　茗山平冦録　见普慈志
　　合州碑记
　　唐令长新戒　在赤水县开元二十四年立宗尝择县令百六十三人赐以丁寜之戒其后为县者皆以戒刻石集古録取焉景祐中令重刻之今非唐故物矣
　　古书岩　在巴川县岩间隠隠如篆文不可读
　　石门弥陀像　在石门县之北岩唐开元二十三年州别驾张钊为刺史孙希庄作
　　祭龙多山题名　天寳十四年十月十一日大中大夫守巴川郡太守真寜县开国男上柱国赐紫金鱼袋韦藏锋集制醮祭
　　涪内水石镜题名　大唐大厯十年三月三日　石出时兵甲息黎庶归六气调五种熟刺史兼侍御史王珽记
　　卢舍那佛二菩萨记　在石【缺】县三北岩唐长庆二年刺史刘温作
　　集圣院记　在赤水之龙多山唐咸通间李嵇作季子墓铭　在巴川县相以为孔子所书张从申记云旧石湮没宗命殷仲容榻本之大厯中再刻此从申所记也此刻未知何人所模
　　濮岩铭　距城三里元祐五年郡守刘象功磨崖唐孙樵龙多山録　旧刻刓缺元祐七年刘象功再书遒劲可喜
　　龙多山鹫台院石刻　绍兴三十二年十一月缙云冯时行记
　　将军祠石刻　在龙门山东八里印土院有将军祠石刻云故唐将也迯难山中而死山隂或曰战国人也嵗春夏民以车葢迎其神至水上张幄致飨
　　唐永泰二年石刻　在化度院在县西五十里石刻但云永泰二年按水泰齐明帝唐代宗年号齐永泰止五月而唐永泰二年十一月始改大厯故知为唐无疑
　　鴈塔题名　在赤水县宣和间栁瑊始刻置长安慈恩寺葢搨本也
　　活乐乡校记　沿浩江四十里郡人度正立太子庙士之向学者有所依归又自为之记
　　垫江志　郡守任逢编
　　荣州碑记
　　大周圣徳勒石文碑　在州衙子城门外长庆三年立韦綨撰
　　州县碑　伪蜀司仓参军荀延庆撰
　　真义侯碑　在本庙唐元和二年迁旧经云即古独孤白马蜀将二人也
　　唐刺史薛髙丘磨崖碑　在荣徳山唐开元二十年刺史薛髙丘磨崖碑今字画已磨灭
　　荣隠山修道观石碑　在本山上
　　荣黎山古寺碑　在本山上
　　唐元符元年祷雨碑　在荣黎山上
　　荣徳山薛刺史磨崖碑　在山半
　　靖难侯庙碑　在本庙内
　　图经　隆兴元年李焘为守教官勾演编
　　昌州碑记
　　演教院碑　在昌州旧基院有防碑载唐咸通嵗县令唐允中
　　净土院碑　在昌元县东四十里碑云唐太和五年建石佛寺记　在永川县东二十里方舟李公石为之记唐韦君碑　在北山干寜二年靖南令胡密所作呉季子墓碑　在北山相以为孔子书开元中殷仲容奉诏摹搨大厯中萧定刋之润州张从申为之题其后
　　髙祖大风歌碑　在北山
　　古文孝经　在北山元二十二章与今文十八章小异按今文先出于汉初而古文与尚书同出于孔子壊宅今文已盛而古文独不得列之学官惟孔安国马融为之及明皇注今文十八章孝经为古文者益微矣司马光范祖禹皆曽缴进光谓始藏之时去古未逺其书最真祖禹又为之说亦云古文庶得其正
　　六经图碑　在郡学郡人杨甲鼎卿所着也
　　六十四卦象碑　在昌元县
　　画维摩石碑　绍兴间北山刻云郡之惠因寺藏经壁隂有水墨画文殊诣维摩问疾一堵意全相妙合经所说恐浸漫灭故刻石于此
　　靖南志　太守黎伯巽序
　　渠州碑记
　　防石阙　在大竹县北一里其一镌云汉谒者北屯司马左都侯沈府君其一镌云汉新丰令交阯都尉府君其阙上各镌出屋宇禽兽飞走之像又有单石阙二相去防石阙一里其中镌雕物像与此同
　　三圣碑　系唐睿宗御制文今在县南州学内
　　道徳经碑　在城北紫极观唐咸通中州刺史程夀建立
　　后汉车骑将军冯绲墓志铭　墓在大竹县古寳城双石阙西南一丈二尺按后汉书冯绲宕渠人也墓铭碑尚在碑额篆云车骑将军冯公之墓铭碑文作书字犹可辨也
　　公府建置碑　开寳三年张琪记干徳六年许允修创大唐渠江县冲相寺碑　碑立于防昌之后
　　古賔城碑　九域志云流江古賔城有古碑文字磨灭宕渠志　无编集人姓名无郡守题名无仙佛诗章等文
　　叙州碑记
　　晋张麟夫人墓表　在庆符县南一百六十里
　　韦南康纪功碑　在江西旧州治岸溉元和五年立碑隂载南康谢赐表碑至今字画大半磨灭
　　定夸湖唐碑　在城东门外有唐碑存焉有曰山苍苍烟际横【缺】湖水平其余漫灭不可攷
　　唐都督戎州李通破贼碑　在州南一百里今碑字亦残缺
　　大唐南诏王碑　在石门界唐贞元七年袁滋题唐古戎道记　在州治之对天苍山崖壁间唐人所书笔画劲正唐干封二年詹君秀修复此道而为之记
　　唐黎干墓表　在州西岸石马溪之上今石马尚存唐张九宗修花台寺记　元和五年张九宗书
　　金箱谷　在宣化上流三十里呉季成所卜筑在山之阿有山谷老人所书盘谷序防州学记碑刻
　　山谷悟轩石刻　在南溪县资圣院
　　懐安军碑记
　　汉张子阳碑　汉幽州刺史牂牁太守张子阳碑在唐化镇防五里许乃张子阳墓东汉顺帝永建四年造
　　唐昌利观记　在昌利山延祥观开元中金堂尉沛国武犍撰
　　王头陀塔铭　在云顶山塔院贞元十五年薛倕撰如舜禅师碑铭　在金堂龙槐院唐节度使杜琮撰支提石塔记　在三学山唐节度使叚文昌撰
　　鹦鹉舍利塔记　在三学山韦臯撰
　　为八戒和尚谢复三学山精舍表　李商隠撰
　　放生记誓文　在中江岸上太和二年令狐紃撰杜光庭功徳记　在三学山
　　杨浦夀昌寺记　在郎中山
　　三学山飞石记　邑宰张西撰
　　叚医故宅旧碑　后汉隠士叚医故宅今郡城内天庆观是也有叚隠居李真人二像有旧碑字画磨灭不可辨
　　金堂尉沛国武犍碑　在金堂县东延祥观唐开元中立
　　金渊志　郡守韩植序
　　广安军碑记
　　广安军碑　在皛然山有晋太康八年文
　　广安志　嘉定改元郡守廖唐英序
　　长寜军记録文
　　五代伪蜀勅牒　武成三年牒淯井镇羁縻十州五土都虞候罗元审武成三年牒淯井镇羁縻土刺史罗元楚　永平元年牒土兵马司罗元审
　　国朝所给诰勅　嘉祐三年给长寜夷人头首斗盖充土刺史诰国朝所给诰劄甚多今姑録其一或补以官资则告上曰每年添盐若干斤练若干疋更不依律令支给请受
　　祥符平夷始末
　　庆厯皇祐平夷略
　　熙寜经制诸夷本末
　　元丰平乞弟本末
　　范中书百禄誓夷　熙寜七年平五囤蛮作文以誓之其碑在今之报恩寺
　　范荣公进誓平夷文表
　　赵招讨平晏夷贺捷文表
　　长寜志　嘉定己卯教授贺寅东序
　　小桃源铜牌　见小桃源下
　　梅圣俞春雪诗　归田録载苏子瞻尝于淯井监得夷人所卖蛮布弓衣其文织成梅圣俞春雪诗葢其名重于炎敫
　　富顺监碑记
