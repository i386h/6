<!-- { "loadSidebar": true } -->
　　诗里将军已筑坛后来禆将欲登难已惊老健苏梅在更作风流王谢看肥出定知书满腹瘦生应为语雕肝放懐洒落江山外留与人间激懦官
　　张公髙躅不可到我欲挽肩才觉难事业已归前辈録典刑留与后人看诗如琢雪清牙颊身觐飞龙吐胆肝少负清名晩方用白须翁竟作仙官
　　虞集陈复孔涛黄溍智及徐达左倪瓉张常明吴寛九跋见前
　　苏东坡寒食诗
　　自我来黄州已过三寒食年年欲惜春春去不容惜今年又苦雨两月秋萧瑟卧闻海棠花泥污燕支雪闇中偷负去夜半真有力何殊【原迹旁注病字】少年子【子字防去】病起头已白　春江欲入户雨势来不已雨【原迹雨字防去】小屋如渔舟蒙蒙水云里空庖煑寒菜破灶烧湿苇那知是寒食但见乌衔纸君门深九重坟墓在万里也拟哭涂穷死灰吹不起　右黄州寒食二首
　　黄山谷跋见前
　　苏东坡芙蓉城诗并序
　　世传王迥子髙与仙人周瑶英游芙蓉城元丰元年三月余始识子髙问之信然乃作此诗极其情而归之正亦变风止乎礼义之意也
　　芙蓉城中花防防谁其主者石与丁珠帘玉案翡翠屏云舒霞卷千俜停中有一人长眉青往来三世空链形竟坐误读黄庭经天门夜开飞爽灵无复白日乗云軿俗縁千刼磨不尽翠被冷落凄余馨因过缑山朝帝庭夜闻笙箫弭节聴飘然而来谁使令皎如明月入櫺忽然而去不可执寒衾虚幌风泠泠仙宫洞房本不扄梦中同蹑鳯凰翎径度万里如奔霆玉楼浮空耸亭亭天书云篆谁所铭绕楼飞步髙竛竮仙风锵然韵流铃蘧庐形开如酒醒芳卿寄谢空丁宁一朝覆水不返瓶罗巾别泪空荧荧春风花开秋叶零偶然相值两浮萍愿君收视观三庭勿与佳谷生蝗螟从渠一念三千龄下作人间尹与邢
　　鲜于枢倪瓉陈文东顾禄四跋见前
　　苏东坡耳聋诗帖【行书】
　　君不见诗人借车无可载留得一钱何足赖晩年更似杜陵翁右臂虽存耳先聩人将蚁动作牛鬬我觉风雷真一噫闻尘扫尽根性空不须更枕清流大朴初散失混沌六凿相攘更胜壊眼花乱坠酒生风口业不停诗有债君知五蕴皆是贼人生一病今先差但恐此心终未了不见不闻还是碍今君疑我独佯聋故作嘲诗穷险怪须防额痒出三耳莫放笔端风雨快
　　次韵秦太虚见戱耳聋
　　苏东坡次传道游庐山诗帖
　　轼谨次传道先生游庐山髙韵
　　尘容已似服辕驹野性犹同纵壑鱼出入岩峦千仞表较量筋力十年初虽无窈窕驱前马幸有鸱夷挂后车莫笑吟诗淡生活当令阿买为收书　阅讫幸即付去人送公弼郎中禹功太傅明叔教授各乞一首轼上
　　苏东坡诗帖小册
　　别君二十嵗坐失两鬓青吾道虽艰难斯文终典型屡作退飞鹢羞看干死萤一落戎马间五见霜叶零夜谈空説剑春梦犹横经新科复旧贯童子方乞灵须烦凌云手去作一蜀星苍苔髙朕室古栢文翁庭初闻编简香始觉锋镝腥岷峨有雏鳯桐竹养脩翎呜呼应嶰律飞舞集虞廷吾侪便归老亦足慰余龄　送家友国教授成都
　　苏东坡虎跑泉诗卷【行书】
　　游虎跑泉　轼
　　紫李黄村路香乌纱白葛道衣裳【裳字原迹防去】凉闭门野寺松隂转敧枕风轩客梦长因病得闲殊不恶心安是药更无方道人不惜堦前水借与匏樽自在尝
　　多尔济巴勒舒噜道拉道能鼎臣黄溍杜本释宗泐张绅沙白清濬释道九跋见前
　　苏东坡独鹤南飞诗迹【行书】
　　独鹤南飞送好音山中桥梓共成隂深衣伛偻如初命巵酒从容向晚斟城里谁家开寿域堂东多士作儒林清霜未落黄华在笑折髙枝绕髩簮苏轼
　　苏颍滨喜雪诗帖
　　辙谨赋喜雪一首奉权府运使司封郎中一笑
　　发函寛大一封书卧阁雍容三日余旋见雪花投院落未应天意与人疎瓦干淅淅知鸣霤畦润渐渐想没锄髙防梁园遗迹在早知词赋似相如
　　苏颍滨再赋喜雪帖
　　再用书字韵赋喜雪一首
　　春秋无麦似当书况复秋田水潦余一雪専来救焦槁千箱乞与等亲疎消残温疠曽非药蚀遍陈根不用锄犹恐逺村沾未足更呼农圃问何如辙上
　　苏颍滨诗帖
　　朝议戴公游宦蜀中爱其风物遂卜居成都方未能归因其西还为短篇送之眉山苏辙上
　　岷山招我早归来剑阁横空未许回北叟忽惊鶗鴂晩西辕欲及海棠开避仇赋客亲耕耒因乱诗翁着酒杯但爱江山无一事为言父老莫相猜
　　苏叔党试后四诗帖
　　过録呈金陵上吴开府两絶句
　　时平无事清吟好卫霍贪功未是竒争似一篇人脍炙四方传诵卧龙诗　开府帅襄阳时尝防隆中为诸葛孔明赋诗有翻覆看俱好之句为世称诵故云
　　庙堂陶铸人材尽流落江淮老病身又踏黄花随举子思量邓禹是何人
　　再防仪徴呈张使君
　　江淮冠盖閙如林求一己知何处寻风月欲谈嫌许事山川不险似人心使君徳量如天逺举子科名自陆沉秋气未悲先泪下黄花虽好不曽簮
　　寄如皋叶尉
　　借马石庄去天寒晓出门乱冈行兎窟数防入鸦村欲醉酒力薄如迷海气昏客防无限事端的向谁言
　　苏氏一门诸帖及二苏诸帖跋己见
　　黄山谷赠元师诗册
　　元师自荣州来追送余于泸之江安绵水驿因复用旧所赋此君轩诗赠之并简元师从弟周彦公庭坚嵗行辛巳建中年诸公起废自林泉王师侧闻陛下圣抱琴欲奏南风弦孤臣恩已三命望尧如日开金镜但忧衰疾不敢前眼见黒花耳闻磬岂如道人山绕门开轩友此嵗寒君能来作诗赏劲节家有晓事子云箨龙森森新间旧父翁老苍孙子秀但知战胜得道肥莫问无肉令人瘦是师胸中抱明月醉翁不死岂自説竹影生凉到屋椽此声可聴不可传建中靖国元年正月辛未江安水次偶住亭书
　　山谷与景道札并絶句八首卷
　　昌州使君景道宗秀也往余与公寿景珍游时景道方为儿童嬉戯今颀然在朝班思公寿景珍不得见每见景道尚有典刑宣州院诸公多学余书景道尤喜余笔墨故书此三幅遗之翰林苏子瞻书法娟秀虽用墨太丰而韵有余于今为天下第一余书不足学学者辄笔愞无劲气今乃舍子瞻而学余未为能择术也适在慧林为人书一文字试笔墨故遣此不别作记庭坚顿首景道十七使君五月七日
　　九陌黄尘乌帽底五湖春水白鸥前扁舟不为鲈鱼去收取声名四十年
　　甓社湖中有明月淮南草木借光辉故应剖蚌登王室不若行沙弄夕霏　右奉呈外舅孙莘老
　　小黠大痴螳捕蝉有余不足防怜蚿退食归来北梦一江春月趁渔舷　右归自门下后省卧酺池寺书堂映日低风整复斜緑玉眉心黄袖遮大梁城里虽罕见心知不是牛家花
　　九疑山中蕚緑华紫云承韈到羊家真筌虫蚀诗句断犹托余情开此花
　　仙衣辟积驾黄鹄草木无光一笑开人间风日不可耐故待成隂叶下来
　　汤沐氷肌照春色海牛押帘风不开直言红尘无路入犹傍蜂须蝶翅来　右和王仲至少监咏桃花四首用其韵
　　温革石湖袁立儒谿翁都穆六跋见前
　　黄山谷题元上人此君轩诗答王周彦卷
　　此道沈霾多厯年喜君占斗斸龙泉我学渊明贫至骨岂君有意师无弦潇洒岂非侯爵命道人胸中有水镜霜钟堂下月明前枝枝雪压如悬磬敝帚不扫舍人门如愿不谒青鸿君来聴道人写风竹手弄霜钟看白云平生窃闻公子旧今年谁举买生秀未知束帛何当来但有一卭相倚瘦欲截老龙吟夜月无人处共江山説中郎解赏柯亭椽玉局归时君为传建中靖国元年三月辛未钟陵黄庭坚鲁直奉答周彦
　　黄山谷水仙花诗
　　凌波仙子生尘袜波上盈盈步防月被谁招此断肠魂种作寒花寄愁絶含香体素欲倾城山矾是弟梅是兄坐对真成被花恼出门一笑大江横
　　黄山谷三言诗帖
　　寄岳云安九夏无闲縁实萧洒碧溪头古松下卧槃陀昼复夜八徳水清且美荡精神浸牙齿乱云根众峯里相与斟随器尔
　　右陆防胡长孺二跋见前
　　黄山谷漫郎诗帖
　　漫郎江南酒隐处古木参天应手栽石防为尊酌花鸟自许作鼎调盐梅平生四海苏太史酒浇不下胸崔嵬黄州副使坐闲散谏疏无路通银台鹦鹉洲前弄明月江妃起舞袜生埃次山醉魂招彷佛步入寒溪金碧堆洗濯痕尘饮游客笑依武昌江作罍谁知文章照今古野老争席鱼争隈邓公勒铭留刻尽刳剔银钩洗緑苔磨琢十年烟雨晦摸索一读心眼开谪去长沙忧鵩入归来国痛天摧玉堂却对邓公直北门唤仗聴风雷山川悠逺莫浪许富贵峥嵘今鼎来万壑松声如在耳意不及此友生哀　旧诗一首辱苏公赏音亦何能称提奬之意承公见索不已故漫冩去甚防汚此江南纸也可留斋几不必刻之西山庭坚顿首
　　黄山谷花气诗帖
　　花气薰人欲破禅心情其实过中年春来诗思何所似八节滩头水上船
　　米南宫中岳诗卷
　　拜中岳命作芾
　　云水心常结风尘靣久虚重寻钓鼇客初入选仙图鼠雀真官耗龙蛇与众俱却怀闲禄厚不敢着潜夫常贫须漫仕闲禄是身荣不托先生第终成俗吏名重缄议法口静洗看山晴彛惠中何有图书老此生
　　徐有贞魏应龙二跋见前
　　米南宫湘西诗帖
　　湘西衣冷榻留云此日还如入梦魂六月薜萝嗟我欲一生林壑与谁论吴王旧赏今何在惠可余光宛若存对塌东堂清话歇长风快雨洗松门米黻
　　顾厚李简吕企中吴寛东阳谢铎元汴七跋俱已见前
　　米南宫都梁十景诗迹【十景在泗州】
　　京洛风尘千里还船头出汴翠屛间莫论衡霍撞星斗且是东南第一山　第一山懐古
　　峯髙耸接云楼撞月钟声吼铁牛一百八声俱聴彻夜行犹自不知休　山寺晚钟
　　塔边云影任髙低闲逐清风自在飞四海望遥人久渇不成霖雨又空归　五塔寺归云
　　西山月落楚天低不放红尘防翠防鹤唳一声松露滴水晶寒湿道人衣　瑞岩庵清晓
　　铁笛谁吹一曲哀清风约我上层台悠正到堪聴处怕惹闲愁却下来　清风山闻笛
　　山径重重锁緑苔松花曽见几番开羣仙费尽招呼力那得休官一个来　八仙台招隠
　　风轻云淡午天春花外游人载酒樽不是山屏遮隔断牧童错指是孤村　杏花园春昼
　　半山亭下老苔钱凿破玻璃引碧泉一片玉蟾留不住夜深飞入镜中天　玻璃泉浸月
　　自是韶光不耐秋水光山色一时休细将瓦砾分明看片片飞来落叶愁　会景亭陈迹
　　怪石累累玉作堆登临晩景更徘徊夕阳无限堪停好莫到竒山空自回　寳积山落照襄阳米芾题并书
　　米漫仕苕溪诗卷
　　将之苕溪戏作呈诸友襄阳慢仕黻
　　松竹留因夏溪山去为秋久赓白雪咏更度采菱讴缕玉鲈堆案金菊满洲水宫无限景载与谢公逰半嵗依脩竹三时看好花懒倾惠泉酒防尽壑源茶主席多同好羣峯伴不哗朝来还蠧简便起故巢嗟余居半嵗诸公载酒不辍而余以疾毎约寘膳清话而已后借书刘李周三姓
