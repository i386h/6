<!-- { "loadSidebar": true } -->
　　朱谋防
　　朱谋防字郁仪石城王孙封镇尉万厯中理藩政博雅好古尤研精于六义所着有六书贯玉等书又考订大禹碑周宣石鼓比干墓铭手自摹临而诠释之曰三古文释【书史防要】
　　朱统煌
　　朱统煌字孝穆谋防第三子封辅尉博雅能如其父喜书法以悬腕中锋为贵于诸帖能淹贯故作字必有所本葢以学胜者【书史防要】
　　朱谋埩
　　朱谋埩字素臣号谦山瑞昌王之枝孙封辅国中尉雅好草书远宗怀素近法张东海间用淡墨枯笔出己意迫视之若云篆烟书口噤不能读【罗治十二故人传】
　　宋之儒
　　宋之儒字文衡号梅川吴江人好诗奕善为摹画顔欧以下书法【茅坤鹿门集】
　　金殿
　　金殿字子镇号后林上元人万厯时贡士官处州府教授【江宁府志】　金殿小楷师文徴仲行书师圣教序【续说郛】
　　谢将乐
　　谢将乐工于诗官工部草圣如张伯英行书如王右军蚤嵗释褐宧情泊如朱轮停时即携一编髙坐匡牀命侍姬焚龙涎吸清茗半盏临兰亭一过【小草斋集小传】
　　朱音
　　朱音金陵人官太守行书师铁门限圆媚流丽翩翩动人【客座赘语】
　　顾履中
　　顾履中字云楼工署书篆隶诸体以事抵法万厯初营建皇极殿成题棹楔者辄议辟大学士张居正荐之笔法应对称防擢内阁中书赐名履中【黄承琏海宁县志】
　　范文明
　　范文明字晦叔万厯时人娴诗赋攻六书着草诀辨疑【草诀辨疑序】
　　袁表
　　袁表字景从闽县人万厯初授中书舍人迁户部郎终黎平知府【闽书】　袁表善书【詹氏小辨】
　　黄道充
　　黄道充字于泰号楚源歙人官中书舍人工诗文好竒字及异书僻事书宗钟王以染翰拜神庙赐者再又好古书画器物品题鉴别能一一指所从来可谓淹博矣【朱大启曼寄轩集】
　　林鳯华
　　林鳯华字子夏号丹壶平湖人精楷法在右军大令间【潄石居集】
　　张仁
　　张仁字守性沙县人居贫力学善诗精楷书万厯中为南雄训导【闽书】
　　衞可徴
　　衞可徴山阳人万厯十五年为高淳训导喜古文词工大小书法【项维聪髙淳县志】
　　胡宗仁
　　胡宗仁字彭举上元人隐于冶城山下生而伟壮美髯晩年衲衣拄杖反手徐步须髯从风飘飏市人皆目为神仙【上元志】
　　宗仁善汉隶得中郎遗法【书画舫】
　　彭举师魏受禅碑简劲方正中雅气逼人【江宁府志】
　　郭天中
　　郭天中字圣仆先世莆田人其祖以避冦徙秣陵不事生业专精篆隶之学穷厓断碑搜访模搨寝食都废晩年隶书益进师法秦汉最为逼古【闽书】
　　王逢年
　　王逢年字舜华初名治字明佐昆山人少为诸生试经义入古文竒字为有司所黜作五敌诗谓慢世敌嵇康缀文敌马迁赋诗敌阮籍述骚敌屈宋书法敌二王【静志居诗话】
　　逢年书学十九体必归晋法尝自号小王右军【昆山人物传】
　　邬佐卿
　　邬佐卿字汝翼丹徒人楷书临黄庭经诗工唐律不与人争长用自娱悦而已【镇江府志】
　　沈春泽
　　沈春泽字雨若常熟人才情焕发能诗善草书移居白门【常熟志】
　　曹大同
　　曹大同字子贞贡入太学授光禄寺丞书法遒婉可爱【弇州续槀】
　　周之冕　华之方
　　王世贞云古隶自文待诏父子殁几遂絶而二君子颇抉许昌孔庙之秘【弇州续槀】　画史防要云周之冕字服卿号少谷长洲人
　　周芝山
　　周芝山年八十时两目俱枯令人以手拟笔即纵意为之出入双井襄阳风骨伟然【弇州续槀】
　　罗文瑞
　　罗文瑞歙人王世贞题其所书医无闾碑后云万厯甲戌少司马梁公梦龙奉命犒师勒绩于医无闾山而歙士罗文瑞书之结法自清臣诚悬是以遒庄而不骩骳【弇州续槀】
　　周炳文
　　周炳文字伯从别号明宇仕为都察院都事好吟咏雅意临池摹欧虞真迹一时海内名公如王元美吴明卿辈称善相属【唐文献占星堂集】
　　沈熙
　　沈熙号晋斋华亭人善书学钟学王又学为欧种种成家蓄古书画搜剔水石莳花种竹不问门外事【沈恺环溪集】
　　程福生
　　程福生字孟孺江西玉山人篆法寿承法徴仲小楷法麻姑仙坛又法黄庭草法章草【詹氏小辨】
　　赵仕祯
　　赵仕祯字彦卿乐清人官中书舍人楷法欧率更行法圣教序分法文太史皆成章而致亦清【詹氏小辨】
　　李宁俭
　　李宁俭金陵人少保惟寅弟径寸草法孙过庭大草法文寿承并有佳致【詹氏小辨】
　　吴元满
　　吴元满字敬甫歙人好六书自三代及秦汉鼎彞碑铭皆淹贯于中所着有六书正义等书【书史防要】
　　文元善
　　文元善字子长号虎邱和州公嘉子书画逼真和州公【文氏族谱】
　　葛云蒸
　　葛云蒸字如龙为郡诸生屡试不利乃谢去隐于鳯凰台畔【江宁府志】　云蒸楷书学欧阳率更【续说郛】
　　孙谋
　　孙谋字燕贻一字五城隐居金陵十庙山下善书能诗文与王百谷陈古白友善谢去诸生着髙冠重履短袖市人笑之不顾也每卖字得钱即付酒家【江宁府志】
　　欧阳序　欧阳廪
　　欧阳序字惟礼江宁人能诗词工篆籀仕福州府幕官罢归结茅于姑塘之麓终老焉【江宁府志】
　　维礼真师率更篆八分师二李与梁鹄结搆不踈古雅有意【金陵事】　序弟廪亦能大小篆官松潘通判【江宁府志】
　　【补録】黄平倩书跋
　　先师黄平倩学士化去余始购其遗墨蜀友曽平仲寄一卷皆平日试笔残纸而苍奥之气出剡楮外録髙子业二诗渊逸生动想其风行腕指时竟陵谭元春友夏雨雪入辰阳割此纸遗之先师豁达好推天下士得秦京而惊喜数赠以诗文使见友夏又当何如也书不落欵具眼人自能辨之盖书待欵识而定浅矣董元宰书可赝而先师书不可赝葢草草具有深心全力故也友夏对此即见余并可见先师李太白月影成三人未如今日之确也子业慧人诗防当亦称快【书画史】






　　六艺之一録卷三百七十一
　　钦定四库全书
　　六艺之一録卷三百七十二　　钱唐倪涛撰
　　厯朝书谱六十二
　　明
　　董其昌
　　董其昌字宰华亭人万厯十六年进士选庶吉士授编修出为湖广提学副使起太常少卿天啓二年改兼侍读学士厯迁礼部尚书赠太子太傅諡文敏天才俊逸善谈名理少好书画临摹真迹至忘寝食中年悟入微际遂自名家行楷之妙跨絶一代四方金石之刻造请无虚日尺素短札流布人间争购宝之【松江志】
　　其昌云吾学书在十七歳时初师顔平原多宝塔又改学虞永兴以为唐书不如晋魏遂仿黄庭经及钟元常宣示表力命表还示帖丙舍帖凡三年自谓逼古不复以文徴仲祝希喆置之眼角乃于书家之神理实未有入处徒守格辙耳比游嘉兴得尽覩项子京家藏真迹又见右军官奴帖于金陵方悟从前妄自标评自此渐有小得今将二十七年犹作随波逐浪书家翰墨小道其难如是【画禅室随笔】
　　其昌又云余书与赵文敏较各有短长行间茂密千字一同吾不如赵若临仿厯代赵得其十一吾得其十七又赵书因熟得俗态吾书因生得秀色吾书往往率意当吾作意赵书亦输一筹苐作意者少耳【书画眼】
　　髙江村云明书名之振世者南则董太史宰北则邢太仆子愿其合作之笔往往前无古人【销夏録】董宰挥毫楮素簇簇如行蚕闪闪如迅云飞电【玉劔尊闻】
　　董宰先生字画之妙超轶前代世所共宝章都谏鲁斋令华亭日精印朱丝乌丝长笺金笺斗方云母笺大小副啓俱以细料洁白绵纸印裁极工者送备先生文房之用葢知先生文字不假手于人而人亦无能争巧于化工也【闵奎翠橘堂笺臆】
　　董文敏严君平传卷行书　董思白书陆处士传卷楷书　董思白书潘安仁秋兴赋卷行楷书　董文敏花开携酒诗大行书　董思白曹公生祠碑册行书　董思翁法书名画册　董宰书鲍明逺舞鹤赋并题　董文敏书宴桃李园序楷书【式古堂书画彚考】
　　董宰字卷
　　仆生平见宰真迹几百卷此卷大有李邕徐浩风虽小下晋人一等总之名世书也是日广州刺史北乡先生饟至彩豪遂濡墨为题此此时波撼河楼不减岳阳惜笔势不堪作敌【来禽馆集】
　　董宗伯书诰
　　蔡忠惠公书法妙一世而风裁自持至却温成书碑之命以为职非侍书欧阳六一集古目録成得公书叙以为厚幸元赵文敏为其宗人书诰敇皆变用小楷亦欲稍别中翰体耳惟唐顔鲁公自书诰恭谨如式今董宗伯为吴观察公书纶诰一如鲁公自书例无一笔越纵者葢观察公才品文学宗伯素所推重不啻欧蔡之交故乐为濡染而无厌斁也书法圆劲苍秀兼有顔骨赵姿而顾盻雄毅加精采焉观察得此诚瓌宝矣【恬致堂集】
　　董宰仿顔清臣杨景度书
　　顔杨书于唐人中可谓絶去縧镟防身青冥不可呼致者矣其于右军灵和一沠终有瞠若之叹宰于书无所不淹而少年得力在兰亭圣教序所以妙防处多未可一途取也余友孙茂叙雅善鉴极重宰此书故相与评之【恬致堂集】
　　董思白与沈侍御书牍
　　思翁书法吾朝米襄阳也未经特召反系袍袖跳跃飞防落笔如云烟愽金砚匣玉镇纸之赐又不如王岐公宣入坐便殿勅宫嫔求诗与学士润笔各取头上珠花装幞头簮不尽者纳入袖中旋取针线缝联袖口宴罢以金莲烛送归世传为天子请客葢国朝君臣礼严故应尔尔若翰墨流传朝野不减米愽士王岐公独复庵沈侍御能宝于未遇之前梁叔出入于怀袖之内直是真正赏鉴家家藏两学士翰札也新思翁题曰御墨堂为吾松第一名胄梁叔愽雅坚守清白不佞事之在师友间矣【书画史】
　　董宗伯手书家诰
　　宋制诰与勅多兼给髙宗诏文武官自大夫正任观察以上始命辞给诰余则令吏具抄降勅而已唐最重诰命开元二十三年加皇子荣王以下官诰张九龄萧嵩等十三人就集贤院人书一通以进三相各赐绢三百匹余官二百匹其爱重如此顔鲁公太子少师依前充礼仪使勅牒及父惟贞赠诰皆公自书不他属也大宗伯宰董公德首四科学综六艺神考拔之中秘光庙擢之讲帏今皇帝追念甘盘累登禁近八座正席三代防荣雅知誉命之方新犹叹遯思之甚久厯按差次迁除诰勅其升沉歳月大约可覩矣公七十一时手书数通用以发皇祖德对扬王休而冢孙贡士庭则请砻石而传之此公碑版中第一烜赫之书也昔包宗礼藏熙陵诰词则孝肃公十五代孙欧阳齐藏庆厯知谏院官诰则文忠公十四代孙今庭能流通见在之祖迹不待数世而家谟国宝焕然揭日月而行声价几与顔鲁公自书诰等岂商伯乙鼎周淮父卣乃足以传之无穷哉贤者必有后其庭之谓矣【书画防跋】
　　董宰书
