<!-- { "loadSidebar": true } -->
　　新安志　罗愿疏
　　信州碑记
　　南岩古篆　上饶志云弋阳县北三十里有石壁镌古篆二十三字书迹甚美
　　唐人大篆　洪刍山水记云贵溪王表岩有会昌中唐人大篆题名
　　唐元和碑　在永丰之宝积院蒋颖叔诗云旧碑聊一读惟有记元和
　　草衣寺记　在城下南嵓有唐权德舆记
　　南唐钦道观记　在永丰县观旧名黄阳观有朱巩所为记乃南唐徐锴八分书徐篆额今碑在县治
　　龙纪中雄石镇请僧帖　在贵溪之资国寺象山陆九渊子静有跋语辨其真伪唐龙纪时帖由龙纪之元距绍熈辛亥凡三百有三年云
　　王荆公信州兴造记　晋陵张公治信之明年皇祐二年也夏六月乙亥大水降于是募人城水之所入【阙】垣郡府之缺考监军之室司理之狱营州之西北亢爽之虚以宅屯驻之师除其故营以时教士刺伐坐作之法故所无也作驿曰饶阳宅曰囘车筑二亭于南门之外左曰仁右曰智山水之所附也梁囘十有二舟于两亭之间以通车徒之道筑一亭于州门之左曰宴月言所以属賔也凡为城垣九千尺为屋八以楹数之得五百五十二自七月甲午卒九月丙戌为日五十二为夫一万一千四百二十五
　　洪蒭游洞记　曲尽一郡山川之景皆洪所身亲而足歴者也今附上饶志卷末
　　唐曹君墓碑　容斋五笔云庆元三年上饶尉陈庄发土得碑乃妇人为夫君所作君姓曹名因祖父皆仕于唐髙祖之朝惟公三举不第居家以礼义自守及卒于长安之道朝廷公卿乡隣耆旧无不太息惟予独不然谓其母曰家有南畆足以养其亲室有遗文足以训其子肖形天地间范围隂阳之内死生聚散乃世态耳何忧喜之有哉予姓周氏公之妻室也
　　上饶志　赵蕃编　中序
　　池州碑记
　　大防碑记　元和八年齐暎为守日建裴晋公作记于防壁今不存又韩贽文窦潏文
　　刻漏记　杜牧文
　　夫子庙麟台碑　韦应物文
　　紫极宫碑　徐文
　　康济庙记　在建德徐锴为之记
　　昭惠庙墨勅　昭惠庙在铜陵神姓张名寛尝任晋阳太守唐裴休以墨勅赠游击将军又以墨勅封保胜侯及保胜公今三勅俱存昭惠庙
　　开讲诗　集古录巩畴为讲老子而作咸通九年杨岩刻石立于旧巩畴之所居
　　马当山铭　陆龟文有云言天下之险者在山曰太行在水曰吕梁合二险之为一吾又闻乎马当彼之为险也乎大江之旁怪石慿怒跳波发狂日黯风助摧牙折樯幸而脱死神魂飞殊不知坚轮蹄者夷乎太行仗忠信者通乎吕梁使舟檝者行乎马当合是三险而为一未敌小人方寸之包藏
　　题宗御书记　集古录唐张说题元宗御书碑御制书字并年月记及模勒刻字人姓字说所题者大慧禅师塔碑也侍岩记李方撰李宗书会昌四年刻杜牧题名者牧为池州刺史立左史洞之名而题之张祜书会昌五字刻在池州今同附于后
　　唐孚贶侯庙碑　容斋四笔云在铜陵县唐中和二年立
　　池阳前集　吴蔚张古序
　　池阳续集　崇宁中毕渐序
　　池阳前记　政和八年范政明编
　　池阳后记　建炎四年张古序
　　秋浦志　胡兆序
　　饶州碑记
　　饶州刺史碑　容斋三笔云饶州良牧自吴至今以政绩著名者有九贤郡圃立祠以祀此外知名者盖详白乐天集有吴府君碑
　　唐紫极观钟铭　在城紫极观天宝九年上官经野文唐荐福寺庄田记　干兴元年僧志全文
　　唐能仁寺菩萨堂记　南唐边镐文
　　唐荐福寺碑　冷斋夜话云范文正公守饶有书生献诗甚工生自言平生未尝饱时欧阳率更荐福寺碑墨本直干钱文正为打千本使售京师纸墨已具一夕雷击碎其碑坡诗一夕雷轰荐福碑盖谓是也
　　唐饶娥碑　唐栁宗元文云饶姓娥名世渔鄱水娥为室女女事循整乡闾式敬宝应中父醉渔溺死求尸不得娥走哭水上三日不食耳鼻流血气尽伏死明日尸出鼋鱼鼍蛟浮死万类县旁小民悲感怨号会钱具葬娥于鄱水西横道上宗元为之记云
　　唐魏仲兕饶娥碣　在乐平
　　唐魏愔饶娥碣　在乐平
　　南唐双溪观记　在安仁干德二年叶文
　　唐自鸣山记　在安仁唐咸通十年欧阳证
　　吴罗汉寺记　在安仁伪吴顺义六年　罗汉賛　同上
　　玉石寺记　在安仁唐逄汝舟文
　　都颉亡谈　容斋五笔云鄱阳素无图经元祐六年余干进士都颉作亡谈一篇其序士风土物则张仁有篇徐濯有说顾雍有论王德琏有记其所引张徐顾王所着今不复存
　　鄱阳志　史定之序
　　栁将军墓碑　在安仁唐咸通六年
　　栁子厚与元饶州书　见栁文
　　鄱阳旧志

　　六艺之一录卷一百二
<子部,艺术类,书画之属,六艺之一录>
　　钦定四库全书
　　六艺之一录卷一百三　　　　钱唐倪涛撰
　　石刻文字七十九
　　宋王象之舆地碑目
　　广德军碑记
　　顔真卿横山庙碑　碑载自梁天监五年至唐天宝中以祈祷感应始赠水部员外
　　广德军桐汭志　郡守赵亮夫序
　　南康军碑记
　　夏禹石刻　在上霄峰石室中世传夏禹所刻其大如掌文皆隠起仅百余言亦载于江州
　　梁简寂观碑　梁太子仆射沈璿撰
　　唐简寂先生陆君碑　唐宝应中翰林供奉吴筠撰南唐保大中立
　　简寂观碑改修灵宝殿并记　改修灵宝殿并斋记唐御史大夫王路撰
　　简寂观修立石路记　唐掌元帅表奏徐宪撰
　　楚王谷景德观记　朝奉郎栁宏撰
　　唐处士顔君碣　黄太史记海昏县斋观智显寺竹林中所得顔家垄断碑鲁公大字清劲秀发者是也
　　龙纪道碑　唐永徽四年
　　南山寺题钟　唐龙纪元年
　　流霞观记　唐干宁四年
　　永安县记　后周显德七年　已上四处并在都昌县灵溪观碑　南唐机书正字宋涣撰今名祥【阙】观贞风观碑　南唐虞部员外郎韩熈载撰碑隂有当时嫔御姓氏十余人今名先天观
　　徐石刻　在白云庵
　　古书堂记　在城西十五里南唐时李古为江州刺史作记刻于崖下今见存
　　报恩院寺额　寺在福星门内军学之西号塔院南唐李后主所书院额其碑尚存
　　慧悟师冲照冩真讃　西华杨恱撰
　　简寂观新建石坛记　虞部员外郎陈觉撰
　　简寂观新建大殿记　安西将军张崇撰
　　陈令举庐山记五卷　碑刻诗什莫不毕载
　　庐山续记　绍圣中太守马玗因访庐山诸寺创始之迹出陈舜俞令举庐山记以阅之且谓令举书止述记者之姓氏而不记其所述之文因取碑碣凡令举所不载者名曰庐山续记
　　隆兴府碑记
　　唐豫章冠盖盛集记　独孤及撰
　　旧石柱记　严譔撰
　　新石柱记　来集撰
　　韦公遗爱碑　杜牧撰在观音院
　　滕王阁记　王勃撰
　　延夀寺碑　寺在府城徐骑省尝为寺碑
　　李卫公剑池赋　在丰城县西北宝气亭
　　李司空庙碑　在丰城县去县二十五里长丰乡司空姓李讳承鼐李神福之长子也战殁于此因庙食焉南唐徐为立碑以纪其事
　　宝峯院记　在靖安县地石门山之宝峰院唐权德舆为之记商翺为塔铭
　　总持寺碑　容斋三笔云隆兴府城内总持寺有一碑干符三年牒又一纸乃中和五年牒
　　栖霞观记　在靖安载刘懿真登仙事郑安靖为记今碑尚存
　　天宫寺金铜释伽像记　在城之景德院光啓二年记崇胜院古碑　在新建县洪井北二十里
　　广化院碑　院在洪井上之翠岩韩熈载徐铉为之立碑
　　龙沙章江院碑　在城北南唐清泉禅师居之保大四年顺化韩熈载作碑文
　　开元寺藏经　寺在城东藏经皆唐经生所书
　　梅仙观碑　在新建西北三十里今名阳灵观昔梅子真旣以仙去尝于山上筑坛以朝斗后人立观以奉之唐末罗隠尝为梅先生碑
　　法正禅师碑　在新奉之仁智院以元和十四年归寂栁公权为之碑隂文多残缺今犹存二三百字可读
　　宝云寺碑　在新奉县东百五十步有铁铸菩萨五十二躯唐宝大六年秘书郎陈用寛为之记今碑见在
　　昭徳观碑　徐作重建观碑在新奉之昭德观今碑尚存
　　西山风池记　正元三年权德舆撰
　　唐故洪州开元寺石门道一禅师塔铭　权载之撰后汉征君徐君碣铭　张九龄撰
　　北海李公放生池碑　张九龄撰
　　海陵王墓碑　庆厯中江州江岸摧得谢眺撰并书齐海陵王墓铭谢眺文固竒而书亦有法类钟繇书石入沈括家十余年后为夏元昭匿之不知所在
　　江西使院小史记　集古录云唐崔祐甫撰陆蔚之书开元二十二年始分江南十七州为西道宣州至于此凡十八使此石以长庆三年立
　　文宣王庙碑　唐齐【阙】文权载之集云
　　豫章旧志一卷　晋会稽太守熊防撰
　　豫章事实　雷次宗撰见于崇文总目
　　豫章古今志　雷次宗撰见隋书经籍志
　　豫章记三卷　南唐徐廙撰
　　洪州图经　李宗谔编　新建图经　余襄公撰职方乗　洪刍编　　　续职方乗　李大异编
　　瑞州碑记
　　唐浄居寺碑　寺在上髙县西四十五里旧曰龙居隋开皇九年置唐贞观三年废大厯三年复寺有碑施肩吾文太和时进士
　　中和二年石刻　唐二贤庙在髙安县调露乡应智顼幸南容之祠有甫田黄滔中和二年石刻记庙立于贞观初元和时敝南容修之宝厯景午里人并祀南容李徳为袁州长史为书祠额
　　普济院碑　院在上髙北十里武泉山南唐保大中僧义从再筑有同光宗记
　　五代杨溥浮桥记　在州西五龙庙下载伪吴杨溥干正二年浮桥记云云
　　南唐新建【御名】州碑　在鳯凰山之碧落堂碑乃南唐保大十年立
　　南丰曾巩学记　在州学
　　东坡书大愚石台山诗　在本山
　　栾城书郡圃八咏　在郡圃
　　山谷书道院赋　在州治
　　蜀江志　学职雷公编　　瑞州志周徐序
　　髙安志　郡博士幸元龙编
　　袁州碑记
　　唐刘禹锡碑　萍乡杨岐山广利禅院唐开元中广利禅师塔刘禹锡作碑石尚存
　　唐黄颇文宣王庙记　颇宜【阙】人为文与卢肇相上下所著者千余篇独郡庠文宣王庙记存
　　袁州学记　皇祐中祖无择营建州学李泰伯为之记章友直为之篆李洪书世号为三絶碑元丰间馆学第天下学记以袁为冠
　　上真观记　在分宜南唐徐为之记
　　乗广禅师碑　集古录唐刘禹锡撰并书刘中锡篆额碑以元和二年立在袁州
　　唐相国房公铭之隂　栁子厚文有云唐之大臣以姓配　最着曰房公相宗肃宗甚德袁人袁人不胜其懐李华铭公之德刺史王涯为刻铭
　　旧宜春志　童宗说编
　　新宜春志　郡守滕强恕序
　　抚州碑记
　　东方朔画像賛　临川志晋夏侯湛作初碑在德州天宝十三年平原太守顔真卿作大字勒之他石今碑在宜黄富民家凡为石六丈髙一丈五尺
　　谢康乐翻经台记　顔鲁公为之今碑已经再刻杜佑志思碑　在东城三十步大厯十三年建刑部侍郎包佶文时佑为刺史
　　张景倩清德碑　在州城东三十步大厯五年建顔真卿文并书篆额时景倩为刺史
