<!-- { "loadSidebar": true } -->
　　唐前侍御史裴【碑缺】八分书篆额贞元四年正月旬有一日建【复斋碑録】　眀州【寳刻丛编】
　　扶风文宣王庙记
　　扶风县夫子庙碑首云天地吾知其至广也云云作者唐大厯二年丁未驾部郎中程浩碑尚在扶风县今传为皮日休误矣皮在僖宗广眀年与大厯相去殊逺不知何以错误如此此碑书法清劲仍多古字地作墬三作弎道作衟子作□光作兊唐作天作善作譱游作曹作【升庵字说】
　　孔子庙残碑程浩撰顔真卿正书今在华州　此文载于唐文粹为扶风文宣王庙记大厯二年驾部郎中程浩文而今西安府学有僧梦英书此一记其文正同但去扶风古县也以下半篇其防云此记刋石元在湖州临安县梦英爱而书之岂驾部先作此扵扶风鲁公又书之扵湖州而去其半篇耶又考唐地里志临安县属杭州不属湖州得非梦英之误耶今华州有此残碑数十字其文同【金石文字记】
　　唐范阳郡新置文宣王庙碑
　　贞元五年韦稔撰张澹行书在涿州【金石文字记】
　　顔真卿华岳题名有评事张澹
　　封崇孔宣父故事碑
　　湖州【金石略】　在安吉州学元和四年记【舆地碑目】
　　防州孔子庙碑
　　韩愈撰任廸行书大和三年【金石録】
　　防州孔子庙碑唐咸通四年刺史王通古重立以传考之李繁作学官防州当元和二年至僖宗而碑已废后世以昌黎公文可传故又刻石于学使世存之昔欧阳文忠公谓隋唐之际天下州县学皆废且文公见官为立祠州县莫不祭之则以夫子之尊由此其盛呜呼礼之废久矣皮弁祭菜示敬道也周之制凢始立学必释奠扵先圣先师礼曰始立学者既衅噐用币然后释菜不舞不授噐夫释奠有乐释菜无乐郑康成谓释菜扵诗书礼乐之官释奠扵先圣鲁之锡成王以天子礼乐祀周公安得祭于学哉然则先圣祀孔子可也当三代盛时防伯夷世为先圣祀于诸国必有合也至汉始以孔子祭扵学天子亲祀自晋成帝至唐武徳定着于令其礼稍重范寗请用
　　王者仪而范宣之议当其释奠用帝王礼乐然谓释奠幸存不以四时为祭今又无乐文忠公据后世茍简便谓礼有不足则误矣昔贞观中始以孔子为先圣永徽定令复用周公为先圣黜孔子为先师然文公遽以句龙弃得常祀无如夫子盛文忠谓孔子后天下皆以为先圣岂亦不知考扵古耶开元诏曰昔縁周公南面夫子西坐自今后夫子南面而坐内出王者衮冕之服衣之制诏丞相册封文宣王扵是列防而以门人配焉其曰南面用王者事巍然以门人为配岂古实行之甞怪二公扵此不知考古使后世疑之此可叹也【广川书防】
　　襄州文宣王庙记
　　裴度撰崔伟正书卢宣篆额太和六年【金石録】
　　唐新修文宣王庙记
　　唐郑楚南撰令狐骧正书篆额大和六年二月十五日立【复斋碑録】　眀州【寳刻丛编】
　　唐封孔子为文宣王册
　　唐宗御制行书无名太和七年七月眀州刺史于季友建【复斋碑録】
　　文宣王新庙碑
　　刘禹锡撰卢迳正书开成二年三月【金石録】
　　唐邓州文宣王庙碑
　　顔頩书
　　顔頩真卿子冨阳尉好为诗见顔真卿家庙碑
　　修文宣王庙记
　　裴坦撰卢匡书防昌五年十月【金石録】　许州【碑帖考】唐李绰云山北卢尚书匡有王内史借船帖寳惜有年河东张公借之不得云只可就防不可借人
　　也见尚书故实
　　定州文宣王庙记
　　卢肇撰并正书大中十三年八月【金石録】
　　修文宣王庙记
　　郑彦藻分书咸通六年黄州【金石略】
　　修文宣王庙碑
　　唐孔温修孔庙碑温孔子三十九代孙能以私俸奏请葺庙宜嘉奨矣碑贾防撰文聊畧未称书者无名氏而亦有顔清臣桞诚悬遗意不作恶札【石墨镌华】
　　贾防撰孔温奏中书门下牒正书咸通十一年三月今在曲阜县庙中【金石文字记】
　　唐文宣王新庙碑
　　大中年秘书郎郑言撰并书【吴兴掌故集】
　　修文宣王庙院记
　　髙讽撰并书天祐十五年今在定州儒学碑称太师中书令北平王者王防直也【金石文字记】
　　唐石经
　　汉灵帝光和六年刻石五经文于太学讲堂此初刻也蔡邕以熹平四年与五官中郎将堂谿典议郎张训韩说太史令单飏求正定六经文字帝许之邕乃
　　书丹刻石立扵大学门外此再刻也魏正始中又立古篆三体石经古文用科斗鸟迹体篆用史籕李斯胡母敬体用程邈体此三刻也魏世宗神元年以王弥刘曜入洛石经残毁崔光之请补之此四刻也唐天寳中刻九经于长安礼记以月令为首从李林甫之请此五刻也文宗时郑覃以经籍刓缪建言讐刋凖汉故事太和七年勅唐度覆定石经字体于国子监立石九经并论语孝经尔雅共一百五十九卷字样四十卷开成二年告成此六刻也又孟蜀亦刻九经谓之孟蜀九经朱晦翁所引石经是此按六朝以前用分今石经皆正书且多用欧虞书
　　法知其为唐人书矣礼记首月令尊眀皇纯字讳尊宪宗又知其非天寳以前人书矣然则今西安府学石经乃唐文宗时石经也旧在务本坊韩建筑新城弃之于野朱梁时刘鄩用尹玉翁请迁故唐尚书省之西隅宋元祐中汲郡吕公始迁今学嘉靖乙邜地震石经倒损西安府学生员王尧恵等按旧文集其缺字别刻小石立扵碑傍以便摹补又按唐书谓文宗朝石经违弃师法不足观然其用笔虽出众人不离欧虞禇薛法恐非今人所及惟王尧恵等补字大为纰缪今华下东生文豸家有乙卯以前搨本庶几称善焉右本乔景叔说
　　右石墨镌华
　　朱彛尊唐国子学石经防云唐国子学石刻九经易九卷二万四千四百三十七字书十三卷二万七千一百三十四字诗二十卷四万八百四十八字周官礼十卷四万九千五百十六字仪礼十七卷五万七千一百十一字礼小戴记二十卷九万八千九百九十四字春秋左氏传三十卷十九万八千九百四十五字公羊氏传十卷四万四千七百四十八字谷梁氏传十卷四万二千八十九字孝经一卷二千一百二十三字论语十卷一万六千五百九字尔雅二卷一万七百九十一字开成二年都检校官银青光禄大夫右仆射兼门下侍郎判国子祭酒同中书门下平章事太清宫使兼修国史上柱国荥阳郡开国公食邑二千户郑覃勘定勒石本也新旧唐书载覃奏起居郎集贤殿学士周墀水部贠外郎集贤殿直学士崔球监察御史张次宗礼部贠外郎孔温业四人校定又府元载文宗命率更令韩泉充详定官而题名扵石者有四门馆眀经艾居晦陈玠又文学馆眀经不知名一人将仕郎守润州句容尉段绛将仕郎守秘书省正字柏暠将仕郎守四门助教陈荘士朝议郎知沔王友上柱国赐绯鱼袋唐度朝议郎守国子毛诗博士上柱国章师道朝散大夫守国子司业骑都尉赐绯鱼袋杨敬之并覃共十人顾国史所记者题名不书题名书者国史亦不纪不可解也
　　右杭世骏石经考异
　　九经并孝经论语尔雅字样都计六十五万二百五十二字今在西安府儒学其未有年月一行题名十行曰开成二年丁已嵗月次于日惟丁亥书石学生前四门馆眀经臣艾居晦书石学生前四门馆眀经臣陈玠书石学生前文学馆眀经臣【缺】　　　书石官将仕郎守润州句容县尉臣段绛校勘兼防书上石官将仕郎守秘书省正字臣柏暠校勘兼防书上石官将仕郎守四门助教臣陈荘士覆定字体官翰林待诏朝议郎权知沔王友上柱国赐绯鱼袋臣唐度校勘官兼専知都勘定经书检校刋勒上石朝议郎守国子毛诗博士上柱国臣章师道朝散大夫守国子司业骑都尉赐绯鱼袋臣杨敬之都检校官银青光禄大夫【官衔缺十字案九经字様云右仆射兼门下侍郎】国子祭酒同中书门下平章事太清宫使监修国史上柱国荥阳郡开国公食邑二千户臣覃按旧唐书开成元年正月中书门下奏起居舎人集贤殿学士周墀监察御史张次宗礼部贠外郎孔温业兵部贠外郎集贤殿直学士崔球等同勘校经典释文又云令率更令韩泉充详定石经官新唐书亦列墀等四人而碑不载
　　旧唐书文宗纪开成二年宰相判国子祭酒郑覃进石壁九经一百六十卷时上好文覃以经义啓导稍折文学之士遂奏置五经博士依汉蔡邕刋碑立扵太学创立石壁九经诸儒校正讹谬上又令翰林勒字官唐度复校字体又乖师法故石经立后数十年名儒皆不窥之以为芜累甚矣旧史之评如此愚
　　初读而疑之又见新书无贬辞以为石壁九经虽不逮古今亦何遽不贤扵寺碑冡碣及得其本而详校之乃知经中之缪戾非一而刘昫之言不诬也
　　凢经中虎字皆缺末笔作虎虓号虩饕滮箎禠等字同避太祖讳　渊字缺笔作渊婣亦作婣避髙祖讳世字缺笔作丗泄作泄绁作絏弃作弃勚作勚叶作
　　叶渫揲韘媟谍堞偞皆改从云　民字皆缺笔作民氓作甿岷作防汦昏緍痻碈□□皆改从氏避太宗讳　亨字皆作亨避肃宗讳　豫字皆缺笔作豫避代宗讳　适字皆缺笔作适避徳宗讳　诵字皆缺笔作诵避顺宗讳　纯字皆缺笔作纯避宪宗讳恒字皆缺笔作避穆宗讳　湛字皆缺笔作湛
　　葚作葚椹作椹避敬宗讳　乃若髙宗讳治中宗讳显睿宗讳旦宗讳隆基文宗讳涵皆不缺笔者礼天子事七庙自肃至敬七宗而髙祖太宗创业之君不祧者也宗以上则祧庙也故不讳耳文宗则今上也古者卒哭乃讳故生不讳左传文公宣公传字更滥恶而成城字皆缺末笔谷梁襄昭定哀四公传仪礼士昬礼皆然此为朱梁所补刻考之宋刘从又黎持二记但言韩建刘鄩移石而不言补刻然成字缺笔其为梁韩无疑昔人固未尝徧读而博考也宋建隆三年刘从又修文宣王庙记言天祐甲子嵗太尉许国公为居守移太学并石经扵此甲子
　　嵗昭宗迁洛之年许国公者韩建也　元祐五年黎持石经记则云石经旧在务本坊自天祐中韩建筑新城而石经悉弃扵野至朱梁时刘鄩守长安从幕吏尹玉羽之请辇入城中置扵此地即唐尚书省之西隅也今龙图吕公领漕陕右以其防洼下命徙置扵府学之北墉而建亭焉二说不同右金石文字记
　　朱彛尊宋京兆府学石经防云京兆府学新移石经碑记宋元祐中京兆黎持撰文河南安宜之书锓之者长安石工安民也其曰汲郡吕公者宣公大防之兄以工部郎中陕西转运副使知陕州以直龙圗阁知秦州大忠也自唐郑覃等勒石壁九经一百六十卷天祐中筑新城石为韩建所弃刘鄩守长安幕吏尹玉羽请辇入城鄩谓非急务玉羽绐曰一旦敌兵临城碎为矢石亦足以助战鄩然之移置尚书旧省至大忠领漕日始克尽立扵学载持记甚详玉羽者京兆长安人以孝行闻杜门隠居鄩辟为保大军节度推官仕后唐至光禄少卿晋髙祖召之辞以老退归秦中尝着自然经五卷武库集五十卷其书散见扵府元惜欧阳子不为立传而其书亦不传于世也
　　右石经考异
　　张参五经文字
