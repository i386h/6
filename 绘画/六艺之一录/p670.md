<!-- { "loadSidebar": true } -->
　　萧頴士字茂挺梁鄱阳王恢七世孙通籀学开元二十三年举进士对防第一补秘书正字终山南书记门人共谥曰文元先生【唐书本传】
　　頴士通书籀尝教授濮阳号萧夫子【公武读书志】
　　梁升卿
　　梁升卿为奉天尉渉学工书于八分尤工歴广州都督书东封朝觐碑为时絶笔【唐书韦抗传】
　　梁升卿御史防精舍记【题防见前】
　　赵冬曦
　　赵冬曦定州鼓城人进士擢第开元初累迁中书舍人内供奉国子祭酒【唐书本传】　胜业寺双弥勒像碑赵冬曦正书
　　徐安贞
　　徐安贞本名楚璧应制举三登甲科开元时为中书舍人集贤院学士帝属文多令视草终中书侍郎东海县子【唐书本传】
　　安贞以李林甫用事逃隐衡岳为掇蔬行者病哑不言数年后因修建佛殿僧中选善书者题其梁已二三人矣徐行者跨梁而过掌事人怒杖其背徐以手画地曰昔年曽学大书愿试书及题数行羣僧皆悦服因遣尽书之后李邕过寺见其题防大惊召之同载而归【唐诗纪事】
　　陆坚
　　陆坚河内洛阳人初为汝州参军迁给事中兼学士善书宗时终秘书监谥曰懿【唐书】　大将军赵元礼碑陆坚八分书
　　韩择木
　　韩择木昌黎人也官至工部尚书散骑常侍工隷兼作八分书学之妙唯蔡邕一人而已择木乃能追其遗法风流闲媚世谓蔡邕中兴焉择木书法传于时者为多如以书天台桐柏观记后世为得其笔意信不虚矣又观杜甫赠李潮八分歌云尚书韩择木骑曺蔡有邻开元以来数八分潮也奄有二子成三人甫固不妄许可则知择木亦于八分学复为世之所称可知今御府所藏四　隶书　桐柏观记张载剑阁铭　八分书　曹子建表　心经【宣和书谱】窦臮述书赋评见前
　　韩愈云愈叔父【云卿】当大歴世文辞独行中朝天下之欲铭述其先人功行取信来世者咸归韩氏于时李监阳氷独能篆书而同姓叔父择木善八分不问可知其人不如是者不称三服【昌黎集】
　　韩择木桐柏观碑【题防已见】
　　韩择木昭告华岳碑【题防已见】
　　韩择木荥阳王妃墓志【题防已见】
　　蔡有邻
　　蔡有邻济阳人汉左中郎将邕十八代孙官至右卫率府兵曹参军工八分【书史防要】
　　有邻善八分至天寳之间遂精妙相卫中多其迹【述书赋注】
　　窦臮述书赋评见前
　　蔡希综曰从叔父有邻继于八体之迹【法书论】
　　蔡有邻张嘉正碑【题跋见前】
　　蔡有邻卢舍那珉像碑【题跋见前】
　　蔡有邻兴唐寺石经藏讃【题跋见前】
　　蔡有邻崔潭诗【题跋见前】
　　蔡有邻植柏颂【题跋见前】
　　蔡有邻尉迟廻碑【题跋见前】
　　蔡有邻章仇素碑【题跋见前】
　　顾诫奢
　　顾诫奢太子文学翰林待诏杜甫送顾八分文学适洪吉州诗云中郎石经后八分盖憔悴顾侯运鑪锤笔力破余地昔在开元中韩蔡同赑屃宗妙其书是以数子至御札早流传揄扬非造次三人并入直恩泽各不二顾于韩蔡内辨眼工小字分日示诸王钩深法更秘【杜工部集】
　　顾诫奢吕諲表【题跋俱见前】
　　萧诚
　　萧诚兰陵人梁之后起家奉礼郎开元初时尚禇薛诚为之最拜右司员外郎【述书赋注】
　　窦臮述书赋评见前
　　李邕常不许萧诚书诚乃诈作古帖令纸古暗特示邕曰此乃右军真迹如何邕防称善诚以实告之邕复取视曰细看亦未见好【陶岳零陵总记】
　　孙逖授萧诚賛善大夫制云萧诚词翰推工才能适用【文苑英华】御史萧诚书太原题名唐人无出其右为司马系南岳真君观碑极有钟王趣【海岳名言】
　　南岳真君碑萧诚正书防州牧独孤册遗爱颂萧诚行书
　　萧谅
　　萧谅诚弟【宰相世系表云汝州刺史】亦善书世谓诚真谅草【书小史】
　　宋儋
　　宋儋字藏诸广平人髙尚不仕戸部侍郎宇文融荐为秘书省校书郎作钟体而侧戻放纵迹不副名开元中举塲中后辈多师之【述书赋注】
　　窦臮述书赋评见前
　　宋儋笔墨精劲子瞻尝云其人不觧此狡狯书便不足观如儋书画不可弃也【黄山谷集】
　　宋儋道安禅师碑【题跋见前】
　　李璆
　　李璆陇西人御史大夫杰之兄子性踈逹轻财重诺笔路媚亦有声于代为狄宇清李渐所师【述书赋注】窦臮述书赋评见前
　　宋儋李璆并有声于代宋师钟李师王【书史会要】
　　狄宇清　李渐
　　李渐狄宇清俱师李璆【书史会要】
　　张友正
　　张友正作草书自云得汉人心法其用笔过为锋长而力弱殆不可持故使笔常动揺势若宛转其书别搆一体自得成就虽神明潜发不逮古人然自然处正自过人也【广川书跋】
　　蘓灵芝
　　蘓灵芝儒生也史亡其传尝为易州刺史郭明肃书防记在幽燕之地中州患难得故土人以墨本诣场易绢十端方与一本其后石刻为土人所碎或传奉使者过彼辨经界指防以为证故土人碎而没之灵芝行书有二王法而成就顿放当与徐浩雁行戈脚复类世南体亦善于临仿者在唐人翰墨中固不易得盖是集众书而成一家者也今御府所藏行书一逹磨铭【宣和书谱】
　　蘓灵芝颇好书石迹与胡霈然相上下【墨池编】
　　蘓灵芝田仁琬德政碑【题跋见前】
　　苏灵芝梦真容碑【题跋见前】
　　苏灵芝易州铁像碑【题跋见前】
　　苏灵芝悯忠寺寳塔颂【题跋见前】
　　胡霈然
　　胡霈然安定人工行书八分小篆【书史会要】
　　唐文皇好逸少书故其子孙及当时士人争学二王笔法至开元天寳间尤盛而胡霈然最为工妙【东坡集】
　　胡霈然七祖堂颂【题跋见前】
　　张懐瓘
　　张懐瓘开元中翰林院供奉著书断三卷评书药石论一卷【唐书艺文志】　张懐瓘古文大篆书祖一卷【宋史艺文志】
　　懐瓘髙自矜饰谓真行可比虞禇草欲独歩于数百年间【墨池编】
　　懐瓘善真行小篆八分懐瓘又撰书估书议六体论用笔十法等篇行于世【书史防要】
　　张懐瓌
　　张懐瓌懐瓘弟盛王府司马兄弟并翰林待诏【述书赋注】懐瓌书大小篆八分懐瓘书真行草合成六体【张懐瓘六体书论】
　　懐瓌有文学尤善草与兄懐瓘同时著名【书史会要】
　　胡英
　　僧懐仁摸集右军颇见精熟其徒有胡英效之亦以书石【墨池编】
　　胡英嵩岳寺碑【题跋见前】
　　史麟
　　史麟工草书【书史会要】
　　吕总续书评云史麟书逸气雄镇超然不羣【书苑菁华】
　　艾叙
　　艾叙与史麟工夫相敌亦擅时名【书史会要】
　　明皇行次成臯诗艾叙行书
　　刘飞
　　宗尝幸骊山登朝元阁命羣臣赋诗正字刘飞诗最清防特激赏右相李林甫怒飞不先呈已出为一尉而卒【封氏见闻记】
　　虞城县令长新诫刘飞书
　　觧如意
　　黄长睿云王逸少十七帖先唐石刻本卷尾有敕字及禇遂良觧如意校定者人家或得之【东观余论】
　　觧无畏官文舘日奉勅摹十七帖刻石【书史会要】
　　张希元
　　张希元中山人也张説洛州张司马集序云鲁宫遗篆汲冡遗编无不日覧万言暗识三箧且如落猿殪兕之巧顾鹊廽鸾之妙详诸别传可略言焉【张燕公集】
　　贺知章
　　贺知章字季真越州永兴人性矌夷善谈説擢进士超拔羣类科开元中集贤院学士迁秘书监弃官徒歩归乡里知章晩节尤诞放遨嬉里巷自号四明狂客秘书外监每醉輙属辞笔不停书咸有可观善草好事者具笔砚从之意惬不拒然纸才十数字世传以为寳天寳初请为道士肃宗赠礼部尚书【唐书本传】贺知章每兴酣命笔好书大字或三百言或五百言诗笔唯命问有几纸报十纸纸尽语亦尽二十纸三十纸纸尽语亦尽忽有好处与造化相争非人工所到也【述书赋注】
　　贺知章字季真天姿夷旷谈论警发能文善草当世称重恐不能取每于燕闲逰息之所具笔砚佳纸之偶意有惬适不复较其髙下挥毫落纸才数十字已为人藏去传以为寳晩节尤放诞自号四明狂客脱落簮绂之累嬉戱里巷间与物无忤每醉必作为文辞初不经意卒然便就行草相间时及于怪异尤见真率往往自以为竒使醒而复书未必尔也书时唯问纸有几幅或曰十幅则词随十幅尽或曰二十幅则随二十幅意乃止然多多益办不见笔力之衰忽有佳防人谓其机会与造化争衡非人工可到盖胸中所养不凢源深流长自然之道天寳初病梦逰帝居数日寤乃上章乞为道士从之又赐鉴湖数顷为放生池以越州所居为千秋观既辞明皇作序太子以下拜辞百僚饮饯赋诗叙别官为秘书监肃宗时赠兵部尚书　今御府所藏草书一十有二孝经二　洛神赋上下二　胡桃帖　上日等帖
　　二　千文五【宣和书谱】
　　窦臮述书赋评见前
　　秘书省有贺监知章草书诗笔力遒徤风尚髙逺【温飞卿集】
　　贺知章尝与张旭逰于人间凡见人家防舘好墙壁及屏幛忽忘机兴发落笔数行如虫篆鸟飞虽古之张索不如也【施宿会稽志】
　　李白
　　李白字太白山东人十嵗通诗书既长隐岷山州举有道不应贺知章言于宗召见诏供奉翰林恳求还山永王璘辟为府僚佐璘败诏长流夜郎防赦还寻阳李阳氷为当涂令白依之【唐书本传】
　　李白字太白生于巴西弥月之初母梦长庚故因以取名丱嵗知通书及长好击劔落落不羁束喜与酒徒纵饮世有六逸八仙之目贺知章一见号谪仙人荐之明皇以布衣召见金銮殿为降辇歩迎如见园绮论世务荅蕃书笔不停缀帝嘉之以寳床赐食于前手为和令待诏金马门当时荣之未几不为亲近所喜有诏放还裵回江左依李阳氷爱谢家青山有终焉之志澄江月满拏舟夜渡着宫锦袍吟啸其间是风尘表物也唐人作诗未有如杜甫时白亦得差肩于甫至其名章俊语欝欝芊芊之气见于毫端者固已逼人是岂可与泥笔墨蹊径者争工拙哉尝作行书有乗兴踏月西入酒家不觉人物两忘身在世外一帖字画尤飘逸乃知白不特以诗名也今御府所藏五　行书　太华峰　乗兴帖　草书　嵗时文　咏酒诗　醉中帖【宣和书谱】
　　宗命白为宫中行乐诗二人张朱丝防于前白取笔抒思十篇立就笔迹遒利鳯跱龙拏律度对属无不精絶【孟棨本事诗】
　　予尝过当涂访翰林旧宅又于浮屠寺化城之僧得翰林自写访贺监不遇诗云东山无贺老却棹酒船廽味之不足重之为寳用献知者又于歴阳郡得翰林与刘尊师书一纸思髙笔逸【裴敬翰林学士李白墓碑】
　　李白在开元天寳间不以能书传今其行草殊不减古人葢所谓不烦防削而自合者与【黄山谷集】
　　藁书世传李太白遗文或谓谢氏子弟诳武功苏才元所书更不复详考所出而推举过重便谓不减鲁公然此书虽少防墨不可考以法度要是轩前轾后度越凌突令人想见酒酣赋诗时也王僧防论书或以其人可想或以其法可存世人喜李太白名至伪书一卷亦声价増重岂其以人可想故耶【广川书跋】滕阳县防事前古槐之下有石碣刻壮观二字殊劲挺葢青莲笔也【六研斋笔记】
　　李白三帖
