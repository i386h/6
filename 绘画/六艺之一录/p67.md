<!-- { "loadSidebar": true } -->
　　曰人而仁如礼何人而不仁如乐何　林【阙十一字】与【下阙】与对曰子曰【阙五字】山如林放【阙九字】也射【下阙】曰起予【板本有者字】商也始可【下阙】子曰【下阙】□礼吾【下阙】也知其说【阙三字】天下也其【阙一字】示诸斯乎【下阙】如神在【下阙】于二代郁郁乎【下阙】大庙【下阙】子知礼【下阙】礼【下阙】也【下阙】防柏周人防栗曰使民【下阙】往【下阙】门国【板本作邦】君爲两君之好有反【阙一字】管氏【下阙】知礼【下阙】吾未尝得见也□者【阙二字】出曰【下阙】无道也久【下阙】观之哉　凡廿六章【已上八佾篇】
　　人　子曰茍志于仁矣无恶【板本有也字】　子曰富与贵是人之所欲也【下阙】颠沛必于是　子【阙二字】未见好仁【板本有者字】恶仁者好仁者无防尚之【下阙】过也各于其党【阙二字】斯知仁矣　子曰朝闻道夕死可也【板本作矣下阙】子懐防小人懐惠　子曰放于利而行多怨　子曰以礼【下阙】曰唯子出门人问曰何谓也曽子曰夫子之道忠恕而已【下阙】曰父母在远游游必有方　子曰三年无改于父之【下阙已上里仁篇】
　　有三年之爱于【阙一字】父母【板本有乎字】　子曰饱食终日无所用心难矣防【下阙】君子【板本有亦字】有恶乎子曰有【板本有恶字】恶称人之恶者恶居下【板本有流字】而讪上者恶【下阙】之则孙远之则怨子曰年【板本有而字】见恶爲其终也已凡廿六章【已上阳货篇】
　　枉□而事人何【阙一字】去父母之国【板本　阙一作邦　字】景公□孔子曰若季氏【下阙】子曰鳯□凤□何而【板本无而字】德之衰也【板本无也字】□【阙二字】可諌也【板本无】来者犹可追也【板本无下阙】执车【板本作舆】者爲谁子【板本无】子路曰爲孔□曰是鲁孔□与曰是【板本有也日二字】是□津□【下阙】若从避【板本作辟】丗之士防扰【板本作□有而字】□辍子路【板本有行字】以告【板本有夫字】子怃然曰鸟兽可与同【下阙】□分孰为夫子置【板本作植】其杖而耘【板本作芸】子路拱而【阙一字】止子路宿杀鸡【下阙】礼【板本作义】如之何其废之也【板本无】欲絜其身而乱大伦君子之仕也行其义【下阙】志辱身矣言中伦行中虑其斯防乎【板本作而已矣】谓虞仲夷供【板本作逸】隐居【下阙】少【阙】阳击磬襄入于海　周公谓鲁公曰君子施其亲【下阙已上微子篇】交于子张子【阙一字】曰子夏【阙一字】何对曰子夏曰可者【阙四字】者距【板本作拒下阙】子夏曰虽【阙五字】观者爲致远恐泥是防【下阙】其事君子学【下阙】子夏曰小人之过【下阙】曰【下阙】子夏曰大德【阙五字】出入可也　子斿【板本作防阙六字】子【下阙】君子之□焉可【阙二字】有【阙一字】有者其唯圣人【下阙】仕而【下阙】曾子曰吾闻诸【板本有夫字】子人未自致也者【板本作者也】必也亲丧乎【阙一字】子曰【下阙】如得其情则哀矜而勿喜子贑曰纣之【阙一字】善【阙一字】是其【板本作之下阙】贑曰仲尼爲学子贑曰文武之□未隧【板本作坠】于地在人贤者志【板本作识】其【下阙】告子贑【阙一字】贑曰辟诸【板本作之】宫□【板本作墙】赐之□【阙二字】窥见室家之好夫【下阙】尼可毁【阙二字】人之贤者□陵也【阙二字】逾也仲尼日月也【下阙】一言防□知言可慎也夫子之可及也犹天之【下阙已上子张篇】蔽蕳在帝心朕躬有□毋【板本作无】防万方万方有【阙一字板本有两罪字】在朕躬【下阙】归心爲所重民食丧【阙一字】寛则得众敏则有功【阙一字】则说【下阙】骄威而不猛子【阙一字】曰何谓惠而不费子曰【阙一字】民之【下阙】尊其瞻视□【阙三字】而畏之斯亦威而不猛乎【下阙已上尧曰篇】

　　凡廿篇万五千七百一【阙一字】
　　字贾【板本作沽】诸贾之哉包周【阙四字】盖肆乎其肆也【阙一字】周【下阙】曰言【阙一字】而在于萧□之内盍毛包
　　周无于【下阙】　　　　　　　　　　　　　　　诏书与博士臣左立郎中臣孙表
　　右石经论语残碑九百七十有一字前四篇后四篇之文也毎篇必计其章终篇又总其字又载盍毛包周有无不同之説以今所行板本校之亦不至甚异其文有増损者其字亦有假借及用古者有字异而训不远若置其杖贾之哉者汉人作文不避国讳威宗讳志顺帝讳保石经皆临文不易樊毅碑命守斯邦刘熊碑来臻我邦之类未尝为髙帝讳也此碑邦君为两君之好何必去父母之邦尚书安定厥邦皆书邦作国疑汉儒所传如此非独远避此讳也水经云光和六年立石于大学其上悉刻蔡邕名魏正始中又刻古篆三字石经盖诸儒受诏在熹平而碑成则光和年也隋志有一字石经七种三字石经三种其论云汉镌七经皆蔡邕书又云魏立一字石经其説自相矛盾新旧唐志有今字石经七种而注论语云蔡邕作又有三字石经古篆两种盖唐史以为今字也观遗经字画之妙非蔡中郎軰不能为以黄初后来碑刻比之相去不啻霄壤岂魏人笔力可到当以水经为据三体者乃魏人所刻儒林传云为古文篆二体者非也史称邕自书丹使工镌刻今所存诸经字体各不同虽邕能分善兼备众体但文字之多恐非一人可办史云邕与堂谿典杨赐马日防张驯韩説单飏等正定诸经今公羊论语之后惟堂谿日防二人姓名尚存别有赵防刘张文苏陵傅桢左立孙表数人窃意其间必有同时挥毫者予详玩遗字公羊诗书仪礼又在论语上刘寛碑隂王曜题名则公羊诗书之鴈行也黄初孔庙碑则论语之苖裔也识者当能别之
　　熹平四年春三月诏诸儒正五经文字刻石立于太学门外【后汉书灵帝纪】
　　熹平四年廼诏诸儒正定五经刋于石碑为古文篆三体书法以相参检树之学门使天下咸取则焉注云古文谓孔子壁中书篆书秦始皇使程邈所作也书亦程邈所献也主于徒从简易也谢承书曰碑立太学门外瓦屋覆之四面栏障开门于南河南郡设吏卒视之杨龙骧雒阳记载朱超石与兄书云石经文都似碑髙一丈许广四尺骈罗相接【后汉书儒林传】
　　蔡邕建寜中校书东观迁议郎邕以经籍去圣乆远文学多谬俗儒穿凿疑误后学熹平四年乃与五官中郎将堂谿典光禄大夫杨赐諌议大夫马日防议郎张驯韩説太史令单飏等奏求正定六经文字灵帝许之邕乃自书丹于碑使工镌刻立于太学门外于是后儒晩学咸取正焉及碑始立其观视及摹冩者车乗日千余两填塞街陌【后汉书蔡邕传】
　　卢植为九江太守以疾去官作尚书章句三礼觧诂时始立太学石经以正五经文字植乃上书曰臣少从通儒故南郡太守马融受古学颇知今之礼记特多囬穴臣前以周礼诸经发起粃谬敢率愚贱为之觧诂而家乏无力供缮冩上愿得将能书生二人共诣东观就官财粮専心研精合尚书章句考礼记失得庶裁定圣典刋正碑文嵗余徴拜议郎与谏议大夫马日防议郎蔡邕杨彪韩説等并在东观校中书五经记传【后汉书卢植传】
　　张驯拜议郎与蔡邕共奏定六经文字【后汉书张驯传】宦者汝阳李廵等五人称为清忠巡以为诸博士试甲乙科争第髙下更相告言至有行赂定兰台漆书经字以合其私文者乃白帝与诸儒共刻五经文于石于是诏蔡邕等正其文字自后五经一定争者用息【后汉书宦者传】
　　石季龙遣国子博士诣洛阳冩石经【晋书载记】
　　泰常八年四月帝至洛阳观石经【魏书太宗纪】
　　太和十七年九月壬申幸太学观石经【魏书髙祖纪】刘芳博闻强记兼览苍雅尤长音训昔汉世造三字石经于太学学者文字不正多往质焉芳音义明辨疑者皆往询访时人号为刘石经【魏书刘芳传】
　　冯熈除车骑大将军开府都督洛州刺史洛阳虽经破乱而旧三字石经宛然犹在至熈与常伯夫相继为州废毁分用大致頺落【魏书冯熈传】
　　崔光领国子祭酒神元年夏表曰石经之作起自炎刘继以曹氏典论初乃三百余载计末向二十纪矣昔来虽屡经戎乱犹未大崩侵如闻往者刺史临州多构图寺道俗诸用稍有发掘基墌泥灰或出于此皇都始迁尚可补复军国务殷遂不存检官司显隐渐加剥撤由是经石弥减文字增缺职忝胄教参掌经训不能缮脩頺坠兴复生业倍深慙耻今求遣国子博士一人堪任干事者専主周视驱禁田牧制其践秽料阅碑牒所失次第量厥补缀诏曰此乃学者之根源不朽之永格垂范将来宪章之本便可一依公表光乃令国子博士李郁与助教韩神固刘爕等勘校石经其残缺者计料石功并字多少欲补治之后灵太后废遂寝【魏书崔光传】
　　魏志明帝太和四年二月戊子以文帝典论刻石立于庙门之外
　　初洛阳有汉时所立三字石经虽屡经丧乱而初无损失及魏冯熈常伯夫相继为洛州刺史毁取以建浮图精舍遂大致頺落所存者委于榛莽问道俗随意取之侍中领国子祭酒崔光请遣官守视命国子博士李郁等补其残缺胡灵太后许之防元义刘腾作乱事遂寝【通鉴】
　　魏武定四年八月迁洛阳汉魏石经于邺【魏书孝静帝纪】北齐天保元年八月诏往者文襄皇帝所运蔡邕石经五十二枚即宜移置学馆依次修立【北齐书文宣帝纪】周大象元年二月辛夘诏徙邺城石经于洛阳【周书宣帝纪】
　　一字石经周易一巻【梁有三巻】一字石经尚书六巻【梁有今字石经郑氏尚书八巻亡】一字石经鲁诗六卷【梁有毛诗二巻亡】一字石经仪礼九巻一字石经春秋一巻【梁有一卷】一字石经公羊传九巻一字石经论语一巻【梁有二巻】一字石经典论一巻三字石经尚书九巻【梁有十三巻】三字石经尚书五巻三字石经春秋三巻【梁有十二巻】后汉镌刻七经着于石碑皆蔡邕所书魏正始中又立一字石经相承以为七经正字后魏之末齐神武执政自洛阳徙于邺都行至河阳值岸崩遂没于水其得至邺者不盈大半至隋开皇六年又自邺载入长安置于秘书内省议欲补葺立于国学寻属隋乱事遂寝废营造之司因用为柱础贞观初秘书监臣魏徴始收聚之什不存一其相承传拓之本犹在秘府【隋书经籍志】
　　顾炎武曰晋魏二书皆云立三字石经此独以为一字则所谓因科斗之名遂效其形者安在耶又按水经注伽蓝记所列碑数东二十五西四十八共七十三枚而北齐书所纪在邺者五十二枚则不过失其二十一枚耳未至于不盈大半也又失载周大象元年徙洛阳一节史书之踈也刘焯传言自洛阳运至京师者为信
　　运洛阳石经至京师文字磨灭莫能知者焯奉敕与刘等考定【隋书刘焯传】
