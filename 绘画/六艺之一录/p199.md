<!-- { "loadSidebar": true } -->
　　修香山寺诗三十韵
　　白居易撰贺拔惎书【访碑録】
　　白居易刘梦得唱和诗
　　在苏州【金石畧】
　　李绅法华寺诗
　　正书太和七年三月【金石録】
　　越州刺史李绅撰徐浩书太和八年刻【集古録目】
　　太和八年法华寺诗唐越州刺史李绅撰其后自序题云太和甲寅嵗游寺刻诗于壁详自序所言似绅自书然以端州题名较之字体殊不类甲寅太和八年也【集古録】
　　李绅法华寺诗笔老字劲无愧前辈【墨池编】
　　题仙都观诗
　　南卓张次宗作太和八年五月十八日【复斋碑録】
　　贾餗谒华岳庙诗
　　贾餗撰并书太和六年餗从子琡刻在华岳【集古録目】贾餗谒华岳庙诗元和元年十月作刻于后周天和二年华岳碑之左旁【金石文字记】
　　游都观诗
　　刘禹锡撰并书太和十年【京兆金石録】
　　禹庙诗
　　浙东观察使越州刺史薛苹诗不著书人名氏苹初至镇易禹庙金紫服以冠冕后因祈雨作此诗其和者盐铁转运崔述等凡十七首【集古録目】
　　太和中薛苹唱和诗其间冯宿李定李绅皆唐显人灵澈以诗名后世昔人所想见者然诗皆不及苹岂唱者得于自然和者牵于强作耶【集古録】
　　春分投简阳明洞天诗
　　元威明白居易撰王璹分书刘蔚篆额太和三年正月十五日立在越州龙瑞宫【复斋碑録】
　　李绅题少林寺诗
　　正书开成元年【金石録】
　　皇甫曙题石佛谷诗
　　李道夷正书开成元年十月【金石録】
　　平泉山居诗
　　李徳撰平泉者徳山居之所也其间多得四方奇草异木名花怪石而置之因揔为之记其在平泉及歴守宜春金陵至于为相有平泉诗凡六十七首同以刻石皆隶书又有临池搨记凡数十字篆书皆不著名氏【集古録目】
　　读山居诗见文饶梦寐不忘于平泉而终不得少偿其志者人事固多如此也余闻释子有云出家是大丈夫事盖勇决者人之所难也而文饶诗亦云自是功髙临尽处祸来名灭不由人者诚哉是言也【集古録】
　　李贻孙神女庙诗
　　正书无姓名防昌五年九月【金石録】
　　毬场山亭二十咏并序
　　福州刺史裴次元作大中十年刻【诸道石刻録】
　　郑薰雪霁开沟诗
　　正书无姓名咸通九年九月【金石録】　郑党作在池州【金石畧】
　　李隲惠山寺诗
　　诗九首并书咸通十一年五月无锡令孙元恭勒石【复斋碑録】
　　宿惠山寺诗
　　王武陵朱宿窦羣作咸通十二年九月【金石録】
　　唐王武陵序并诗朱宿窦羣和贞元四年游元和二年窦羣重游为记正书咸通十二年七月县令周邦弼刋【复斋碑録】
　　新剏池防六咏
　　裴坦撰正书咸通十一年立刻于闻喜亭记碑隂【复斋碑録】
　　郑畋谒升仙太子庙诗
　　正书无姓名干符四年【金石録】
　　杜防花诗二首
　　张及岭南节度使刘崇唱和杜防花诗二首前监察御史张岩书干寕元年刻【集古録目】
　　寄边衣等诗
　　裴説撰僧彦修草书光化四年【京兆金石録】
　　阮客旧居诗
　　缙云令李阳氷撰并篆书阮客隐者也碑无刻石年月在缙云【集古録目】
　　李阳氷阮客旧居诗云阮客身何在僊云洞口横人间不到处今日此中行阮客者不见其名氏盖缙云之隐者也彼以遁俗为髙而终以无名于后世可谓获其志矣然圣人有所不取也阳氷欲称其人而不显其名字何哉岂阮客见称于当时而阳氷不虑于后世耶夫世固有显闻于一时而冺没于万世者矣顾其道何如也阳氷篆字世传多矣此磨灭而仅存尤可惜也【集古録】
　　阮客旧居诗篆书无姓名集古録以为阳氷作今騐其姓名乃缙云令李华作非阳氷也其字画亦不工盖阳氷肃宗上元间常令缙云其篆字石刻石尚多有存者故欧阳公亦误以此诗为阳氷作耳【金石録】
　　冬日陪羣公泛舟诗
　　谪丹阳功曹掾王瓒撰在瘗鹤铭傍字画亦同【诸道石刻録】
　　右冬日陪羣公泛舟诗在润州瘗鹤铭傍其字画正同盖一人所书也题谪丹阳功曹掾而不见其名诗与书皆工然世所罕传【金石録】
　　浮槎寺八纪诗
　　右浮槎寺八纪诗者自云鴈门僧皎字广明作诗虽非工而所载事迹皆图经所无可以资博览浮槎山在今庐州慎县其上有泉其味与无锡惠山水相上下而鸿渐茶经及张又新等水记皆不载嘉祐中李留后端愿守庐州以其水遗余因为之记其事余甚爱山泉而浮槎水特佳颇怪前世遗而不録及得僧皎纪浮槎八事亦无之乃知物之显晦有时也【集古録】
　　津阳亭诗
　　郑蟠津阳亭诗其叙津阳门有亭旧矣疑唐亦有之但不若汉时备也东汉天子都洛其制度盛丽故典仪书洛阳二十街街一亭十二城门门一亭津阳为城门则有亭冝也注云司马懿征朱然于樊城车驾送津阳门外元嘉二十五年改开阳门为津阳然则汉以洛阳宫为名而南朝效之若蟠之言津阳即本汉之东都【广川书跋】
　　隂真人诗
　　酆都宫隂真人祠刻诗三章唐贞元中刺史李贻孙书元丰四年转运判官许安世即祠下尽阅其石谓此三诗真隂氏作如还丹等皆后人托之乃嘱防知
　　州呉师孟书既成送观中于是尽破防其余石故今世不得传余尝得旧石本然独存此也真人名长生新野隂氏本儒生有才貌善著书其学类左元放尝授太清神丹故世传其丹经赞文甚古雅亦异东汉时人不知尝为此诗也此诗虽然与汉异不知安世何所据而知余益知前所毁弃未必皆非长生所述葛洪曰长生服金液半剂其止世间防千年然后仙去殆古强所谓洪亦不省也【广川书跋】
　　抚州六咏
　　陈公逺得戴容州临川六咏笔画疏瘦婉丽劲疾不在唐诸子下然世不以能书名也盖叔伦自以词学着闻世少见其书冝其不为人知其后识曰龙沙或疑叔伦燕人者今考新旧书皆曰豫章或曰其先盖幽都又戴自宋出无相及也豫章记言章江东岸沙势如卧龙状故叔伦诗曰邻里龙沙北以沙岸如龙故云【广川书跋】
　　北岳庙李夐诗
　　定州司马李夐恒岳晨望有懐诗云二仪均四序五岳分九州灵造良难识神功匪易酬恒山北临代秀防东跨幽澒洞镇河朔嵯峨冠嵩邱禋祠彰旧典坛庙列平畴古树侵云密飞泉界道流从官叨佐理衔命奉珍羞荐玉申诚效锵金讵有由郊原照初日林薄委徂秋塞近风声厉川长雾气収他乡饶感激归望切祈求景福如光愿私门当复侯　右诗在真定府曲阳县北岳庙中庙有唐时大碑五其一韦虚心文陈懐志书其一张嘉贞文自书其一郑子春文崔镮八分书其一李荃文戴千龄八分书其一刘端文王知新书行草碑隂及两旁刻字皆满其上层为积土所盖而余至时仓卒求梯不可得止就下方读之大率皆贞元至天祐十数朝祭岳题名亦有宋人刻字独此诗在韦碑后文虽不工然予见近代君子搜剔唐人之诗至于无名氏不知何代人之作皆収而附之而此灼然不误者乃不得与断简残编之列又北岳庙自大碑之外絶无题咏故特録焉【金石文字记】
　　美原神泉诗并序
　　垂拱四年篆书云云阳主簿明台子徐彦伯字光序明子河东尹元凯字棫左司郎中温翁念字敬祖天官员外郎李通字至逺各诗一首五言十二句其额题曰大唐明子书【金石文字记】
　　商余操
　　唐苏撰韩择木八分书友元结隐居教授于商余之肥溪为作此辞时为河南令自号中行子碑不载刻石年月在鲁山县【集古録目】
　　东溪亭诗
　　劔州节度行军司马任侗撰序并诗监军使程山望等和者九人无书人名字及刻石年月【集古録目】
　　南岩亭记并到难篇
　　李蕃撰不著书人名字滇阳县南山岩上有石室县令侯着因之以立亭故以为名【集古録目】
　　夏日登戏马台诗
　　郑遂文卢僎撰八分书无姓名【金石録】
　　李幼卿题琅琊山诗
　　八分书无姓名栁遂皇甫智诗附【金石録】
　　无嵗月书跋
　　椒陵陂诗　韦瓘撰正书【金石録】
　　楠木歌　严武撰史俊行书【金石録】
　　严武题龙日寺西龛石壁诗　行书无姓名【金石録】郗昂光福寺诗　行书无姓名【金石録】
　　皇甫湜浯溪诗
　　沙门湛然题井陉山壁诗　正书无姓名【金石録】
　　令狐彰华山诗　史维则八分书【访碑録】
　　悟真寺五言诗　王缙撰【京兆金石録】
　　清逺道士诗　顔真卿李徳追和【诸道石刻録】
　　髙闲书令狐楚诗　石本在湖州【寳章待访録】
　　白鹤诗　虞世南书【金石畧】
　　霓裳羽衣曲　黄旛绰书河中府【金石畧】
　　代宗送令狐彰赴河南诗　令狐彰自书西京【金石畧】韩愈谿堂诗　牛僧孺郓州【金石畧】
　　薛南阳春亭诗　徐州【金石畧】
　　白苹亭诗　史镐分书湖州【金石畧】
　　陪封明府游灵岩瀑布诗　康仲熊作睦州【金石畧】惠泉诗　宗文鼎书荆门军【金石畧】
　　南角山诗记　集州【金石畧】
　　淮山庙诗　张彦逺隶书【墨池编】
　　献淮南王兼书情五十韵诗　刘权撰储巏书【墨池编】郑余庆赠无忧王寺大徳诗　谈适书【墨池编】
　　冯宿游漆祠庙诗
　　题鸿胪书堂诗　裴处权书
　　张景佚叶公庙诗
　　李谅湘中纪行诗
　　栁宗元八愚诗　刻于冉溪石上在永州府城西【古今碑刻记】
　　补博城县令诗
　　早春陪勅使麻先生祭岳【缺】守博城县令马
　　我皇盛文物道化□埊先鞭挞走神鬼玉帛礼山川忽下州使来游紫洞前青羊得处所白鹤【缺】时年防恳飞龙记昭彰化鸟篇【缺】风半山水【缺】气总云烟光抱升中□霞明五色□山横翠防外室在緑潭边缇幕灰□□焚林火欲然□光着草树春色换山泉伊水来何□嵩岩去防千山疑小□下是防神仙叶令乗鳬入浮邱驾鸖旋麻姑防□嵗三见海成田
　　跋语与金石文字记同见前
　　又按碑凡大周年者天作□地作埊人作圣作□年作□月作□亦作日作□授作□初作□此惟□字无可考疑是应字【求古録】












　　六艺之一録卷八十八
<子部,艺术类,书画之属,六艺之一录>
　　钦定四库全书
　　六艺之一録卷八十九　　　　钱唐倪涛撰
　　石刻文字六十五
　　唐刻【题名】
　　髙宗幸万年宫百官题名
　　长孙无忌以下自书永徽六年【金石録详见御制】
　　马元贞题名
　　汉史晨飨孔庙后碑有武后天授二年马元贞题名【金石文字记】
　　平淮将佐题名
　　唐马总等题名【诸道石刻録】　开元二十三年马总八分书【碑帖考】
　　禹庙题名
　　唐陜州别驾崔颖等题名字为八分不著名氏开元二十五年刻【集古録目】
　　谒金天王庙题名
　　顔真卿正书乾元元年十月【金石録】
