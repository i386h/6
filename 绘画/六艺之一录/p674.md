<!-- { "loadSidebar": true } -->
　　顔真卿字清臣师古五世从孙琅琊人官至太子太师封鲁郡公初登进士第又擢制科以御史出使河陇五原大旱为决寃狱而雨乃降一郡霑足人呼为御史守平原日河朔二十三郡皆防贼平原独以有备完奏至明皇为之叹息想见其人然为奸邪辈所疾卢杞尤不喜李希烈防汝州杞固遣真卿宣诏士论惜之而真卿必行见希烈知其不可以训骂而死之惟其忠贯白日识髙天下故精神见于翰墨之表者特立而兼括自篆籀分而下同为一律号书之大雅岂不宜哉论者谓其书防如坠石画如夏云钩如屈金戈如发弩此其大槩也至其千变万化各具一体若中兴颂之闳伟家庙碑之荘重仙坛记之秀頴元鲁山铭之深厚又种种有不同者葢自有早年书千佛寺碑已与欧虞徐沈年之笔相上下及中兴以后笔力逈与前异亦其所得者愈老也欧阳修获其断碑而跋之云如忠臣烈士道徳君子端严尊重使人畏而爱之虽其残阙不忍弃也其为名流所髙如此后之俗学乃求其形似之末以谓头燕尾仅乃得之不知以锥画沙之妙其心通而性得非可以糟粕议之也尝作笔法十二意备尽师资之学然其正书真足以垂世今御府所藏二十有八正书　旌节勅　顔允南父惟正赠告　顔允南母商氏赠告　潘丞竹山书堂诗　朱巨川告　疎拙帖
　　行书　争坐前帖　争坐后帖　送文殊碑文帖顿首夫人帖　送李光顔太保帖　蔡明逺鄱阳帖　刘太冲帖　刘中使帖　开府帖　卢侯帖瑶防帖　篆籀帖　中夏帖　湖州帖　送书
　　帖　乞米帖　乞脯帖　缣缃帖　马病帖　送辛晃序　祭伯父濠州刺史文【唐臣题跋】　祭侄季明文【宣和书谱】
　　公贫乏纸笔以黄土扫墙习学书字攻楷书絶妙【因亮顔鲁公行状】
　　李华尝为鲁山令元徳秀墓碑顔真卿书李阳氷篆额后人争模冩之号为四絶碑【旧唐书李华传】
　　乾元二年顔真卿乞御书表云臣真卿述天下放生池碑铭一章又于当州采石兼力拙自书遂绢冩一本附史元琮奉进兼乞御书题额縁前书防画稍细恐不堪经乆臣今防右石擘窠大书一本随表奏进【顔鲁公集】
　　鲁公喜书大字惟干禄字书注最为小字其体法与麻姑坛记不同【集古録】
　　鲁公嗜书石大几咫尺小亦方寸碑刻遗迹存者最多观中兴颂则闳伟发扬状其功徳之盛观家庙碑则荘重笃实见其承家之谨观仙坛记则秀頴超举象其志气之妙观元次山铭则渟涵深厚见其业履之纯防如坠石画如夏云钩如屈金戈如发弩纵横有象低昂有态自羲献以来未有如公者也【墨池编】顔太师以书自娱晩年尝载石以行砻而藏之遇事以书随所在留其所镌石【广川书跋】
　　张旭草书得笔法后传崔邈顔真卿【李肇唐国史补】
　　真卿传桞京兆公权零陵僧懐素邬彤韦玩张从申以至杨少师凝式【觧缙书学传授】
　　顔鲁公真书朱巨川告身真迹
　　此唐徳宗建中三年六月给授中书舍人朱巨川告身年月职名之上用尚书吏部告身之印计二十九颗世传为顔鲁公书按唐式书符令史事也代宗之防鲁公以吏部尚书为礼仪使杨炎恶其直换太子少师领使事及卢杞益不容改太子太师并使罢之是时适在闲局而其忠义书法巍然为天下望巨川欲重其事特求公书亦如今世士大夫得请诰勅封赠多求善书者操笔同一意也米元章书史载朱巨川告顔书其孙灌园持入秀州崇徳邑中余以金梭易之刘泾得余顔告背纸上有五分墨装为秘玩王诜笃好顔书遂以韩马易去此书今在王诜防宣和书谱载顔书亦有朱巨川告今卷中并无宣和印记独存梁太宗御前之印前后压缝有宋髙宗乾卦绍兴印耳岂旧藏御府靖康之乱流落人间南渡收访应募者截去本朝玺跋耶然五代时既入御府则宋时不应在灌园防岂王诜所得乃别本耶不可得而知矣此卷作字虽小而与东方朔賛用笔同其为顔书无疑告中细书不知出何人唐制惟侍中中书令为真宰相其曰同中书门下平章事虽行宰相事而未为真中世以后藩镇节使多授中书令故勅后细书首行云太尉兼中书令臣在使完是年四月卢杞忌张镒出之凤翔故第二行云守中书侍郎同中书门下平章事臣张使其第三行云守给事中臣关播奉行杞爱播柔和易制是年十月即同平章事矣牒后细书首行云侍中阙第二行云守门下侍郎同平章事杞即卢杞也又吏部正员尚书一人侍郎二人其属有四曰吏部司封司勲考功吏部郎中一人掌文官阶品朝集禄赐告身尚书左右丞各一人掌辨六官吏戸礼左丞总焉兵刑工右丞总焉故牒尾尚书侍郎左丞俱云缺而云判吏部侍郎范阳郡开国公翰者卢翰也后此二年为兴元元年正月亦进同平章事符后书云判郎中滋者刘滋也贞元二年正月从吏部为左散骑常侍末后书令史不名亦可騐此告非令史笔矣一展阅间而唐之典故歴歴可攷且鲁公书得其背纸墨迹尚装为秘玩况真迹耶宜如何寳爱也正徳丁丑五月望日陆完跋【瑚网渔洋山人极称陆跋精核辨博】
　　右为鲁公真迹余始见摹本颇怪其神采未遒及是与仲醇同观如探骊得珠为之一快万歴壬辰二月三日锡爵书【同上】
　　鲁公此书古奥不测是学蔡中郎石经平视钟司徒所谓当其用笔毎透纸背者仲醇得此自题其居曰寳顔堂昔米襄阳得王略帖遂以寳晋名斋顔书固不减石军王略而仲醇鍳赏雅意又不独在纸墨间也壬辰春二月董其昌题【同上】
　　壬辰元旦后三日展此计大字一百八十一小字百四十一通总三百二十三字书谱唐神品三人篆李阳氷草张长史楷顔平原禇虞欧栁皆列精品中不得与公驾寳顔堂居士陈继儒志【同上】
　　余不知书尝妄论书古人具妙荘严质即疾趋偻行神观伟如今人似束刍戴冠缨能仰不能俯古人如俊鹘抟防防瞑目纳盘飞虚空今人如小劣拳师口中叱叱时作乙势古人如造凌风台虽欹斜欲堕却自铢两适均今人如百衲锦采色烂然丝理却絶此仲醇出顔鲁公朱巨川诰观之其顶足悬而相抱须鬛怒而不张以斜表正以拙布巧以缓运遒与前所云三法皆合此不待陆全卿校勘其为的的鲁公无疑然持以示人疑信半葢字学之衰乆矣其法葢尽壊于长洲之文氏字取匀美圆净而止其顿挫抑扬用而不尽用之际多所未讲即如此诰一经模勒使塌拖如肉鸭都无可观骅骝气防岂不惜乎姑为拈出纸尾归仲醇藏之以待识者辰玉王衡【同上】唐告多出善书者之手亦足以见一代文物之盛矧鲁公道义风节师表百世其所书尤可寳也至大辛亥仲春廿又二日古涪邓文原书【停云馆帖】
　　右顔鲁公书朱巨川告即宣和书谱所载者上有髙宗乾卦绍兴图书而鲁公之书盖东坡先生已尝论之矣不惟爱玩抑见唐代典故之式尤为可尚龙集辛亥仲秋朔乔篑成题【同上】
　　顔真卿李大夫帖
　　顔帖为刑部尚书时乞米于李大夫云拙于生事举家食粥来已数月今已罄乏实用忧煎葢其贫如此此本墨迹在余亡友王子野家子野在于相家而清苦甚于寒士尝模此帖刻石遗于朋友故人云鲁公为尚书其贫如此吾徒安得不思守约【集古録】
　　顔真卿学禇遂良既成自以挑踢名家作用太多无平淡天成之趣此帖尤多禇法石刻醴泉尉时及麻姑山记皆禇法也此特贵其真迹耳非争坐帖比大扺顔栁挑踢为后世恶札之祖从此古法荡无遗矣安氏鹿肉干脯帖苏氏马病帖浑厚淳古无挑踢是刑部尚书时合作意气得纸札精谓之合作此笔气郁结不条畅逆旅所书李大夫者名光顔唐功臣也【寳晋英光集】
　　顔真卿蔡明逺帖
　　右蔡明逺帖寒食帖附皆顔鲁公书鲁公后帖流俗多传谓之寒食帖其印文曰忠孝之家者钱文僖公自号也希圣钱公字也又曰化鹤之系者丁崖相印也润州观察使者钱惟济也【集古録】
　　蔡眀逺帖是鲁公晩年书与邵伯埭谢安石庙中题碑傍字相类极力追之不能得其髣髴【山谷集】
　　顔鲁公二十二字帖
　　斯人忠义出于天性故其字画刚劲独立不袭前迹挺然竒伟有似其为人【集古録】
　　顔鲁公刘中使帖
　　右唐太师顔鲁公书刘中使帖真迹着载宣和书谱南渡后入绍兴内府至元丙戌以陆柬之兰亭诗欧阳率更卜商帖真迹二卷易得于张绣江处此帖笔画雄健与蔡明逺寒食等帖相颉颃而书防慷慨激烈公之英风义节犹可想见于百世之下信可寳也三月十有二日大梁王芝再拜谨题寳墨斋北燕乔篑成仲山观【书画题跋记】
　　顔太师书世不多见不肖生平见真迹三夲祭侄季明文马病及此帖祭侄行书马病行真皆小而此帖正行差大虽体制不同然其英风烈气见于笔端一也此语岂可为不知者道哉鲜于枢拜手书【同上】右顔鲁公刘中使帖徴明少时尝从太仆李公应祯观于吴江史氏李公谓鲁公真迹存世者此帖为最徴明时未有识不知其言为的及今四十年年逾六十所阅顔书屡矣卒未有胜之者因华君中甫持以相示展阅数四神气爽然米氏所谓忠义映发顿挫郁屈者此帖诚有之乃知前辈之不妄也帖后跋尾六通首王英孙次鲜于太常又次张彦清白湛渊田师孟最后亦彦清书葢此帖曽藏于彦清所后易于英孙考观跋语可见英孙所跋嵗月宜在后不知何縁出诸公之前初疑装池之误欲令改易而张公钤印宛然不可折裂姑记于此以俟博识嘉靖九年庚寅菊月望日徴明识【同上】
　　鲜于伯机题祭季明文天下书法第二吾家法书第一此又题刘中使帖渔阳笔法信有所自名不虚得此卷余已刻之戱鸿堂帖中董其昌观因题【同上】
　　顔鲁公鹿脯帖
　　鹿脯帖真迹与宋搨本不惟字形大小不伦乃其文亦小异宋榻政自不足防也十七帖清晏嵗丰又所使有丰一乡故自名防余不觧丰一乡作何语及得髙丽刻本乃云所出有异产读之豁然因知王着但凭仿书入石耳犹忆辰玉初得此帖于隂公氏亟报余展玩如得连城辰玉书法为此一变今日重观于徳隅斋感慨系之矣【书画眼】
　　顔鲁公与栁冕帖
　　鲁公草书摹传于世者多矣此帖尤竒虽笔势屈折如盘钢刻玉劲峭之气不少变葢类其为人桞冕唐名士也鲁公名呼之而自称老夫亦可以见当时士契之梗槩云【梁溪集】
　　顔鲁公二帖
　　唐太师顔真卿不审乞米二帖在蘓澥处背缝有吏部尚书铨印与安师文家争坐位帖责峡州别驾帖缝印一同争坐位帖是唐畿县狱状磓熟纸韩退之以用生纸録文为不敏也生纸当是草上所用内小字是于行间添注不尽又于行下空纸边横冩与刻本不同此帖在顔最为杰思想其忠义愤发顿挫郁屈意不在字天真罄露在于此书石刻粗存梗槩尔余少时临一本不复记所在后二十年寳文谢景温尹京云大豪郭氏分内一房欲此帖至折八百千众乃许取视之缝有元章戯笔字印中间笔气甚有如余书者面喻之乃云家世收乆不以公言为然【米芾书史】予观鲁公乞米及醋二帖知其不以贫为愧故能守道虽犯难不可屈刚正之气发于诚心与其字体无以异也紫元翁题【黄裳溪山先生集】
　　题顔鲁公麻姑坛记
　　余尝评题鲁公书体制百变无不可人真行草书皆得右军父子笔势欧阳文忠公集古铭颇以别书自喜自非精鍳岂易辨真赝哉【山谷题跋】
　　作字大至方丈小至粟粒其位置精神不差豪髪然后为尽如以此字与中兴颂参较当知予言为信【姑溪题跋】
