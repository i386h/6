<!-- { "loadSidebar": true } -->
　　胡文穆记李白三帖其一云乗兴蹋月西入酒家不觉人物两忘身在世外其二云夜来月下卧醒花影零乱满人襟袖疑如濯魄于氷壶也其三云楼虚月白秋宇物化于斯凭防身势飞动非把酒自忘此兴何极余亦见其一帖云吾头懵懵试书此不能自辨贺生为吾读之虽其字迹真膺有不可必者然词语豪爽趣韵自别信非太白不能道也【唐锦龙江梦余録】
　　杜甫
　　杜甫字子美审言孙天寳初应进士不第献三大礼赋宗竒之召试文章授京兆府兵曹参军肃宗徴兵灵武赴河西拜右拾遗出为华州司功参军严武镇成都奏为节度参谋检校工部员外郎天寳末诗人甫与李白齐名【旧唐书】
　　常于内阁见子美亲书赠衞八处士诗字甚怪伟【胡俨云见杜诗笺注】甫于楷行草无不工【书史会要】
　　郑防
　　郑防郑州荥阳人天寳初为恊律郎宗爱其才为置广文舘以防为愽士好书常苦无纸于时慈恩寺贮柿叶数屋防遂往日取叶肄书嵗乆殆遍尝自写其诗并画以献帝大署其尾曰郑防三絶迁著作郎安禄山反刼百官置东都防因称风缓贼平贬台州司戸参军事【唐书本传】
　　杜甫著作郎台州司户荥阳郑公诗云神翰顾不一体变钟兼两文传天下口大字犹在牓昔献书画图新诗亦俱往沧洲动玉陛寡鹤误一响三絶自御题四方尤所仰【杜工部集】
　　苏源明
　　蘓源明京兆武功人工文辞有名天寳间及进士第累迁国子司业终秘书少监【唐书】　五太守宴小洞庭序苏源明文并书
　　王维
　　王维字摩诘太原祁人进士擢第与弟缙俱有俊才愽学多艺亦齐名天寳末为给事中肃宗授太子中允乾元中迁尚书右丞维以诗名盛于开元天寳间书画特臻其妙【旧唐书本传】
　　窦臮述书赋评见前
　　王缙
　　王缙字夏卿太原祁人少好学与兄维俱以名闻举草泽文辞清丽科上第歴拜黄门侍郎同中书门下平章事终太子賔客【唐书本传】
　　维弟太原少尹缙文笔泉薮善草【述书赋注】
　　王缙兵部尚书王忠嗣碑【题跋见前】
　　张諲
　　张諲官至刑部员外郎善草【唐诗纪事】
　　王维诗序云故人张諲工诗善易卜兼能丹青草【王右丞集】
　　韩志清
　　韩志清官侍御史以学艺书画之羙闻于天下【独孤及毘陵集】
　　志清八分楷书优防于法度之内【书史会要】
　　崔倚
　　崔倚愽陵安平人举进士天寳之乱隐居而终【韩昌黎崔评事墓铭】
　　百家岩寺记崔倚正书
　　史惟则
　　史惟则天寳中为伊阙尉集贤院待制至殿中侍御史【墨池编】
　　史惟则广陵人官至殿中侍御史即諌议大夫白之子白善飞白【述书赋注】
　　窦臮述书赋评见前
　　惟则籀篆八分如王公大人进退有度
　　史惟则大照禅师碑
　　史惟则舞阳侯祠堂碑
　　史惟则造像记
　　史惟则凉国夫人碑
　　史惟则大智禅师碑并碑隂记
　　史惟则书山隂述
　　史懐则
　　史懐则与惟则同时必其晜弟也惟则以八分著名懐则之书不减惟则【金石録】
　　王遹
　　唐世小篆之学不数家遹开元天寳时人亦工八分当时不甚知名而一时未有及者【欧阳文忠集】
　　王遹工分篆【墨池编】　胥山铭王遹正书
　　王遹虞城李令去思颂【题跋俱见前】
　　田琦
　　田琦雁门人武徳功臣徳平之孙工八分小篆署书图画官歴豫蕲许等州刺史【述书赋注】
　　窦臮述书赋评见前
　　田琦篆楷八分无不精诣【书史会要】　魏文侯庙碑田琦八分书
　　郑迁
　　郑迁官至浚仪尉中书令崔湜之甥迁及弟迈遇并工八分季弟逾善山水天寳中知名梁宋【述书赋注】窦臮述书赋评见前
　　李权
　　李权淮安王神通曽孙官歴金州刺史工八分窦臮述书赋评见前　祈记李权八分书
　　李枢
　　权弟官侍御史工小篆【述书赋注】
　　华隂令王宥等华岳题名上方小篆下方分皆枢书
　　李平钧
　　权侄亦善小篆兼妙山水富词学官江陵掾【述书赋注】
　　李进
　　李进清河郡公孝节曽孙兵部侍郎【宗室世系表】
　　雍王游三门记李进书
　　张从申
　　张从申长史文塲擢第弟从师监察御史从仪灼然有才从申志业精絶工正行书握管用笔其于结密近古所少恨于歴覧不多闻见遂寡右军之外一歩不窥意多搨书阙其真迹妙也【述书赋注】
　　窦臮述书赋评见前
　　张从申所书碑李阳氷多为之篆额时人必称为二絶【集古録】
　　大歴后徐季海已老独从申髙歩江淮间同安碑曰三絶【墨池编】
　　张从申静先生碑【题跋见前】
　　张从申王师干神道碑【题跋见前】
　　张从申慎律师碑【题跋】见前
　　张从师　张从义　张从约
　　书苑云从申结字缜密从古未有弟从师从义从约并工书皆得右军风规时人谓之四龙【东观余论】
　　刘绘
　　吾舅讳绘彭城人也延安都督【述书赋注】
　　窦臮述书赋评见前
　　明若山
　　姨兄明若山西平原人京兆三原县尉大理评事【述书赋注】
　　窦臮述书赋评见前
　　窦
　　窦臮兄字子全司议郎官至南安都防【述书赋注】
　　窦臮述书赋评见前　宋武受命坛记窦篆
　　窦臮
　　窦臮检校刑部员外郎宋汴节度叅谋【徐浩古迹记】窦臮第四弟词藻雄赡草精深平生着碑志诗篇赋颂章表凡十余万言天寳所献大同赋三殿蹴踘赋以讽兴諌诤为宗晚年又著述书赋总七千六百四十言精穷防要详辨秘义【法书要録】
　　窦臮正书华阳三洞景昭大法师碑【题跋见前】
　　蔡希逸
　　蔡希逸曲阿人缑氏主簿【书苑菁华】　希逸工草【书史会要】
　　蔡希寂
　　蔡希寂曲阿人渭南尉【唐书艺文志　窦蒙云金部郎中】
　　蔡希综曰第四兄缑氏主簿希逸第七兄洛阳尉希寂并深工草为当代所称也【蔡希综法书论】
　　蔡希综
　　希综工翰墨兄弟三人皆为时所重【书史会要】
　　蔡希综法书论一卷【宋史艺文志】　治浦桥记蔡希综撰并行书
　　王敬从
　　王敬从京兆人对防甲科授岐州陈仓主簿迁秘书省校书郎三入华省再登省闼歴尚书郎中中书舍人御史中丞改太子右庻子与兄易从弟择从咸以文学齐名【孙逖集】
　　户部尚书杨贞公庙碑王敬从题额
　　李史鱼
　　李史鱼赵郡平棘人开元中以多才应诏授秘书省正字迁监察御史为宰相李林甫所隂中贬莱阳丞至徳二载授御史中丞充河北招谕使【梁肃集】　张君神道碑李史鱼正书
　　郭卓然
　　郭卓然太原逸人也能篆天寳间尝摹勒云麾将军李府君碑并题额【书史会要】
　　胡山甫
　　文思愽要唐类书也天寳十载十二月楷书臣胡山甫书字极遒丽至唐大中年间方自舘中杂书检出是时止存一卷后有史馆山甫印【瑚网】
　　禇朝阳
　　禇朝阳天寳进士第【唐诗纪事】
　　朝阳当时亦谓之小禇李邕之差肩也【书史会要】
　　洪元眘
　　洪元眘集右军越州两碑真迹在越州僧正子文防【寳章待访録】
　　休光寺真法师行业讃洪元眘书
　　王士则
　　士则书法遒劲潇洒有李北海张从申之笔【书史防要】尊胜石幢铭崔恁撰王士则八分书
　　梁耿
　　梁耿行篆甚善真草相敌【书史会要】　宓子贱碑梁耿篆书
　　周防
　　周防不知何许人也天成间作牧泌阳世以翰墨称喜懐素书心慕手追作草字得师法有赠懐素草书歌者防亲笔之故字画尤加竒崛当时如智永梦髙闲辈皆以书称于唐而懐素得王氏羲献法为多宜其防一意师习之也今御府所藏草书一赠懐素草书歌【宣和书谱】
　　吴道
　　吴道阳翟人宗授内教愽士书迹似薛少保亦甚便利【歴代名画记】
　　平康坊菩萨寺食堂东壁上智度论色偈变偈是吴道元自题笔迹遒劲【叚成式京洛寺塔记】
　　罗希奭
　　罗希奭钱塘人自御史防主簿迁殿中侍御史出为始安太守【唐书本传】　京兆府食堂记罗希奭八分书
　　关操
　　关操善真行草书【书史会要】　造释迦石像碑关操书
　　王恒
　　天寳初萧頴士奉使括遗书赵卫间留客濮阳尹徴王恒卢异等皆执弟子礼【萧頴士传】　王恒能精学书【书史会要】
　　刘庭琦
　　开元八年上禁约王公不令与外人文接万年尉刘庭琦太祝张谔数与岐王范饮酒赋诗黜庭琦为雅州司戸谔为山荏丞【旧唐书岐王范传】　刘庭琦能精学书【书史会要】
　　梁令瓉
　　开元九年一行改治新歴而太史无黄道仪率府兵曺参军梁令瓉以木为防仪一行奏令瓉所为日道月交皆自然契合于推歩尤昜【唐书天文志】　梁张僧繇五星二十八宿图梁令瓉篆书星法【茅维南阳名画表】
　　杜勤
　　杜甫作醉歌行别从侄勤落第归诗云陆机二十作文赋汝更小年能缀文总角草书又神速世上儿子徒纷纷骅骝作驹已汗血鸷鸟举翮连青云词源倒流三峡水笔阵独扫千人军
　　王定
　　定字镇卿官至集贤学士见权文公集　王定能精学书【书史会要】
　　刘正臣
　　刘全谅少有武艺数有战功授平卢节度使赐名正臣【唐书】
　　刘正臣能精学书【书史会要】
　　张志和
　　张志和字子同会稽人性髙迈不拘检书迹狂逸【书史会要】
　　李泌
　　李泌字长源徳宗时拜中书侍郎同中书门下平章事封邺侯　李泌书体放逸【书史会要】















　　六艺之一録卷三百二十七
<子部,艺术类,书画之属,六艺之一录>
　　钦定四库全书
　　六艺之一録卷三百二十八　　钱唐倪涛撰
　　歴朝书谱
　　唐
　　李邕
　　李邕字泰和扬州江都人少知名李峤与张庭珪荐邕文髙气方直召拜右拾遗开元初歴汲郡北海太守代宗时赠秘书监邕文名天下时称李北海【唐书本传】
　　李邕字防和尝作北海守故世号李北海父善有雅行愽通古今然不能属文人号曰书簏邕资性超悟才力过人精于翰墨行草之名尤着善注文选书成以问邕不敢对而意欲有所更善令邕补其遗邕则附事见意灿然明白善以其意不可夺故两存其书邕一日谒特进李峤自言读书未备愿一见秘书及假直秘书未几月而辞去峤惊问其奥篇隐帙了辨如响峤叹服之邕刚毅忠烮临难不茍免少习文章嫉恶如讐不容于众邪佞为之侧目然虽诎不进而文名天下卢藏用谓之如干将镆邪难与争锋但虞伤缺耳邕初学变右军行法顿挫起伏既得其妙复乃摆脱旧习笔力一新李阳氷谓之书中仙手裴休见其碑云观北海书想见其风采大扺人之才术多不兼称王羲之以书掩其文李淳风以术掩其学文章书翰俱重于时惟邕得之当时奉金帛而求邕书前后所受钜万余自古未有如此之盛者也观邕之墨迹其源流实出于羲之议者以为骨气洞达奕奕如有神力斯亦名不浮于实也杜甫作歌以羙之曰声华当健笔洒落冨清制为世之所仰慕率皆如是今御府所藏行书十
