<!-- { "loadSidebar": true } -->
　　赵文敏白描渊明像后行书归来辞　题云大徳四年春二月吴兴赵孟頫书　既书归去来余兴未尽乃作竹石渊明亦当爱此耶
　　虚馆坐清晓髙秋零露时佳菊秀可餐寒葩含晩滋芳馨发孤思冩此归来辞余兴犹未巳玉生琼枝孰谓公子懐不与幽人期抚卷三太息繄年非义熈姑苏王行
　　云林水墨竹一枝
　　二月六日夜宿幻住精舍明日写竹枝遗无学上人并赋长句
　　春水蒲芽匝岸生阊门山色上衣青出郊已觉清心目适俗宁堪养性灵花落鸟啼风嫋嫋日沉云碧思防防禅扉一宿聼鱼鼓唤得愁中醉梦醒　无住庵寳云居士懒瓉　甲寅
　　前踈雨过石上晩云生不是云林叟无人有此清云门山居士绅【张绅之印】
　　瘦倚清风玉一枝沧溟囘首已尘飞三生石上因縁在应化辽东白鹤归　青城山人王汝玉
　　以墨画竹以言作赞竹如泡影赞如梦幻即之非无覔之不见谓依幻人作如是观　丁已逃虚子戱语晓出阊门道西山满意青金台有余墨写得鳯皇翎东臯妙严
　　记得曽携枕簟逰葑溪溪上草堂幽比来谁识贤君子归卧江南烟雨秋　柽居杜茎
　　写竹仍题句僧房一宿淹如何书甲子犹学晋陶潜鹿塲居士寛【元博】
　　王叔明灵石草堂图
　　草堂之灵钟山下灵石山中有草堂堂前森立皆石友具服再拜庸何妨晴岚入帘凝砚席暖云吹香扑书帙客来无物欵清谈旋束荆薪煮灵石　梦庵
　　坐深残醉醒帘卷草堂开拥座千峯出横空一鹤来风松落子时雨石生苔却忆山中客披图日几逥彭城刘
　　山中灵石碧嵯峨高士茅堂住涧阿几树松隂当户宻四时岚气入帘多依依猿鹤常相近寂寂亲宾逺不过遥望西岩泉落处临风时咏考槃歌　吴人钱绅
　　黄大痴水墨山水
　　青山不趂江流去数翠收林际雨渔屋逺糢糊烟村半有无　大痴飞醉墨秋兴天争碧净洗绮罗尘一巢栖乱云　词寄菩萨蛮筠庵王国器题
　　梅道人山水
　　古防隂隂抱寒玉时向晴伴吾独青青不改四时容絶胜凌霄倚凡木　梅花道人戱作并题
　　息斋墨竹【卷首有松雪溥光二防】
　　道人天机精心胸饱氷雪挥洒墨筼筜清风扫炎热风晴与老嫩荣悴各分别珊瑚海底生琅玕挺竒节俨如坐推篷昬目一光洁王孙美词翰笔势蟠屈鐡伟哉老雪庵妙语重为説暮生何多幸从容获披阅此图世所稀抚卷叹三絶　吕敬
　　西清阁老李蓟邱笔法妙过文湖州试拈雪茧翻墨沈淋漓扫作湘云浮箨龙迸土翠胎绽秀出亭亭苍玉干十茎五茎何必多老嫩风晴总堪玩坚贞苦节凌嵗寒袅娜新梢翔鳯鸾灵颷逺度佩环响壁月或照蛟龙蟠蓟邱蓟邱难再得抚卷令人空唶唶品题况有松雪翁从知价重千金值　义阳偶桓【武孟】息斋道人骨已仙纸上墨竹神犹全淇园万榦总枯死此幅自待留千年丰姿潇洒宛如玉顾我得覩昆冈前汲泉便试竹炉茗一洗万虑开云天谁知珍重承防笔犹来景肃侪髙贤乾坤妙趣茍心防似胜俛黙窥遗编雪庵老人通万卷银钩鐡画如扛椽古来人物夸道子倾城女色谁争妍黄郎得此贲书屋玉函金籥来何縁古人邈矣见心迹何由一拜聊随鞭徐源敬题【仲山】
　　十年一见黄叔度倐来自为清风吹手中所把蓟邱竹风晴老嫩凡数枝茒堂六月发萧爽呼酒酧此林枝想当此老握笔际其用在手笔不知纵横妙用竹神死手亦无用心能之道人之心竹之祖生生化化无穷期松雪雪庵两题辞书中有法后世师我因书法论竹法道理一致曽无岐卷中三物总神俊蟠螭舞鳯防威仪还君什袭当秘惜雷雨破壁宁无时后学沈周题
　　赵集贤林山小隠图
　　苕水秋风动白苹青钱学士玉为人山林物外别成趣造化手中殊有神寒具漫传谁防染京华髙卧不埃尘冯君韫匵长懐寳莫负当时此写真　宗道得此图因以自号其归向可知矣余赏之不足附此一律所幸亦同作卷中人耳癸亥重九吴郡祝允明志苏子爱竒石雪浪号斋居米氏寳晋墨标榜亦复如瞻兹小隠图按境结林庐扵焉寓祖述雅致私契余因名实岂戾匪云赋子虚溪山在屋上流水走堦渠众鸟鸣树颠亦可观跳鱼耕钓托逺心城市即村墟知子日无事垂帘惟读书　长洲沈周
　　展图忽有契叹物留待人金陵山水处松雪与神子非滑稽口金门为弄臣亦非南昌尉忤世迹埋堙但甘布衣老供税作齐民白云自怡悦暇则琴尊亲虽遭孔璋笔移文空尔陈　嘉禾吕防
　　黄鹤山樵鐡网珊瑚图
　　鐡网网得珊瑚枝寄与东吴范髙士翠羽飞来毛羽寒石化青羊叱不起金鼎夜炼天地根闭门不识桃花春吴烟拂草瀛洲緑鸟啼花落空愁人百壶美酒恣倾倒销尽春愁人不老却从鹤背防尘寰四海如杯嵩华小黄鹤山中樵者王叔明画并题
　　天上仙人王子乔由来眼识天下士黄鹤山中卧白云使者三徴不肯起昆仑树老盘金根青鸾对舞镜台春昨朝赠我神锦縀谓我九老仙都人阆苑花前因醉倒谪下人间容易老百花楼中作酒狂一声鐡乾坤小玉崕生范立奉和
　　王公独得天然趣挥毫不效丹青士澹墨银笺扫画图琅玕屈銕参差起碧苔暗水流石根深山花落黄鹂春琴书几杖白书静何因致我尘埃人髙平之仙非潦倒醉老狂歌不知老有约卢敖赋逺逰九防齐烟望中小　豫章胡俨次韵
　　升中文兄示及叔明王公所寄诗画令仆品题之仆随口和韵升中叹赏既久即命书以冠其颠云　珊瑚千年生海防至寳终当遇竒士黄鹤仙人狡狯徒笑蹋灵鳌轻掣起波涛洗尽泥沙根元气尚带龙宫春裹蔵什袭赠知己长生范老非常人明玩之惊絶倒世间一任韶华老钓竿犹记拂长柯三防神山眼中小　顾禄奉题
　　王公外家袭金紫下比寻常韦布士一时结纳多誉髦早嵗声华倐然起间移翠竹当云根更有古树枝含春自云珊瑚出銕网投赠岂与尘中人范君相见即倾倒喜盍朋簪成二老玉壶泛满紫流霞痛饮歌狂天地小　益斋王彦和奉和
　　黄鹤山人多意气真是髙亭老仙士挥毫髣髴如有神怪石嶙峋笔端起琅玕玉树生云根画图夺得江南春迩来遨逰东海上持赠玉崖之髙人两翁相逢遂倾倒醉里不知天地老持竿共结沧洲期一钓犹嫌六鳌小　奉和　黄鹤山樵赠范玉崖诗韵　东李仁
　　黄鹤山中名画史自昔才华冠多士淋漓醉墨冩幽篁翠旓摇摇拂云起古树槎牙鐡石根虬枝纠结江南春苕华空绕外家宅玉堂仙去今何人清尊却忆花前倒忧乐只应怀范老画图难寄相思心沧溟浩瑚小　安湖老人王士显武韵
　　廷珪墨扫金花纸知是香光老居士凤向髙冈时一鸣龙从碧海双飞起紫苔苍藓防云根占尽湖山无限春上题诗句添藻丽逺赠髙平英伟人此图当世俱压倒我亦唱酬寄诸老髙堂落笔风雨惊不觉气吞云梦小　沈瑜奉和
　　玉崖命和前韵谨赋诗曰　山骨嶙峋浸秋水虎视耽耽如胄士青鸾三五阆风来下立瑶堦不飞起坡头有树蟠虬根上凌霄汉中含春只疑老蛟出海底化作千嵗之神人眼观此图叹絶倒飞上香炉寻五老一尊试酧湘江仙望望君山隔云小　诸生张礼仆既题诗扵上兴犹未已再赋一首赘扵下方尚希玉崖文兄清览云吴郡顾禄　鹤山老樵列仙徒玉崖先生名世士一时倾盖两相逢作画赋诗髙兴起欣然为写竹数根傍有古树回阳春蛟龙盘拏鳯鸾舞清气自然能逼人金壶墨汁都倾倒压尽苏公并米老须叟更着石嶙峋海上移来蓬股小
　　黄鹤仙翁寄余诗画两学贤友俱有和章明展玩珠明玉润照耀后先其脩篁古木清趣不减在扵昆阆问也喜不自已余初效颦之后复续是诗以谢诸公之佳况云尔　黄鹤仙翁有诗寄不比寻常书画士天人丹山鳯鸾飞雷惊陆地蛟龙起人生如寄萍无根相逢意气皆如春东吴文学最潇洒二王尤是风流人长仙醉来玉山倒散尽黄金数东老更期李白共餐霞谁信壶中天地小　钱唐范立
　　泉石闲斋图
　　冲懐淡如水万境犹虚空忽闻还山诏喜入衰顔红山中何所有手种石上松茅屋閴无人恒有云气封清镫照佛龛罏烟袅松风砯崖喷飞泉赴壑如撞钟羣响起自灭闻心本无穷尘消诸念寂梦觉非有踪九旬谈一妙政尔开盲聋孰持去来影观作真实同去随流水逺归与云相从无心任化泊然齐始终秋风动江汉波浪皆朝宗云帆挂海月渺五湖东　黄鹤山中樵者王画并题
　　天竺日章法师得防还山王侯叔明作泉石闲斋图予乃题诗并为赠行　奉诏还故山江船复东下独颿如飞鸿秋日照平野王侯赠新图山水俨幽雅石崖天际髙茒屋长松下清香散佛龛妙观了空假白云席上生碧溜堦前防神清境自闲所适无取舍佳趣正在兹健笔老能冩乃知遗世情独有还山者安得添我身闲斋共潇洒　洪武乙夘秋龙河宗泐书
　　三年京国住奉诏得还山猨鹤惊犹识云松故自闲铜缾蜕緑笋坐豹遗班莫爇龙香鉢留将在世间　东臯妙声书














　　六艺之一録卷四百一
<子部,艺术类,书画之属,六艺之一录>
　　钦定四库全书
　　六艺之一録卷四百二　　　　钱唐倪涛撰
　　厯朝书谱九十二
　　名人题画诗词墨迹　　郁逢庆续书画题跋记
　　髙房山山村图卷【卷首有赵松雪题】
　　大德初元九月十九日清河张【渊甫】贰车防髙彦敬御史于泉月精舍酒半为余作山村图顷刻而成元气淋漓天真烂漫脱去画工笔墨畦町余方栖迟尘土无山可畊玩此图为之怅然而已　南阳仇逺仁我家仇山阳昔有数椽屋误落城市间读书学干禄井枯灶烟絶况复问松菊如此五十年一出不可复髙侯邱壑胷知我志幽独为冩隠居图寒溪入空谷苍石压危构白云养乔木向来仇池梦厯厯在我目何哉草堂资政尔饭不足视吾吾尚存吾居有时卜我昔逰七闽百岭争嶫白云涨川原深谷如积雪又逰老姥岑幽磴縁曲折长林翳寒日千里行落叶转头五十年遐想正愁絶开图意忽动戃怳生内热何年赋归田初志遂所惬怀哉复怀哉清梦绕林樾弁阳老人周宻
　　南阳先生列仙癯旧住仇山云一隅平生广文官既冷投老故村田已无惟留诗卷在天地清名正似孤山逋我时总角山之徒每操几杖从宴娱百年岂独前辈尽而我今亦容顔枯栖霞岭空悲拱木泉月庵废愁寒芜忽瞻遗墨重再拜想见五老风流俱人生有情况多感坐念徃昔睫欲濡白沤浩荡不复返黄鹄一举安能呼髙侯笔力何所如前身朱方老扵莵故能胸次吐岩壑但怪满纸风烟粗安得好手为一摹着我中间茒屋孤君其寳之勿轻出便是米家惊倒图　右山村图卷故尚书髙克恭彦敬为御史时为仇先生作扵泉月精舍舍乃故漳州佥判张逢原渊甫之坟庵渊甫即勾曲外史伯雨之大父也先生一为溧阳教授即不仕仇山在余杭溪上因号山村民栖霞岭在西湖北山先生墓在焉弁阳则草周公谨之别号弁山在武康溪上先生翥师也大德初元余甫十有一常从先生出入诸公间今再卅矣景宁尚书得此卷以属题伤年运之既迈感事物之非昔怆然扵怀以叙卷末庶几览者知四三君子文献之徴也至正昭阳赤若夏五之望河东张翥谨书扵京师所寓虚防轩
