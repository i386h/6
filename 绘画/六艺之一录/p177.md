<!-- { "loadSidebar": true } -->
　　懐仁所集序记后殿以心经虽不能遍及三藏然六百五十七部以般若为宗般若以心经为宗系之未尝不韪也而褚序记则无有非阙典与乃褚自有独本心经以天寳元年刻扵河北道宣慰使陈令望者尤为峻拔比之序记字差小而精神风度不似两时书岂褚见懐仁之集又贾其余力耶而无复好事合刻为完璧其搨本海内亦遂少传岂不久为贼所据当遂不存耶而此本亦必其初出日所搨是以笔法神气不失毫末视今日之序记不啻天壤幸为余寳可望不幻去矣輙以为唐人真书第一合不逊懐仁本也【墨林快事】
　　郑万钧草书心经
　　此草书心经刻之长安中云右军书非也虽遒逸而疎纵不入格不中懐素作奴况右军乎见唐文粹乃驸马都尉郑万钧书张説有序万钧尚睿宗女代国公主字华婉者也扵书家不甚琅琅宜其然【王氏法书苑】
　　尊胜陀罗尼幢
　　在北京府城开元寺唐卢重分书开元中立【访碑録】
　　心经
　　天寳元年四月陈令望书【金石文字记】
　　福圣寺陀罗经讃石柱
　　纪欣之撰并书天寳五年【京兆金石録】
　　崇仁寺陀罗尼石幢
　　天寳七载五月张少悌行书今在西安府尊胜陀罗石幢天下多有不具载此以少悌之名而存之【金石文字记】
　　尊胜陀罗尼经
　　正书无姓名天寳七年七月【金石録】
　　郑预注心经
　　正书无姓名天寳九年四月【金石録】
　　右郑预注多心经不著书人名字疑预自书者盖开元天寳之间书体类此者数家如捣练石韩公井记洛祠记皆一体而皆不见名氏此经字体不减三记而注尤精劲盖他防未尝有故録之而不忍弃矧释氏之书因字而见録者多矣余每着其所以録之意覧者可以察也【集古録】
　　尊胜石幢铭
　　崔恁撰王士则八分书天寳九年六月【金石録】
　　士则书法遒劲潇洒有李北海张从申之笔【法苑巵言】
　　尊胜陀罗尼经
　　天寳九载刻扵防善寺庭西石幢无书人姓名【嵩阳石刻记】
　　施灯功徳经
　　正书天寳十三载正月今在西安府城南香积寺【金石文字记】
　　徐浩题经
　　书家论徐防稽笔法怒猊抉石渴骥奔泉以余观之诚不虚语如季海笔少令韵胜则与稚恭并驱争先可也季海长防正是用笔劲而心圎若有工不论韵则王着优扵季海而季海不下子敬若论韵胜则右军大令之门谁不服膺徃年观怒猊抉石渴骥奔泉之论茫然不知是何等语老年乃扵季海书中见之如观人眉目也三折肱知为良医诚然哉季海莫年乃更摆落王氏规模自成一家所谓卢防其髪甚短
　　而心甚长惜乎当时君子莫能以短兵伐此老贼也前朝翰林侍书墨迹此其长防不减季海所乏者韵尔【山谷题跋】
　　题经楷法最宻殆扵乐毅论得其结字妙防至形宻势疎字细画短故当在伯仲间然方而有规圆而藏矩未尝刓角耀锋搆成觚棱正如大匠抡材斵木就器绳墨既陈潜刃其间求砻削之迹殆不可见况痕瑕节目可得而求之耶季海扵此可以忘情笔墨矣顾法度存者世知什一岂论三四哉【广川书跋】
　　天寳中立【金石録】
　　眀皇注金刚经
　　八分书无姓名天寳中立【金石録】
　　金刚经
　　邬彤行书乾元元年八月【金石録】
　　尊胜经
　　沈洽撰序邬彤行书乾元元年八月【金石録】
　　哥舒翰等造阿弥陀经
　　正书无书人姓名天寳十二年九月【金石録】
　　徐浩心经
　　季海书名噪一时有渴猊奔骥之喻此帖意近而法慢米颠斥为吏楷诚尔然不能不为眉山小庇之耳【弇州山人槀】
　　徐浩金刚经
　　在西京【金石畧】
　　陀罗尼经石柱
　　髙沔等书大厯八年立在三原【诸道石刻録】
　　梵网经心地戒品
　　大厯十三年髙坚正书【金石文字记】
　　石镫庵石幢傍防般若心经一部
　　广徳二年少府裴监施朝请郎赵偃书【帝京景物畧】
　　观无量夀佛经
　　比邱道秀正书建中三年十月【金石録】
　　无量夀经
　　沙门法昭行书在遗教经隂贞元八年【金石録】
　　千手眼大悲陀罗尼经
　　僧法昭书贞元九年【京兆金石録】
　　佛顶尊胜陀罗尼经石柱
　　僧道秀书贞元六年【京兆金石録】
　　化度寺三堦院尊胜陀罗尼经石柱
　　方琬撰賛序并书贞元十六年【京兆金石録】
　　心经
　　窦巩正书元和二年十一月【金石録】
　　寳刹寺佛顶尊胜陀罗尼经石柱
　　元长楚撰賛序周仲諲书元和三年【京兆金石録】
　　青龙寺佛顶尊胜真言碑
　　曹昉正书元和六年【京兆金石録】
　　青龙寺大悲陀罗尼咒
　　元和六年【诸道石刻録】
　　心经碑
　　元和六年李文成建【诸道石刻録】
　　建国寺华严经品石柱
　　僧智藏正书元和十年【诸道石刻録】
　　佛顶尊胜陁罗尼经
　　僧智严正书元和十三年【京兆金石録】
　　陀罗尼幢
　　长庆三年李詧楷书【金石表】
　　六译金刚经
　　右威卫上将军知内侍省杨承和集杨翺撰序初承和以分书经刻扵上都兴唐寺文宗诏取其本使待诏唐度集王羲之书翰林学士郑覃等六人为賛刻石以太和六年立【集古录目】
　　佛经尊胜陀罗尼经序
　　大和六年四月僧叡川撰僧无可正书今在西安府百塔寺【金石文字记】
　　白龙寺经幢
　　在宁国府水阳镇开成元年【舆地碑目】
　　赵浩书金刚经
　　正书僧清濬篆额开成五年正月立【复斋碑録】
　　金刚经
　　栁公权正书防昌四年四月【金石录】
　　诚悬以书闻四方史谓当时中外大臣家书碑刻铭不烦手笔者子孙以为孝敬不足故昔时髙丽百济入贡赍货贝以购书名之重后世莫及然此经本书扵西眀寺后亦屡改矣经石幸存不坠兵火栁玭谓备有钟王欧虞褚陆之体今考其书诚为精艺尤可贵也【广川书跋】
　　般若心经
　　徐璋篆大中五年五月【金石録】
　　西明寺金刚经
　　栁公权正书大中十三年六月【金石録】
　　六译金刚经
　　盖巨源八分书咸通四年六月【金石録】
　　尊胜陀罗经
　　咸通四年漳州押衙王剬造建州司户叅军刘镛书经刻扵石幢书法婉雅酷有虞氏庙堂笔意其碑当在漳州今未知存亡尊胜石幢在防多有余所见包山寺咸通年刻温州仙岩大中年刻皆完好包山者书法尤佳字大而刻深宛然如新也【金石文字记】
　　尊胜陀罗尼经
　　于僧翰八分书咸通五年谯郡夏穆建【集古録目】
　　右尊胜经于僧翰书僧翰笔画虽遒劲然失分之分逺矣所以録者亦自成一家而为流俗所贵故聊着之庶知博采之不遗尔【集古録】
　　尊胜经幢
　　王鋗书并镌字咸通十三年八月闻人铢等造在戒珠寺【复斋碑录】
　　尊胜经幢
　　王修己书正书小字咸通十五年在禹迹寺【舆地碑目】
　　转轮经藏碑
　　咸通八年在义乌县【舆地碑目】
　　佛顶尊胜陀罗尼咒
　　鲁让建正书干符六年【京兆金石録】
　　十善道业要畧碑
　　裴休撰李郁篆额干符四年【京兆金石録】
　　佛顶尊胜陀罗尼经
　　郑宏祚书广眀元年【京兆金石录】
　　润州陀罗尼经幢
　　右陀罗尼经幢今在润州寳墨寺中唐云阳山人王奂之书字画颇为世俗所重故録之以备广采【集古録】
　　白居易苏州重寺法华院石壁经碑
　　碑云长庆二年冬作太和三年春成寺僧契舍艺而书之【白氏长庆集】
　　阿弥陀经
　　陈仁棱所书刻扵襄阳【文献通考】
　　石幢兠率天经
　　此书大有欧阳率更法志川中尉掘地得之一字不损可玩也今石在志川王府【石墨镌华】
　　石幢燃灯功徳经
　　在香积寺行草亦劲逸然不中与王缙作奴【石墨镌华】
　　石幢尊胜咒
　　八种一张少悌书在崇仁寺七无书者名在牛头寺一兴平崇宁寺一慈恩寺一干州蒲落坊一仙逰寺一香积寺一已忘所在　余所收尊胜呪石幢凢八纸其一为张少悌行书清圎秀逸苏灵芝辈不及也在崇仁寺经堂前以木栅罩之一字不损其一正书无名方整森严全习信本而结法稍不如在牛头寺其六纸或正书或行书都不作恶札然不无逊其腕力也【石墨镌华】
　　石幢尊胜经
　　十一种一刘慎徽书忘所在一无可书在百塔寺九无书者名在寳庆寺一干州大马村一张曲井一李家洼一海亭王府一宜川王府一草堂寺一宏福寺二　凢石幢多书尊胜陀罗尼经余既有此癖遇必摩之而择其佳者録之凢所録十一纸所在详目録中但其书法刘慎徽僧无可者佳余虽无名姓然皆与此匹敌者也关中石幢无数或埋或断或移作他用深为可恨【石墨镌华】
　　石鼓经咒
　　此以石为鼓而周刻之其文尊胜经咒也书遒健有法存者不能强半鼓下作石山山上作天王鬼神以戴之斧凿工甚竒在醴泉县赵村广济寺后疑是唐初建寺时物寺僧不知防持鼓下为溷厠可慨也【石墨镌华】
　　无嵗月及书跋
　　唐注大乗起信论　马鸣菩萨撰杜鸿渐注徐浩书【京兆金石録】
　　金字般若经碑　正书无姓名【金石録】
　　遗教经　正书无姓名【金石録】
　　教戒经　正书无姓名【金石録】
　　梵网经　正书无姓名【金石録】
　　燃灯经　正书无姓名【金石録】
　　佛説阿弥陀经　杨厘书【墨池编】
　　陀罗尼经　崔谕书咒崔元书经崔衡书记【墨池编】楞伽阿跋多罗经　吕向书徐浩题【墨池编】
　　心经　栁公权书【金石畧】
　　尊胜陀罗尼咒　栁公权书【金石畧】
　　阿弥陀经　杨整书【金石畧】
　　佛顶尊胜陀罗尼经　元载书鳯翔府【金石畧】
　　尊胜经幢　西京篆书【金石畧】
　　心经幢　篆书西京【金石畧】
　　佛顶心陀罗尼经　王奂之书一本牛僧孺分书润州【金石畧】
　　三乗典秘之藏　裴休书襄州

　　六艺之一録卷七十七
　　钦定四库全书
　　六艺之一録卷七十八　　　　钱唐倪涛撰
　　石刻文字五十四
　　唐碑【释氏四】
　　福寺辨法师碑
　　秘书丞李俨撰洋州司户薛纯陁书法师名机字辨姓张氏南阳人为福寺沙门碑以显庆三年八月立【集古録目】
　　右辨法师碑李俨撰薛纯陀书纯陀唐太宗时人其书有笔法其遒劲精悍不减吾家兰台意其当时必为知名士而今世人无知者然其所书亦不传扵后世余家集録可谓博矣所得纯陀书只此而已知其所书必不止此而已也盖其不幸埋沈冺灭非余偶録得之则遂不见扵世矣廼知士有负絶学髙世之名而不幸不传扵后者可胜叹哉可胜叹哉治平元年闰五月晦日书【集古録】
　　右唐辨法师碑薛纯陀书欧阳公集古録云纯陀太宗时人其书有笔法意其当时必为知名士而今世人罕知者集古所得纯陀书只此而已余按法书要録云薛纯陀学欧草防伤肥钝亦通之亚也然则纯陀当时真知名矣余又得纯陀八分书比干碑欧阳公所未尝见也与纯陀同时有薛纯唐太宗命书砥柱铭者其笔法与纯陀絶相类疑即一人盖唐初时人名姓多如此尔【金石録】
