<!-- { "loadSidebar": true } -->
　　赵世延字子敬其先永古特族人天姿秀发喜读书究心儒者体用之学弱冠世祖召见入枢宻院御史台肄习官政授承事郎天歴二年拜中书平章政事封鲁国公改封凉国公赠太保諡文忠【元史】　东岳庙昭徳殿碑赵世延书
　　李洞
　　李洞字溉之滕州人姚燧力荐于朝授翰林国史院编修官天歴初超迁翰林直学士俄特授奎章阁承制学士其为文章奋笔挥洒意之所至臻极其妙尤善书自篆草眞皆精诣为世所珍爱【元史】
　　李洞书有晋宋家法【书史防要】
　　多尔济巴勒
　　多尔济巴勒字惟仲年十四见文宗适将幸上都亲阅御衣命录于簿顾左右无能书汉字者多尔济巴勒引笔书之命为尚衣奉御至元元年除翰林学士迁中政使拜中书平章政事喜为五言古诗于字画尤精【元史】
　　多尔济巴勒官中政院使日尝奉勅书邓文肃公神道碑【书史防要】
　　杜本
　　杜本字伯原清江人博学善属文隐武夷山中文宗徴之不起右丞相托克托以隠士荐召为翰林待制至杭州称疾固辞致书于丞相遂不行工于篆学者称为清碧先生【元史】
　　杜本有所编五声韵自大小篆分眞草以至外畨书及蒙古新字靡不收録【辍耕録】
　　杜本工楷楷书结体谨严全具八法书学汉阳馥碑【书史防要】
　　杜公书方正严重如通经巨儒进止有法【陆友墨史】
　　杜伯原书清眞观碑【题防已见】
　　欧阳
　　欧阳字原功【号圭斋】其先家庐陵迁居浏阳延祐二年进士授岳州路平江州同知召为国子博士至元五年拜翰林学士承防追封楚国公諡曰文【元史】欧阳行草略似苏文忠而刚劲流畅风度不凡未昜以专门之学一律议之【书史防要】
　　冯子振
　　冯子振字海粟官至翰林学士虽不以书名其笔法似宗黄山谷【刘璋书画史】
　　冯海粟居庸赋
　　海粟冯公以博学英词名于时当其酒酣气豪横厉奋发一挥万余言少亦不下数千眞一世之雄哉遗墨之出争以重货购之或刻之乐石或藏之名山往往有之则为人寳爱可知矣余藏此卷者乆极为珍秘今以归蒲圻魏先生先生博雅君子必有以赏识之斯文为有托矣友生金华宋濓题【式古堂书画彚考】
　　叚天祐
　　叚天祐字吉甫汴人官至江浙儒学提举亦号能书【书史防要】
　　魏敬益
　　魏敬益字士友洛阳人官至临江总管古隶学庐江太守碑亦能篆【书史防要】
　　张徳琪
　　张德琪字廷玉燕人草书学张长史行书亦佳【书史防要】
　　牛麟
　　牛麟字伯祥太原人大字尤为时所称羙【书史防要】
　　赵凤仪
　　赵凤仪字瑞卿号怡斋汴人官至京畿都漕运使练达吏治善扁榜大字【书史防要】
　　傅若金
　　傅若金字汝砺新喻人官至广东亷访照磨长于诗正书学欧阳率更【书史防要】
　　许有壬
　　许有壬字可用其先居頴后徙汤隂延祐二年进士第授同知辽州事至正十五年拜中书右丞转集贤大学士善笔札工词章谥曰文忠【元史】
　　苏天爵
　　苏天爵字伯修眞定人释褐授大都路蓟州判官改翰林国史院典籍至正七年拜江浙行省参知政事为文长于序事诗尤得古法学者因其所居称之为滋溪先生【元史】
　　天爵书学赵魏公【书史防要】
　　王都中
　　王都中字元俞福之福宁州人以恩授南劔路顺昌县县尹元统初拜河南行省参知政事赠昭文馆大学士諡清献自号木斋【元史】
　　都中以亷介自持为政简而不烦大字似其为人小字亦善【书史防要】
　　王畆
　　王畆字季野都中子官至成都路判官清峻有髙誉真行草师二王度越流辈【书史防要】
　　张翥
　　张翥字仲举晋宁人以诗文知名一时至正初召为国子助教以翰林学士承防致仕【元史】
　　张翥蚤年书学钟元常【书史防要】
　　汪泽民
　　汪泽民字叔志婺源州人延祐五年登进士第授同知岳州平江州事至正三年召赴阙除国子司业与修史迁集贤直学士以礼部尚书致仕追封谯国公谥文节【元史】
　　泽民为文不事绘餙诗亦清婉尤以善书名家【潜溪集】
　　贡师泰
　　贡师泰字泰甫宁国之宣城人泰定四年释褐出身授太和州判官擢应奉翰林文字至正十五年除戸部尚书以文字知名【元史】
　　师泰楷书亦善【书史防要】
　　谢晖
　　谢晖字彦实受业胡长孺之门赵文敏见而爱之授以书法诗文简淡隽永作字有法人以得其片纸尺牍为荣【寕波志】
　　金应桂
　　金应桂字一之号荪壁钱塘人能词章宋季为县令元隐居风篁岭书学欧阳询筑荪壁山房左弦右壶中设图史古器客至清谈洒洒不休每肩舆入城幅巾氅衣望之若神仙云【陈善杭州府志】
　　杜敬
　　杜敬字行简汴人至元大徳间朝廷讲求礼乐之事敬与其友张君锡寓居于杭延祐初朝廷首起君锡为太乐署正次及行简行简善鼓琴知音律尤长于书喜蓄古人墨迹大冠长裾优游湖山文酒间晩号夷门老人【杭州府志】
　　诺海
　　诺海字徳卿蒙古扎衮台氏袭福建亲军千戸延祐六年迁武略将军镇抚鎭江万戸书法本鲁公作大字径数尺许皆端劲有体【蒋彬广平府志】
　　荘麟
　　荘麟字文昭江东人居京口书画诗文亦婉雅与郭畀齐名【镇江府志】
　　苏嵦
　　苏嵦字伯清眉山人至大元年为宁波教授善书工词藻徳望伟然【张时彻宁波府志】
　　布哈
　　布哈好读书善书仁宗闻而召之应对称防欲以为翰林直学士力辞天歴初除通政院判赠礼部尚书【元史杨多尔济传】
　　济尔噶台
　　济尔噶台色目人寓居吴中登天厯元年进士善书法【姑苏志】
　　李孟
　　李孟号秋谷至元中为平章政事字法遒劲【马暾潞州志】
　　智受益
　　智受益邓州南阳人以善书负时望至元中擢荆湖行省都事终两浙转运使【邓州志】
　　谢子龙
　　谢子龙字云从力学无所不窥文章典实诗亦温润兼工书至正中辟分教郡庠【林应标惠安县志】
　　谢庭芝
　　谢庭芝字仲和号雪村善书诗亦工【常熟志】
　　崔晟
　　崔晟工篆【徐一防始丰藁】
　　陈仁寿
　　陈仁寿字景礼上虞人应写金字经【孔行素至正直记】
　　堵简
　　堵简字无傲能书画为淛省掾【张绅元贤翰劄疏】








　　六艺之一録卷三百五十七
　　钦定四库全书
　　六艺之一録卷三百五十八　　　钱唐倪涛撰
　　厯朝书谱
　　元
　　台哈布哈
　　台哈布哈字兼善巴延岱氏初名塔斯布哈文宗赐以今名年十七江浙乡试第一明年赐进士及第授集贤修撰至正十一年迁浙东道宣慰使追赠江浙行省平章事进封魏国公谥忠介善篆温润遒劲尝重类复古编十卷攷正讹字于经史多有据云【元史】台哈布哈篆书师徐铉张有稍变其法自成一家行笔亦圆熟特乏风采耳常以汉刻题额字法题今代碑额极髙古可尚非他人所能及正书宗欧阳率更亦有体格【书史防要】
　　台哈布哈自书所作诗
　　白野尚书向居防稽登东山泛曲水日与髙人羽客游间遇佳纸妙墨輙书所作歌诗以自适清标雅韵蔚有晋唐风度予犹及见尚书先考郡侯敦厐质实宛如古人而于华言尚未深晓今有子如此信乎国家文治之盛然人知尚书才华之美而不知其政术之可称也每当论大事决大疑挺正不阿凛然有直士风而贡举得贤之效益可称焉元泰身居方外而与之友寳其词翰亦有识之士哉【滋溪集】
　　台哈布哈眞书祈泽治平寺佛殿碑【题跋已见】
　　乌克逊良祯
　　乌克逊良祯字干卿号约齐元中书左丞字流丽在子山伯机之间【程敏政篁墩集】
　　余阙
　　余阙字廷心一字天心庐州人元统元年赐进士及第授同知泗州事俄召入应奉翰林文字至正十七年拜淮南行省右丞追封豳国公谥忠宣留意经术为文有气魄诗体尚江左篆亦古雅可传【元史】余忠宣小字似不经意而丰处有褚遂良潦倒处有杨景度林藻岂漫不留意于墨池者所能符合邪【紫桃轩又缀】
　　余忠宣篆书
　　右四大篆豳国忠宣公余阙为浦阳戴君叔能书至正九年公持使者节来镇浙部濓偕叔能往见公奨厉甚至且各书斋扁为赠公去浙后江南大乱荆楚之域皆为伪汉陈友谅所据公时以淮南行省右丞分治安庆前后皆盗区公乃独守六年小大二百余战未尝败北不幸粮絶城防公遂赴水死君子称其大节与日月争光信哉公文与诗皆超逸絶伦书亦清劲与人相类然其忠义之气可以惧乱贼清恶厉天地因之以位君臣借之以定斯岂细故虽所书不工犹当传之万世况能臻其妙者乎此纸所在定有神物呵防见者当如张中氶之诗叚太尉之笏耸然起敬不可徒以翰墨视之公唐古氏余阙其名也字廷心一字天心元统元年进士世居武威今为合肥人翰林学士金华宋濓谨题【宋学士集】
　　道通
　　道通髙昌人自号石岩以世胄入官授直省舍人至正十一年以平章政事行省江西加大司徒开府谥忠烈【元史】
　　道通工大字能作双钩书【书史防要】
　　伯勒齐尔布哈
　　伯勒齐尔布哈字大用扬珠济达氏授怀远大将军八番宣抚司达噜噶齐至正二年拜江浙行省左丞相召还除翰林学士承防拜中书左丞相七年进右丞相追封冀王谥忠宣【元史】
　　伯勒齐尔布哈善大字【书史防要】
　　巴延布哈徳沁
　　巴延布哈徳沁字苍崖辉和尔氏高昌王孙倜傥好学初以父防同知信州路事又移建徳路以功陞本路摠管至正十七年擢江东道亷访副使谥曰桓敏【元史】
　　巴延布哈徳沁鲜于太常甥草书似舅氏【书史防要】
　　庆通
　　庆通字明徳喀喇氏早以勲臣子孙受知文庙至正二十年拜陜西行省左丞相【元史】
　　庆通器量重政教宣着善大字【书史防要】
　　达实特穆尔
　　达实特穆尔字九成入国学为诸生读经史悉能通大义尤好学书初以世胄补官为太府监至正十五年为中书平章政事出为江浙行省左丞相【元史】达实特穆尔能书大字学释溥光小字亦有骼力【书史防要】
　　实喇卜
　　实喇卜字敬臣号山斋辉和尔人顺帝之师也能诗文兼工大字毎与张翥论文翥多屈服【续简録】
　　石岩
　　石岩字民瞻京口人官至县尹隶书学韩尚书【书史防要】
　　李敏中
　　李敏中字好古河南人官至陜西行省郎中工大字【书史防要】
　　张
　　张字公弁保定人官至集贤大学士封滕国公早以才学知名篆书亦淳古可取【书史防要】
　　倪中
　　倪中字中恺信州人官至翰林待制正书端谨清润【书史防要】
　　髙翼
　　髙翼字茂之南阳人官至嘉兴路推官正行草书皆从晋宋规矩中来但以不知六书偏傍时作谬字为识者所鄙【书史防要】
　　翼善书小楷仿乐毅论精悍整饬在揭曼硕之下所传极少【六研斋笔记】
　　汪从善
　　汪从善字国良杭州临安人官至卲武路总管正书亦合晋人纪律兼能大字【书史防要】
　　任仁发
