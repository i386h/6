<!-- { "loadSidebar": true } -->
　　学之所在长沙府临湘门】　　　　乾坤清气四大字【松轩书在道州】
　　太极图说【在道州】　　　　拙赋【二碑宋赵师侠刻郡防上　拙堂周濂溪作后
　　向子郭隶末有跋】　　　　　洼尊铭【唐元结撰顔真卿书在道州城外报恩寺】
　　【小石山颠有缺穴可为尊刻铭于上】　　阳华岩铭【元结作邑令瞿令问篆刻之崖上在
　　道州东南七里】　　　　　　碧虚洞三大字【一名嘉鱼洞元结改曰无为洞篆刻石上在道州永福寺东十歩】　秀山斗门四大字【宋龚隶为太守篆刻在武陵辰溪西又刘海蟾玉带河三大字】　义井铭【汉灵帝光和三年隶书在随州汉缺关下
　　舜子巷】　　　　　　　岘山碑【晋羊祐殁后襄人思而立碑俗云堕泪碑】
　　隂符经　　　　　　　潭帖【宋僧希白模刻于潭之郡斋】
　　隋江夏县　果道场砖塔下舎利记【无书撰名氏】
　　四川碑
　　黄庭经【子昂临在成都新津县学】　　浣花草堂碑
　　干禄字书【顔鲁公真书小字辨别字之正俗顔元孙作石刻在潼川州】
　　益州周公礼殿记【汉隶在成都府】詹孟举千字文【在蜀府】
　　千字文【子昂书大者方尺石刻小者四寸木刻在蜀府】
　　书法要览【蜀府长史刘仲珩真书洪熙己巳七月石刻】
　　石室画像【太守张恢立汉鲁公墓前后有跋】
　　武梁祠堂画像　　　　诸葛武侯祠堂记【裴庆撰栁公绰书】
　　广西碑
　　罗池庙碑【在栁州沈师书】　　李卫公西岳书【在栁州李靖布衣时所作】
　　麓山寺碑【李邕书】　　　　九疑山碑【蔡邕撰并书】
　　广东碑
　　汉桂阳太守功勲碑【汉隶在乐昌县】
　　韩文公庙碑【苏轼撰并书】　　南海海神庙碑
　　汉桂阳太守周憬碑【有碑隂在韶曲江庙中】


　　六艺之一録卷一百十一
<子部,艺术类,书画之属,六艺之一录>
　　钦定四库全书
　　六艺之一録卷一百十二　　　钱唐倪涛撰
　　石刻文字八十八
　　顾南原碑考
　　鲁孝王刻石　　五鳯二年　今在曲阜县孔庙中金髙徳裔记曰鲁灵光殿基西南三十歩有池明昌二年诏脩孔子庙匠者于池中得此石　其文曰五鳯二年鲁卅四年六月四日成共十三字金石文字记曰五鳯二年者汉宣帝有天下之年也鲁卅四年者鲁孝王有国之年也上书天子大一统之年而下书诸侯王自有国之年此汉人之例也石墨镌华云西汉石刻传者絶少此字简质古朴
　　建平郫县碑　　建平五年　字原云在永康按宋之永康即今成都府灌县又云此碑乾道初始出过永康紫屏二里道傍其石三面髙卑凸防刻随其势其文共二十九字续云建平者哀帝之纪年其五年已改为元夀此云建平五年者殆蜀道未知改元耳此碑却无篆体乃西京之佐书蜀中名之蚕崖碑字原云蔡迨刻记作范功平磨崖复斋碑目作建平范功平治道碑
　　何君阁道碑　　建武中元二年　字原云在雅州墨寳云此碑出于绍兴辛未在荣经县以适卭莋之路也　洪氏碑式云其文七行字数不等或六字或九字释云范书光武之纪年二曰建武曰中元祭祀志云以建武三十二年为建武中元元年东夷传云建武中元二年倭奴国奉贡皆以即位初元冠于新歴之上故此碑有建武中元之文东汉书斯为之首字法方劲古意有余蜀人以为尊楗阁碑
　　路君阙　　永平八年　未详所在　续云路君二阙前阙七行二十一字书其所歴豫州刺史至徴试愽士凡八官后阙亦七行二十一字云防稽东部都尉路君阙其次书造阙年月日字画兼用篆体前阙人物之后小字一行却是文豫州前后各一人执杖负劒向字立东部之前亦一人执杖负劒又有一人正面立腰下垂佩两手各有所执末亦一人执杖负劒而其前又有一人侧面向字立手中亦有所执葢是墓前双阙东都冡墓间石刻传于后世者自此始
　　开通褒斜道碑　　永平九年　字原云在兴元府即今之汉中府又云绍熙甲寅帅章德茂得之于褒斜道中
　　张氏穿中记　　建初二年　字原云在眉州碧鸡岩隶释云武阳城东彭亡山之巅畊夫劚地有声寻罅入焉石窟如屋大中立两崖崖柱左右各分二室左方有破瓦棺入泥中右方三崖棺泥秽充仞执烛视之得题识三所一在门旁为土所蚀厪存其上十许字穿中沙石不坚数日间观者揩摩悉皆漫灭其二在两柱前稍髙故可拓时绍兴丁丑年也　一柱二十五字一柱四十九字隶释云本张公賔之妻之穴也其子伟伯及伟伯妻与其孙陵皆祔葬右方曲内中故志之其一则伟伯之孙元益葬其父长仲并弟叔元所志也其字古而拙
　　戚伯着碑　集古録云在今宿州出于近岁葢宫部春夫开汴渠于泥沙中掘得之　额题云【缺】本周末嗣戚氏袭以兴勃海君孙伯着之碑十九隶字为一行本之上有一字石损其半碑式云碑有穿文十二行行二十字在穿下自穿之上两旁浸削及其巅则锐甚集古録云其文字古怪而磨灭无首尾了不可读金石録云以文词字画验之疑东汉中叶以前人葢当时石刻见于今者多类此隶释云世祖建武三年章帝章和元年威宗建和元年献帝建安十二年皆丁亥也碑有太岁丁亥字当是建武或章和年所刻者集古録目作周伯着碑葢不辨题额戚字也
　　永元刻石　永元六年　字原云在永康军蔡迨刻记云在范功平磨崖之西五十余歩去地数寸迨得磨崖后十日其子武仲始见此十六字而摹之　复斋碑目作永元六年攻石题
　　王君平乡道碑　　永元八年　隶续云在嘉州夹江县嘉州即今嘉定州　隶释云夹江县泾口有磨崖四百余字平乡明亭大道四面危险南安长王君遣掾何童修治故书崖以颂之崖石增长字体失真复斋碑目作平乡明亭开道碑
　　王穉子阙　　元兴元年　字原云在成都府舆地碑目云在新都县　阙有二其一云汉故先灵侍御史河内县令王君稚子阙其一云汉故兖州刺史雒阳令王君稚子之阙金石録云后汉书循吏传王涣字稚子涣以元兴元年卒阙铭葢和帝时所立也隶释云成都新都县有涣墓此墓前之双石阙也其上各刻车马之状一则二人乘马一则二人乘车挽之者槖佗也隶续云阙之两角有斗斗上镌耐童儿又作重屋四壁刻神像人物车马之类亦有漫灭者有先置二字在右阙南面稚字在北面子字在东面雒阳二字在左阙西面
　　羊窦道碑　　永初二年　隶释字原俱云在眉州墨寳云在严道县东三十里严道县今废其地入雅州碑式云前有文六行空一行后有文九行崖石有
　　裂络文避石裂故字数不等少者九字多者十五字最后一行刻书人姓字及日月隶释云青衣尉赵君孟麟穿崖易道行人去危即安故刋石以志其事字画甚拙最后一行云书此盛巨即碑式所谓书人姓字也汉碑之有书人姓字者惟此碑及武班樊敏郙阁颂天井碑侧题名而已
　　谒者景君墓表　　元初元年　字原云在济州即今济宁州　额题云故谒者景君墓表七隶字为一行碑式云有穿文十六行行二十九字皇帝赙髙出三字金石録云文字摩灭断续不成文隶释云东都自路都尉始见墓阙有文而传于今则自景君始梁任昉作文章縁起云墓碑始于晋宋予考郦氏水经所载汉刻已不少岂碑碣多在北方南人未之见乎然郭林宗传云林宗既葬同志者立碑蔡邕为其文谓卢植曰吾为碑铭多矣惟郭有道无愧色范书所载岂不知之今汉人墓刻犹存数十百碑其云始于晋宋非也
　　谒者景君碑隂　首行题诸生服义者五字疑是郯令景君阙题名赵氏洪氏皆以为谒者碑隂碑亡无考姑阙其疑
　　郯令景君阙铭　　元初四年　隶释云在济州任城县即今济宁州　隶释云景君墓有双阙其一刻此文诸生服义者所立而不载其名金石録云汉人为景君刻铭本欲传于不朽而不着其族系名字何哉集古録作景君石椁铭
　　嵩山太室神道石阙铭　　元初五年　今在登封县中岳庙南百余歩　金石文字记云铭八行年月及职官姓氏共十三行其文剥蚀殆半不载洪氏隶释此阙岿然尚在而永叔德父当宋之盛时何以皆未之见也则知二録所不及载者固多也
　　赐冯焕诏　　元初六年　字原云在渠州今为渠县属四川顺庆府　碑首行云告豫州刺史冯焕隶释云汉诏之式如此其石下断惟存上八字碑式云冯焕断诏十八行可见者或行有九字末行年字垂笔多占一字
　　冯焕残碑　　永宁二年　字原云在渠州舆地碑目云在大竹县古寳城　碑式云冯焕断碑六行可见者或行有七字隶释云建光之元即永宁二年是岁七月改元焕以四月终故碑尚用旧年也
　　冯焕残碑隂　隶释云诸曹史及帐下司马武刚司马十余人其间有贯颍川汝南陈国者皆豫州旧部也
　　冯焕神道　　永宁二年　字原云在渠州　其文曰故尚书侍郎河南京令豫州幽州刺史冯君神道共十九字金石録云按后汉书冯绲传绲父焕安帝时为幽州刺史绲碑亦云幽州君之元子此字在宕渠绲墓前石阙上知其为焕阙也
　　孝子董蒲阙　　永宁二年　未详所在
　　山阳麟鳯碑　　永建元年　字原云在济州即今济宁州　碑图云右鳯而左麟其下各刻一赞其隂又刻铭辞皆小篆两旁有隶书其篆云永建元年秋七月飨时山阳太守河内孙君见碑不合礼掾防造新刻瑞仪麟鳯米元章画史云此图半篆半隶麟一角上髙如足翘形如恶马鳯髙冠尾长甚可怪也
　　陈君阁道碑　　永建五年　字原云在资州内江县资州今为资县与内江俱属成都府舆地碑目云在獠井坝层崖之腹　碑云汉安长蜀君青衣陈君省去根阁令就土著邮亭椽尹厚勒此石隶续云汉安旧属犍为根字未见所出所谓根阁者犹李翕郙阁何君尊楗阁之比
　　袁良碑　　永建六年　集古録目云在开封扶沟天下碑录云在太康县圉城镇西南三十里扶乐城石牛庙又云在县西北三十里阳夏乡墓下　额题云汉故国三老袁君碑八篆字袁君以顺帝永建六年卒其孙衞尉滂立此石滂以光和年作相其为卿当在灵帝之初因无立碑年月姑以所卒之年附载于此水经注云扶沟城北有袁梁碑金石略有三老袁贡碑即此碑也其名皆误
　　北海相景君碑　　汉安二年　今在济宁州儒学额题云汉故益州太守北海相景君铭十二篆字为二行文十七行行三十二字穿居其中在第八字之下其三行各废两字碑中屡称明府独伏惟明府一句其明府字平阙乱曰亦平阙隶释云济州任城有景氏三碑皆不着其名字
　　北海相景君碑隂　凡三列第三列姓名之下又云行三年服者凡八十七人末以两行刻四言韵语十八句
　　武斑碑　　建和元年　隶释云在济州任城即今济宁州　额题云故敦煌长史武君之碑九隶字集古録前跋作班碑以未见碑额不知其姓也武君以冲帝永嘉元年卒后三年同舍郎史恢曹芝等六人为之立碑后有题名六人其一曰防东长齐国临淄【缺】纪伯允书此碑汉碑有书人姓字者絶少惜阙其姓
