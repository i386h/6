<!-- { "loadSidebar": true } -->
　　佩觿者童子之事得立言于小学者也其一曰造字之防始于象形【孔子曰牛羊之字以形举也】中则止戈反正【止戈为武反正为乏】而省声生焉【礼鸷虫攫搏郑注从鸟省声今作鸷省非也説文云从执声】至若春秋姓字地名更见尚书宋齐旧本隶写古文学者知之不可具举有以氷为凝【説文氷鱼陵翻凝笔陵翻亦互用之】有以渴音竭【説文字林渴音其列翻氷竭字】古文以贞为鼎籀文以鼎为则其矛楯有如此者刑罚从寸【古罚如此谓持刀詈人元命苞改刀作寸寸法也】应对从士【古对如此汉文帝以言多非诚乃去口从士】曡恶太盛【古曡如此言决罪三日得宜新室以三日太盛改作三田】媒贵为神【月令注以其髙禖为神故从示】其立教有如此者卫梦之字是谓隶省【本作衞□】前寗之字是谓隶加【本作歬甯】词朗之字是谓隶行【本作詈朖】寒无之字是谓隶变【本作□□】其逸驾有如此者涂泥为途説虱为早暮党与为取与胄子为甲胄其相承有如此者嵞山之县为当涂【古文尚书作嵞后依山立当涂县今在宣州】战泂之文为荧泽【事具春秋后序】穆公之諡既作缪【史传不同】潧洧之诗又作溱【诗与説文字别】其迁革有如此者佳人之为佳期【佳美也五礼防姻曰嘉庆善也所宜依经用字不当作佳】仅得之为近逺【仅以身免仅得中筭仅有存者仅才也耗半也非逺近】平生之为外甥【谓我舅者吾谓之甥即从男此三字李祭酒涪説】其浅陋有如此者五十二家书都来穿凿【今五十二家书竝不合本体必非萧子云所作盖后人妄为之】三百六十体更是榛芜【王南賔存乂切韵首列三百六十体多失部居不可依据】考字左回老字右转【谨案考从丂丂苦杲翻老从七七火霸翻裴务齐切韵序云左回右转非也】其野言有如此者雀防【胥恭翻】之防鎗鐽【音义皆阙】之鐽浇泼【普末翻】之泼【此皆非古字王存乂切韵序云形声会意施行已乆】其备率有如此者昭穆义舛【李祭酒涪説为汉讳昭　改音韶失之也案説文自有佋穆之字以昭为佋盖借音耳】杕杜文乖【杕大计翻北齐河北毛诗本多作狄唐杨国忠以杕杜之杕为笞杖之杖人多笑之】□【陟伦翻】卦之□音豚【五经文字以屯为屯聚之□】胡毋之毋【音无】用母【父母之母今公羊序如此失之矣】其滥读有如此者马头人为长人持十为斗苛为止句虫谓诎中【言不合诸经解字已上具説文序其下亦然】埤苍云畛则尔有田古今训地乃土乚力【张显所作】中兴书舟在二间为舟【弥亘字从二间舟今之隶书转舟为日而何法盛中兴书乃以舟在二间为舟航字谬也】春秋説人十四心为徳诗説二在天下为酉国志口在天上为吴晋书黄头小人为恭叅同以人负告为造新论之金昆配物【谓银字从金昆】后汉之白水称祥【时王莽作翦刀钱文曰货泉有类白水真人字应汉光武中兴自中兴书已下至此皆出顔氏家训】冯则行马水邉【苻融断狱有书生妻为人为杀夜梦乗马一邉湿一邉干又见天上水中各一日融曰此必冯昌也】幽则挂丝山上【齐志张伯徳梦山上挂丝占者曰其为幽州乎秋七月拜幽州刺史】董谶千里草【董卓秉政童謡曰千里草何青青十日卜不得一日生】春占一日夫【谢小娥父夫为盗所杀夜梦人曰一日夫门东艸乃春兰字也】三刀之梦为州【王濬梦悬三刀于梁上俄益一刀后为益州牧】八人之词有火【万回于阕乡市呌曰今夜有八人过是夕有大火灾】合者人一口【魏武帝尝赐羣臣酪器上书一合字杨脩曰合人一口也】贞者与上人【梁武帝时有僧与人争田帝状后书一贞字刘显曰贞与上人也】八女之觧禄山【沙门一行云两角女子緑衣裳端坐太行邀君王一止之月自灭亡一止正字也八女一作一止】两日之详秊号【晋郭璞云永昌有二日之象其后隆昌亦同是知□乱之轨千载同之】梦□必验【丁固梦井中生□以问赵直直曰□者四十八字君寿不过四十八卒】赐枣先知【汉武帝呼东方朔来采遂进前帝再叱之朔曰两朿枣字再叱四十九也陛下欲赐臣枣四十九枚也】咏尹成章【唐苏许公咏尹字曰丑有余足甲不全身见君无口知伊少人】称朱表谶【梁史木星在斗宿之下知星者曰斗下木朱字朱姓当王也】吉乃十一口【钟辂前定録杭州临安今张宣求官唱名前三日梦女子曰妾有十一口依在贵境后果受湖州安吉令】杳为十八日【大业拾遗云隋炀帝南幸江都杳娘侍侧帝作□字令曰杳娘十八日也杳娘曰罗字四维也】其寓言有如此者防榐代绀盏镬镮之字祠槐熫作髻鸱魁炙之文【已上出顔氏家训】三苍用作尼丘之尼字林用准为平准之准军陈【直吝翻】为阵始于逸少【小学章】形景【于领翻】为影本乎稚川【字苑】忌讳出自宋明【以騧马字防似祸改作】草创起于天后【唐天后以丙埊□□□○□□□□□缶□曌□□□□□代天地日月星君臣载初年正照证圣授戴国等字】文帝之随中去辵【随文以周齐不遑寜防故去辵言辵走也遂作隋】次山之昬畔加荒【元子諡隋炀曰】其多僻有如此者古章贡水合为贑【感绀二音水名在南康】之单名今髙邑城本是鄗之一字【地在常山本名鄗鄗火屋火各二翻汉光武改为髙邑】其离合有如此者改鄚为莫縁类郑以难分更豳为邠因似幽而致误其袪惑有如此者【竝唐宗故事史文具之】鲁国泀水【泀音时出兖州图经】吴兴大【户刚翻出释文序史通河桥賛盖船舶之类】浉则申州川名【浉音师出申州杂记及图经】防则登真药诀【登真隠诀有防饭方已上四字皆字书无之】其独擅有如此者尚书考异王乗马首开元文字子在母懐干禄书以缺字从埀旁唐度以弁互为隶省其不典有如此者字从攴蛇字从也陜字从夹【陕从夹夹式冉翻从二出入之入从人民之人者非】恐字从凡其误有如此者鼋鼍从辞乱从舌席下着带恶上安西【此四句出释文序】其俗讹有如此者金华则金畔着华牕扇则木旁作扇【此二句出顔氏家训】飞禽即须安鸟水族便应着鱼虫属要在虫防草类皆从两屮【已上出陆氏释文序】其芜累有如此者其二曰四声之作始于譬况【盖孔子受经之説】中则近烟【左轮朱殷杜注云字音近烟】为殪【礼壹戎衣郑云壹当为殪】而翻语生焉【孙炎所作】魏朝以降蔓衍实繁世变人移音讹字替徐仙民翻易为神石郭景纯翻餤为羽盐刘昌宗用承音乗许叔重读皿为猛先儒传受不敢防张迨乎切韵之兴屡加厘革即支【章移翻】【防夷翻】鱼【语居翻】虞【遇居翻】共为一韵先【苏前翻】仙【相然翻】尤【羽侯翻】矦【乎沟翻】俱论是切【已上陆氏切韵序又云欲广文路自可清浊皆通若赏知音即须轻重有异】加以楚夏声异南北语殊人用其乡相非一同言异字同字异言或失在浅浮或滞于沈浊比人言者多为一例如而靡异邪【不定之词】也弗殊莫辨复【扶又翻重也】复【音服返也】寜论过【古禾翻经过】过【古卧翻超过已上出释文序】有以见知【如字】之为知【贞义翻】谋子孙【如字】之为孙【先困翻】让是谓四声徴召【如字】之为召【上照翻】公小大【如字】之为大【他盖翻】学乃从一韵敦【都昆翻】厚之为敦【丁聊翻】弓书卷【己倦翻】之为龙卷【古本翻】又依防纽陶【如字】丘之为臯陶【余招翻】乡党【如字】之为党【之仰翻】氏即用邻【邻一本作翻】音人【如字】民之为人【音小】君献【如字】酬之为献【辛禾翻】象全借别字其约文有如此者国风【如字】之为曰风【去声】男女【如字】之为女【尼据翻】于名誉之为毁誉【平声大象赋云有少微之养寂无进贤之见誉　器府之乐肆犯贯索之刑书】自败【如字】之为败【补迈翻】他【誉败二字亦出释文序】其求意有如此者鼏作幂【礼经有之】蔿作防【左有之】音义一而体别水为沝【之水翻南方谓水为沝】火为【许尾翻吴楚之间谓火为二字出説文】形声异而物同皿【説文但音猛今更立一音者非】音【明丙翻】佳【説文古牙翻】音街字意同而读异其交相有如此者二百为皕【音秘】二十为廾【音入顔黄门稽圣赋云魏妪何多一孕四十中山何伙有子百廾】三十为卅【先合翻】四十为【先入翻】其务省有如此者菲音敷几【按菲平声为芳菲上声为菲薄几平声为庶几上声为不定数之几】上平孰别借音子射【案借去声为借贷入声为借貣射去声为执射仆射入声为姑射射弓】去入难分【陆氏释文序云书音之用本示童防前儒或用假借为音更令学者疑昧】其疑韵有如此者衣被之为覆被于上去而曲分不【如字】易之为不【方后翻】臧就故实而押韵其拘忌有如此者牛车之车【尺遮翻本无居音】读若居乐只之只【之尔翻本无质音】读若质□予之予【弋汝翻本无余音】读若余朝廷之廷【徒劲翻本无亭音】读若亭其变古有如此者顔渊之渊【乌翻】读之如泉水名之治【直知直吏二翻】读之如理其避讳有如此者田陈郗郤史籍互书【陈完奔齐以国为氏而史记谓之田氏又郗郤二姓皆望在河南故史有互文】号郭韩何【周号叔亦谓之郭叔又周武王母弟唐叔虞后封于韩韩灭子孙分散江淮间以韩为何随音生变遂为何氏】载笔通用其声近有如此者万俟为墨祈兹为邱慈阏氏为燕支令支为零岐其方言有如此者翻居沼【沼当为洧王存乂説陆氏切韵误也】顼切许縁【縁当为緑顔氏家训説】攻公分作两音登升共为一韵【此两句出陆氏释文】其鷇音有如此者跧分庄员滓还【王南賔存乂説此字也又云靳入其音鏔入夷音不可名为切韵】彗分徐醉祥嵗芑切墟里袪狶攻切古红古冬【已上李审言所进切韵中多如此误】其淆溷有如此者拾【如字】音拾【音渉】级弟【如字】曰弟【音但】劳辟【如字】为辟【频世翻】席其赘韵有如此者【诸家以经史借用字加陆氏切韵本为王南賔存乂删之防窜未尽于今尚有】若干为若柯【俗谓若干为若柯言如许物干柯音变也】等物为底物【又俗以何等物为何底物亦音讹变也已上出顔氏刋谬正俗】胡乐鼙婆之号【搜神记谓琵琶为鼙婆】仲舒下马之陵【长安有董仲舒墓人过者多下马因名曰下马陵今转语名虾蟇陵矣事出两京记故白氏琵琶引云家近虾蟇陵下住】河朔谓无曰毛【汉书毛音无与无同义】巴蜀谓北曰卜【诗云自西自东自南自北愔无思不服取其恊韵有遗风矣】古歌得云丁纥【开元宗朝引船歌云得　　董纥那也纥那得董邪河里船车夹杨州铜器多】讹音鸡曰古黎【天后朝侍御史侯思止出自皁言音不正时属断屠谓同列曰今断屠宰鸡　　猪诛鱼虞驴　　俱居不得吃　　空吃米弥麫　　如儒何得饱为崔献可所笑天后知之】鉢啰防噜之文内典加口而弹舌【佛经真言弹舌者多非本字皆取声近者从口以识之】麒麟琵琶之字才子从俗而入声【近代文集率多此类】其尚俗有如此者其三曰冩之差始则五日三豕【闰月为门五日三豕当为己亥学者知之】帝虎鲁鱼【又书三帝成乕鱼成鲁葛稚川説】中则兴云剖疑【诗云有渰萋萋兴雨祁祁作兴云者误顔黄门之推説】缮完先觉【传云缮完葺□重复其字者三完当为宇李祭酒涪説】鸡尸虎穴之议【太史公记曰宁为鸡口战国防音义曰口鸡之主则口当为尸后汉樊晔为天水守凉州歌曰寜见乳虎穴不入城寺齐代江南本穴皆误作六竝传冩失也】妒媚提福之殊【英布之祸兴自爱姬生于妒媚媚当作媢　妒也义见世家又汉书禔福上字从示音匙匕之匙俗或从手误也】杨震之鱓非鳣【鱓音善是也作鳣陟连翻者非】丞相之林是状【始皇本纪二十八年丞相隗状王王绾等议扵海上俗作隗林者非】摎毐变嫪【摎音刘是作嫪郎到翻非】田肯云宵【汉书田肯是作宵者非】削□【一作柿】施脯【柹芳吠翻风吹削柿是作脯者非】菆木用最【灌木为菆木周绩毛诗注音祖会翻或别本作最皆非也自鸡口已下顔氏家训説】不齐之称宓贱【案不齐姓虙音调伏之伏作宓者非李祭酒説】萧何之目鄼矦【史注文頴曰鄼音賛瓉曰今南阳鄼县是也孙检曰有二县字音多乱其属沛郡者音嵳属南阳者音賛案茂陵书萧何国在南阳字作□音賛今皆作鄼字所由乱也臣案説文别有□字音在戈翻未知孰是】元二之文古今説异【后汉书邓晨传永初元年冬时遭元二之灾韵师古注曰元二即元元也古书字当再读即扵上字之下为小二字言此字当两度言之后人不晓遂读为元二或同之阳九或附之百六甚为误矣今岐州石鼓铭凡重言者皆为二字此义亦同】丞尉之印偏防乱真【汉书伏波将军马援上书臣所假伏波将军印书伏字犬外向成臯令印为自下丰　　丞印四　下半尉印白下人人下半即一县长吏印文不同天下不正者多符印所以为信也宜齐同荐晓古文字者事下大司空正郡国印章奏可】尚书以防作怒音【案字书防古仁恕之恕字今本或云古恚怒之怒非也】礼记以视为古字【又礼记注以视为古示字大与説文石经相乖】是故舌子上卷改载为哉【唐宗朝诏朕钦承圣训覃思宗顷改道徳经载字为哉仍属上句及乎议定众以为然遂错综真诠因成注觧云】洪范一篇更颇【普禾翻】作陂【唐宗诏典谟既作虽曰不刋文字或讹岂必相袭朕听政之暇乙夜观书匪徒阅于微言实欲畅扵精理每读尚书洪范至无偏无颇遵王之义三复斯文竝皆恊韵唯颇一字实则不伦又周易泰卦中无平不陂释文陂字亦有颇音陂之与颇训诂无别为陂则文亦会意为颇则声不成文应由煨烬之余编简队缺受之际差舛相沿原始要终须有刋革朕虽先觉兼访诸儒佥以为然终非独断宜改颇字为陂仍宣示国学】验二篆亦部居有证【大率五百四十部以小篆为宗大篆或重复焉】变八分则笔削难安【八分之説流俗有二或曰八分篆法二分文又云皆似八字势有偃波臣以为二説皆非也谨案书有八体一曰大篆二曰小篆三曰刻符四曰虫书五曰摹印六曰署书七曰殳书八曰书汉蔡邕以作八分体盖八体之后又分此法谓之八分近矣】蔡中郎以豊【音礼】同丰【芳弓翻】李丞相持朿【千赐翻】作亦【此二字李少监阳冰説】刋俗正俗混説逢逄【逢房风翻迎也字从夆夆芳封翻逄歩江翻人姓出北海传有逄丑父字从夅夅下江翻顔氏刊谬正俗乃云逄姓之逄与逢遇之逢妄为别字释训无据且祭　　单字同任云假借逢逄文别岂可雷同尺有所短见扵兹矣】五经字书不分挍校【校古効翻比挍校户教翻校尉又荷校灭耳以説文陆氏释文知之张氏五经文字皆从木非也】徴长孙氏则曰可知而不可行【谓冰凝竭渴之类检本知之长孙即讷言也】騐张司业【参】又云乆讹而不可改【五经文字徃徃有之】则有宠字【丑陇翻】为竉【力孔翻】锡【思歴翻】字为锡【余章翻】用攵【普卜翻】代文将无【亡夫翻】混旡【己利翻】若斯之流便成两失【已上释文序】有以殴击之殴【乌口翻】为敺【起虞翻】逐邉徼之徼【古吊翻】为儌【古尧翻】幸灶杖之栝【他念翻】为桰【古活翻】柏水名之湿【他市翻】为下湿【深立翻】地名之郉【口坚翻】为邢【户丁翻】矦草名之苞【平表翻】为厥包【百茅翻】盻恨之盻【下计翻】为盼【匹苋翻】兮深宓之宓【明笔翻】为虙【房福翻】贱科厄之厄【牛果翻】为困戹【于革翻】进趋之本【土刀翻】为本【布衮翻】末三十之卉【先合翻】为百芔【诈贵翻】来徦之徦【古额翻】为假【工下翻】手校尉之校【户教翻】为比挍【古效翻】冥昧之昧【莫佩翻】为见昩【莫拨翻】夭折之夭【于小翻】为夭【于昭翻】如【已上经典多误】蛇虫之虫【许鬼翻】为虫【直中翻】□【文尔翻】虫豸之豸为獬廌【文买翻】獬廌之廌为举荐【即见翻】錬之錬【徳红翻】为锻链【来见翻】堕张之堕【许规翻】为惰【徒果翻】慢兽名之獦【音葛见山海经】为田猎【力业翻】堤滞之堤【丁礼翻】为隄【丁兮翻】防奔趍之趍【直知翻】为进趋逮及之逮【徒计翻音大非】为殆且草名之茟【兵苗翻】为笔札人姓之受【都导翻】为承受麋麁之麁【力谷翻】为精麤【千胡翻】湏烂之湏【火外翻】为斯须【相俞翻】蚯蚓之蚕【他典翻】为蚕茧欂栌之閞【皮变翻】为关【古还翻】楗聂语之咠【才入翻又子入翻】为胥【相居翻】徒疋直之疋【八分正字】为匹【片四翻】敌迎这之这【鱼变翻】为者回刺戡之戡【竹甚翻】为【苦含翻】难容皃之皃【莫教翻】为完【胡官翻】全牝牡之牡【莫厚翻】为壮【之状翻】丽羙羊之羙【古刀翻】为美【明鄙翻】恶僬侥之侥【五聊翻】为儌【古尧翻】幸振旅之嗔【徒年翻】为瞠【充人翻】怒美之鈆【章容翻】为铅【余専翻】锡僭【他迭翻】侻【他□翻】之僣为逾【子念翻】木栅【一作砦】之砦【士介翻】为揩攃【千曷翻】帆舡之舡【古容翻】为舟船【士縁翻】苽蒋之苽【古胡翻】为【古华翻】果鈇椹之椹【知林翻】为桑葚【石稔翻】啚吝之啚【方美翻】为图【同奴翻】谋交互之互【胡故翻】为氐【丁礼翻】宿水名之【古胡翻】为宗派【匹卖翻】下卸之卸【思夜翻】为邮【千求翻】亭鸟鸣之咬【古肴翻】为齩【五狡翻】齧【已上时俗章疏】其顺非有如此者刀有都髙丁聊二翻俗别为刁俞有丑救弋驹二翻俗别为俞箸有陟句知主呈略知虐四翻俗别为着憖有牛吝五八二翻俗别为憗椎有尺隹他回二翻俗别为推【今蜀中从手足之手音他回翻从人才之才者音尺隹翻】台有汤来羊支二翻俗别为【一作台】屏有必郢皮经二翻俗别为否有方乆符鄙二翻俗别为否单有都安上演二翻俗别为单余有亦居成遮二翻俗别为余蓼有卢小连竹二翻俗别为蓼画有胡卖胡麦二翻俗别为画句有九遇古矦古三翻俗别为勾拔有蒲八蒲末二翻俗别为防索有先各所戟二翻俗别为□王有欣救鱼録息足相逐四翻俗别为玉干有古丹求焉二翻俗别为乹沈有直林式稔二翻俗别为沉华有户呼二翻俗别为花其浮伪有如此者于是聊举三科仍分十段【三科见上十段即中下篇】触类而长寔繁有徒至若仲子手文【宋武公生仲子生而有文在其手曰为鲁夫人】士衡洒血【陶侃字士衡洒血成公字】桂阳鹤觜【列仙桂阳苏耽得仙后忽有白鹤数十集郡东门楼上以觜画地作字曰城郭是人民非三百年后当复归咸谓是耽焉】司农牛角【汉末大司农郑牛角扺墙成八字】事符语恠又何闲焉
