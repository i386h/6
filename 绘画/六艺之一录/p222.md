<!-- { "loadSidebar": true } -->
　　行台御史杨演撰大徳五年【金陵古金石攷】
　　建康路文庙祭器记
　　监察御史刘泰撰至大三年【金陵古金石攷】
　　建康路学祭器总数记
　　学録胡助撰皇庆二年【金陵古金石攷】
　　重修上元县学记
　　元李桓撰【金陵古金石攷】
　　赵孟頫行书姑苏能仁庵记
　　右沙门祖瑛撰庵在呉江本居士陈无心所施始名顺心以居其本之徒祖震者后果庵居士呉志因佐之改为能仁葢震先隐于皖本公至愿为役终身从游匡庐金陵旋至天目震既没以其弟子正性领之故为是记也按记拟震若亢桑之于老薛勤之于郭林宗明大禅之于妙喜葢亦有以厌服其心者欤松雪公此书絶佳内亩字作亩他本所未见也名之下有私印至顺三年所立者【牍记】
　　庐山东林禅寺记
　　右记为奎章阁侍书学士虞公撰及书所志寺颠末颇详悉而书亦圆婉可爱特少遒耳余尝过东林叹其日就荒落为之怃然葢元时敛赋薄江淮间有余力得以从事小果今自贵珰外无能继之者矣非尽其教之衰然也【弇州山人藳】
　　呉叡篆书东山精舍记
　　右虞集文苏天爵题额唐棣立石字起落笔处俱尖葢自古文钟鼎中出也【苍润轩碑跋】
　　兴龙寺记
　　元虞伯生真书兴龙寺记与元清河碑曩见道园公题宋孔道辅击蛇笏卷后笔意正与二碑同道园公在胜国徳行文章冠冕一时而书字特其余事然其行笔重厚典雅类有道者之士则公之徳行文章又于书字而可见矣渊泉借余法书将及百种而道园公之刻初见故为道其故如此【牍记】
　　吴志淳隶书国清禅寺兴造记
　　国清禅寺兴造记乃胜国时张翥文周伯琦篆呉主一书者后有章草小跋云国清寺兴造记张太史为宗勉公制之主一呉隐君书之适时多故未遑入石今宗勉主岳林予间防舒汝论徐自牧诸公于契此堂因请视斯文恐久而湮没乃合志命勒石【阙】他日国清山中或能复刻岂不谓之习岘山故事乎况【阙】别石心二老尝抚诵而叹美之兹石之立诚其志也洪武元年十月既朢大【阙】子【阙】谨识内数字不甚明右徐九峰故物世称呉公书是学孙叔敖碑向见闽人陈少峰所藏墨本正与此相类【苍润轩碑跋】
　　瑞云精舍记
　　元瑞云精舍记碑郑东造并书杨希贤篆额郑东昆阳人杨希贤农人【名迹録】
　　防持天开中院记
　　延祐三年集贤侍讲学士中奉大夫魏必简撰幷书昭文馆大学士荣禄大夫集贤院使亷简题额【国门近游録】
　　大都路香河县坊市西道院仁公塔院记
　　大徳三年八月比邱僧定书丹【香河县志】
　　寳云寺记
　　子昂书在松江【寒山金石林】
　　镜寳庵记
　　至正十二年三月呉兴赵雍仲穆父撰并书【嘉兴府志】
　　福源精舍置田记
　　元翰林侍讲学士表桷撰【延祐四明志】
　　圣夀禅寺记
　　至正五年秘书少监黄溍撰【义乌志】
　　官岩教寺记
　　至正十五年十月宗濓撰【浦江县志】
　　白云山法华院记
　　至正戊子四月何梦桂记【严陵志】
　　莲峯教寺记
　　元待制掲徯斯记【万厯绍兴府志】
　　福先禅寺记
　　大徳七年句章任士林撰赵孟頫书【万厯上虞县志】
　　集庆路崇因寺记
　　沙门大防撰文见蒲室集【金陵古金石攷】
　　逍遥庵记
　　编修能鼎臣撰地近古耆阇寺【金陵古金石攷】
　　元集顔书黙庵记
　　黙庵者道士邢道安所筑而赵良弼为之记庵当樊川之上景色殊佳记亦简净可读集书亦是懐仁之流亚也但苻秦释道安居川之东南今洞存而邢亦名道安岂其后身耶良弼两副亷希宪商挺为陜西宣抚参议后陞行省参议未尝为宣抚使而蒲知常跋曰宣抚使葢尊称之词【石墨镌华】
　　重建法轮真一宫记
　　元学士虞集撰【天台方外志】
　　妙真观记
　　大徳庚申骠骑大将军东道宣慰副使李思衍记【宣平县志】
　　元兴永夀宫飞龙亭记
　　虞集撰【金陵古金石攷】
　　清源观记
　　元南陵主簿李桓记至正元年【金陵古金石攷】
　　洞神宫青溪堂记
　　元李孝光撰【金陵古金石攷】
　　李处巽行书范文正公祠记
　　徐琰文章处巽字百年碑板未莓苔行人莫道追崇过谁似当时范秀才徐琰过杭州折节吾子行李处巽重刋峄山碑今在尊经阁下二公皆胜国时博雅之士即此文章字画可以想见仪刑矣【苍润轩碑跋】
　　闾邱公祠记
　　杨刚中书篆闾邱公祠记虽未足名家而能规模呉兴【墨林快事】
　　新建朱文公祠堂记
　　至治元年九月新安王仪记【严陵志】
　　静乐先生祠堂记
　　至元甲申承议郎方逢振记【严陵志】
　　钟山公李建勲祠堂记
　　集贤学士掲傒斯记祠在能仁寺危素请掲傒斯记之【金陵古金石攷】
　　丰惠庙记
　　至正三年推官况逵撰【至正四明续志】
　　池州路宪司分治记　元王兴祖隶书
　　分司之职甚切于民而元末法度尽废一切皆为粉饰之具此碑刻于至正六年后三十年我圣祖龙飞而池阳首服则民心可知矣然则前日所谓闳广其居者祗足其去而巳闾阎细民竟何所赴愬耶观是者可以感矣【牍记】
　　杨翮隶书瞻仪堂记
　　唐时字学甚盛而独佐书不渝汉魏岂以当时人皆习于真草行押故遂不工之耶今以此刻观之虽严劲古拙不及古人而布置美茂风神骨力反有一种韵度学者可以观矣原溥乃祖印冈太守公藏汉刻甚富而犹兼収于此其亦有取于斯也哉【牍记】
　　杨恒篆书李翰林酒楼记
　　右沈光文杨恒篆笔力瘦劲楼字从不从木也文亦竒伟【牍记】
　　陈旅书安晚轩记
　　杭佑圣有安晚轩记石为元日儒学提举陈旅所撰书其论安不始于晚而基于未晚词防甚精而字亦可取是时子昂名方噪而能不依傍又可谓中有主独立之士矣凉国篆未见而记末篆书年月甚雅或其一班乎缁黄二氏淡于势利而名根尚数数然卒之势利灰灭而清事反被伊卷而収去徃徃能言能书之士转借之以存名于世悲夫天啓甲子八月朔【墨林快事】
　　武林弭灾记
　　天台县尹杨维桢撰江浙儒学副提举陈遘书江浙儒学提举班惟志篆额【杭州府碑碣目】
　　褒封水记
　　至正七年褒封水记中奉大夫甘肃等处行中书省参知政事王敬方述并书中奉大夫江南诸道行御史台副御史呉铎篆额【续呉郡志】
　　江南行台题名记
　　至正十五年王大本撰并书篆额【成化杭州府志】
　　盐官州治记
　　延祐二年虚谷方囬撰
　　浙东道总管府题名记
　　至元六年二月太常博士栁贯撰【至正四明续志】
　　花屿湖记
　　至元五年八月邑尹程郇撰【至正四明续志】
　　粹经楼记　元程文撰在潞安府长子县【古今碑刻记】居竹记　子昂书在松江府学【寒山金石林】
　　自公堂记　吉莘撰在合水县【天下金石志】
　　紫阳书院记　陈浩撰【天下金石志】
　　燕申堂记　张翰撰在东平州【天下金石志】
　　清风堂记　吕革撰在寳鸡县【天下金石志】
　　杂刻
　　孔顔像賛
　　元顔辉笔大小二碑在吉安府学大成殿上【格古要论】
　　赵孟頫元十子賛
　　中南楼观有此碑石理恶泐巳甚字之存者形似耳南中闻有此碑未知谁是真本【石墨镌华】
　　归田赋
　　元赵文敏公行书在临江府学【格古要论】
　　栖霞阡表
　　子昂行书极佳在金乡县【格古要论】
　　灵岩寺傅亭诗
　　至正乙未秋九月因公赴山东游灵岩禅寺
　　秋晚登临上岱宗扶笻来此谒崆峒闲云送雨过深洞老鹤将雏度逺空白石清泉心未了黄花红叶思无穷携书归隐知何日坐想【缺】　入梦中
　　灵岩山房寻同年长清县尹张君徳昭不遇
　　慈恩塔上题名后京国分携十四年梦想故人诗句里坐看黄菊酒杯边停云霭霭秋容淡落叶潇潇客梦偏独倚【缺】　重搔首又鞭归骑过前川
　　丙申春三月海岳降御香回重游灵岩次题明叔诗韵
　　石径穿云雨意凉乗轺重过老僧房门前古柏凝新翠岩畔幽深散异香鹤舞双泉春水緑龙归深洞暮山苍禅僧久巳无拘碍笑我狂游去逺方
　　前进士应奉翰林文字承事郎同知制诰兼国史院编修官傅亭题时弟益男文炳侍行云【求古録】
　　灵岩寺忽都虎郡王太夫人八达氏诗
　　至治元年忽都虎郡王太夫人八达氏诗诗只二句曰岩前松桧时时緑殿上君王歳歳春大字刻之亦不类妇人笔也【求古録】
　　霍山中镇庙元赵彀诗
　　谒中镇崇徳应灵王庙诗用宋太常博士陈纲韵凌晨策马趋灵宫萦纡一迳松萝重两山对耸忽开豁参差殿阁苍烟封溪逥路转得平土云间鸡犬存庄农庙庭乔木巢野鹤沙濑虎蹄遗新踪仰观絶顶倚霄汉陪山剑防攅羣峰霏霏岚光翠欲滴深林緑动春意浓包含元气蓄雷雨巨壑湛蔚藏神龙天香屡降祈年谷有司时祀宜弥恭
　　至正元年秋奉议大夫太常礼仪院判官赵彀谨书知宫武徳柔立石【求古録】
　　说经台刘汾诗
　　谈密授函闗吏万古终南一草楼陵谷依然人世换冷烟丛柏卧青牛　刘汾
　　右说经台之左有碑前为老子函谷度闗图元大徳庚子年刻后为希声堂碑八分书延祐二年朱象先所撰而此诗刻在碑之左傍亦八分书不着年月详其风致当为元人之作草楼之前传有老子系牛柏后人琢二石牛置其下故末句云然【求古録】
　　范庸谒司马温公墓诗【已载于九十六卷宋刻马端司马公祠堂诗之后兹不重録】魏泰咸阳懐古诗石刻
　　至正十二年县尉刘彦明书【王家瑞咸阳金石遗文】
　　元李雪庵正书茶榜
　　雪庵和尚善署书元时禁扁皆出其手此刻尤为得意元白市隐园凿茶泉以饷客月中雪后汲水试罗时出此在乌皮几上焚炷香共以指画字读之阿【缺】虽非卢仝定是马异七碗不足童子必重击火矣【牍记】
　　手植桧铭
　　张撰【天下金石志】
　　碧澜
　　赵子昂书二大字在湖州府前公馆亭上【格古要论】
　　瑞岩泉篆刻
　　元余阙有诗在盱眙县【古今碑刻记】
　　飞来桥石刻
　　元皇庆间刻在于潜县岝防山【古今碑刻记】
　　莲峯山石刻
　　元马周卿取山中竒胜命题凡十三刻石上在汀州府连城县东【古今碑刻记】
　　鍼炙经石刻
　　元人刻石在顺天府治南三皇庙【古今碑刻记】


　　六艺之一録卷九十九
<子部,艺术类,书画之属,六艺之一录>
　　钦定四库全书
　　六艺之一録卷一百　　　　　钱塘倪涛撰
　　石刻文字七十六
　　明碑刻
　　建文霍山庙碑
　　维建文元年歳次己卯二月壬寅朔二十二日癸亥皇帝遣序班周敖国子监生袁纲致祭于中镇霍山之神曰予荷昊天祐命承皇祖丕绪正大寳位统率神人乃正月壬午祗祭上帝于南郊山川百神既与奠享尚以未能特脩祠事于祠下为憾是用遣官奉香币牲醴致祭维神以灵峻之徳作镇中土时出云雨恊相兆民以称予懐柔之意焉尚飨
