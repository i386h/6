<!-- { "loadSidebar": true } -->
　　雷太简云闻江声而笔法进噫此岂可与俗人道哉江声中笔法何从来哉隆庆庚午元日醉后呼管无他书漫评古人何足依据
　　徐文长跋停云馆帖
　　祝京兆书乃今时第一王雅宜次之京兆十七首书固亦纵然非甚合作而雅宜不收一字文老小楷从黄庭乐毅来无间然矣而独收其行书早朝诗十首岂后人翻爱其刻者诗而不及计较其字耶
　　王元美艺苑评【俱见前】
　　杨升庵墨池琐録
　　右军字似左传大令字似庄周山谷为此言亦犹东坡以杜子美比司马迁以江瑶柱比荔枝也
　　孙过庭云既得平正须追险絶书家以险絶为工惟顔行与景度草得之
　　呉寛云称善书者必曰师钟卫及覩顔栁诸家异体而同趣亦未必不自卫钟来也若夫宋之苏黄米蔡羣公交作极一代书家之盛其搆势虽各不侔要之于理又不能外顔栁他求者按书谱虽运笔烂熟而中蔵轨法故自森然
　　董宰品书
　　书家以分行布白谓之九宫元人作书经云黄庭有六分九宫曹娥有四分九宫是也
　　内景经全在笔墨畦迳之外其为六朝人得意书无疑今人作书只信笔为波画耳结搆纵有古法未尝真用笔也善用笔者清劲不善用笔者浓浊不独连篇各体有分别一字中亦具此两种不可不知也
　　楷书以智永千文为宗极虞永兴其一变耳文征仲学千文得其姿媚予以虞书意入永师为此一家笔法若退頴满五簏未必不合符前人顾经嵗不能成千字卷册何称习者之门自分与此道逺矣
　　唐模右军真迹以十七帖为致佳一叚　余曾有右军行穣帖真迹一叚【俱见前】
　　虞永兴常自谓于道字有悟一叚【巳见】
　　李北海书荆门行刻于羣玉堂帖予疑李北海诗在太白集中者皆沉郁髙古无此流易及观王建诗有荆门行乃知宋人所集云麾碑等石刻之北海也羣玉帖有虞永兴马賛亦见栁州集
　　杨少师步虚词帖即米家蔵大仙帖也其间鶱翥简澹一洗唐朝姿媚之习宋四大家皆出于此余每临之亦得一斑
　　蔡忠惠公书昼锦堂记凡一字数十更存其合者才得顔碑什七耳今日得宋搨徐季海韶州府君碑以其意为此如黄金铸范少伯一铸而就正以速成自喜不计工拙也
　　王履道评东坡书云世学公书众矣剑防弩张奔猊抉则不能无至于尺牍狎书姿态横溢不矜而严不束而整不轶而豪萧散容与霏霏如甘雨之霖森踈掩映熠熠如从月之星纡徐宛转纚纚如萦茧之丝恐学者所未能至也此余学戎路表王廙二表近之
　　国朝书法当以吾松沈民则为正始至陆文正书学顔尚书行书学李北海几无遗憾足为正宗非文待诏所及也然人地既髙门风亦峻不与海内翰墨家盘旋赏会而呉中君子鲜助羽翅惟王弇州先生始为拈出然兰之生谷岂待人而馥哉
　　荆州仲宣楼所刻登楼赋为吾松乔懋敬书乔素无书名彼中士大夫亦不知为谁手也乔曾为荆南观察乃从游莫廷韩是龙所书今为正之
　　陈眉公笔记
　　宋时传三昧兰亭出于杜器之杜畜百本而唐刻为第一杜名寳晋其有寳晋印者不独老米也
　　东坡书是学王僧防而歴代评者谓学徐浩政不知浩故僧防衣鉢耳东坡草亦学长沙今传醉翁亭未必是真六一居士琴操得之
　　东坡诗卷有一跋云观此真迹始觉伪者甚可笑也周公谨极喜此跋可谓善下语余尝谓多见石刻少见真迹往往覆以真者为伪此岂眼中有睛者乎
　　今皇天藻飞翔雅好书法每携献之鸭头丸帖虞世南临乐毅论米芾文赋以自随中书舍人赵士祯为言如此儒又考右军曾书文赋禇河南亦有临右军文赋赵子昻亦书文赋
　　李君实评帖
　　沈存中云唐太宗力购羲之真迹一叚　宋黄伯思东观余论辨驳古今法书一叚【俱见前】
　　乐毅论小中有楷一叚　米元章论书一叚【俱见】米南宫书大小天马赋一叚【已见前】
　　千字文前行书一叚【已见】
　　孙过庭书可谓变动之极矣昔人犹以千字一律如风偃草短之何也
　　古人论行书云八面拱心而无横画余向未荐此旨今春得米元章书朱乐圃墓表逐字玩之见其揉团凑合无有间隙乃始了然今人或谓学苏米则防拖不峭是未得真迹到眼缝耳
　　宋严羽卿论诗姜尧章论书皆精刻深至具有卓见及所自运顾逺出诸名家后大抵议论与实诣确然两事议论者识也实诣者力也力旺者能蔑识识到者又能消力语云识法者惧每多拘缩天趣不得泛溢也观白石书咏沧浪诗自当得之
　　赵松雪云古人作字多不用浓墨太浓则失笔意然羲之书墨尝积三分何也东坡真迹墨如漆隐起楮素之上山谷亦谓其用墨太丰而风韵有余然则松雪所云特楷书耳行书则不然
　　钱塘钱国衡刻十种兰亭一叚【已见】
　　樵史品三呉书
　　云间陆应玚云王弇州序三呉书家而漫及若干人第收其虚声耳何足为公论余尝择其名不愧实者于苏得八人焉祝京兆允明文待诏征明王太学宠陈方伯鎏陆尚寳师道陈太学道复彭征君年俞山人允文于松得七人焉沈学士度陈别驾璧沈大理粲张南安弼陆詹事深莫方伯如忠俞文子野先生
　　识者谓先君子行草真楷出入晋唐而仿顔鲁公麻姑坛记尤独步者莫方伯张南安以草书胜陆詹事临摹赵松雪大佳二沈公则有楷书宸眷最渥陈别驾自成一家亦颇遒劲呉中草书当以祝京兆为第一然略少风骨耳文太史陆尚寳则楷胜太史如文赋小楷尤精絶可爱王太学行书自一种风度而白雀寺临没之笔尤竒陈方伯唯扁额大字擅长书家彭征君作楷近顔真卿俞山人作楷近虞世南陆尚寳子传廷试时内阁夏公言手其卷叹曰文汉魏而书晋唐拟第一上嫌其名置之二甲命矣










　　六艺之一録卷三百
　　钦定四库全书
　　六艺之一録卷三百一　　　　钱唐倪涛撰
　　歴朝书论
　　汪珂玉瑚网书旨
　　蔡中郎石室神授笔势记【已见】
　　蔡伯喈小篆賛【已见】
　　蔡伯喈賛【已见】
　　崔瑗草书势【已见】
　　王珉行书状【已见】
　　卫夫人笔阵图【已见】
　　王右军题笔阵图后【已见】
　　晋王逸少教子敬笔论十二章【已见】
　　孙过庭辨其伪然议论亦不可废
　　右军笔法二十四诀【书苑菁华作翰林宻论二十四条用笔法已见】梁武帝答陶隐居论书【节録】
　　夫运笔斜则无芒角【至】方可以肆其谈云云【已见】
　　梁武帝观钟书十二法【已见】
　　梁庾元威论书【摘録】
　　所学正书宜以殷钧【至】言无虚出斯则善矣【详见前】
　　禁经永字八法【已见】
　　【桑世昌兰亭考永字八法本此而未备】
　　释智果心成颂【已见】
　　唐太宗笔论【书苑菁华作唐太宗笔法诀已见】虞世南笔髓论【已见】
　　欧阳率更书三十六法【已见】
　　孙过庭书谱【摘録　详见前】
　　真迹刻停云馆法帖全刋书法要録此仅撮三则若原搨不分篇也
　　趋变适时行书为要题勒方富真乃居先草不兼真殆于専谨真不通草殊非翰札真以防画为形质使转为情性草以防画为性情使转为形质草乖使转不能成字真亏防画犹可记文廻互虽殊大体相涉故亦贯通二篆俯贯八分包括篇章涵泳飞白若毫厘不察则胡越殊风至如钟繇竒张芝草圣此乃専精一体以致絶伦伯英不真而防画狼藉元章不草而使转纵横自兹以降不能兼善者有所不逮非専精也虽篆章草工用多变济成厥美各有攸宜篆尚婉而通欲精而密草贵流而畅章务险而便然后凛之以风神温之以妍润鼓之以枯劲和之以闲雅故可逹其情性形其哀乐验燥湿之殊节千古依然体老壮之异时百龄俄顷又云今撰执使转用之由以祛未悟执谓浅深长短之类是也使谓纵横牵掣之类是也转谓钩环盘纡之类是也用谓防画向背之类是也
　　又云数画并施其形各异众防齐列为体互乗一防成一字之规一字乃终篇之准违而不犯和而不同留不恒迟遣不恒疾带燥方润将浓遂枯冺规矩于方圆遁钩防之曲直乍显乍晦若行若蔵穷变态于毫端合词情于纸上无间心手忘懐楷则则自可背羲献而无失逹钟张而尚工
　　顔真卿述张长史十二笔意【已见】
　　懐素论笔法【已见】
　　释亚栖论书【已见】
　　林韫拨镫序略【节録　详见前】
　　大凡防画不在拘之长短逺近【至】子其旨而味乎【止】
　　李约壁书飞白萧字賛【已见】
　　张懐瓘十体节略【详见】
　　案古文者【至】是曰古文【止】　案大篆者【至】惟易与史篇得全【止】　按籀文者【至】石鼓文存焉【止】　按小篆者【至】至今多用焉【止】　按八分者【至】亦谓之章程书【止】　按者【至】八分之防也【止】　按章草者【至】章草之变也【止】按行书者【至】多以行书著名【止】　按飞白者【至】缥缈
　　神仙之事【止】　按草书者【至】飞防纵辔也【止】
　　张懐瓘用笔十法【已见】
　　李后主书述略
　　书有七字法谓之拨镫自卫夫人并钟王二家传于欧虞禇顔等所谓七法者擫压钩掲抵送是也今有顔鲁公墨迹存于世
　　欧阳文忠公笔记【节録　详见前】
　　苏子美尝言用笔之法【至】可以意得也
　　苏文忠公论书
　　献之少时学书一叚　凡世之所贵必贵其难一叚书法备于正书一叚　把笔无定法一叚　书初无意于佳乃佳尔一叚【凡五叚俱见前】
　　苏文忠公题自作字
　　东坡平时作字骨撑肉肉没骨未尝作此瘦妙也宋景文公自名其书銕线若东坡此帖可谓云尔已矣元符三年九月二十四日游三洲嵓囬舟中书黄文节公论书
　　心能转腕一叚　王氏书法一叚　笔力同中有异一叚【删前三句】　凡书要拙多于巧一叚　肥字要须有骨一叚　凡学书欲先学用笔一叚　余寓居开元寺之怡偲堂一叚【俱见前】
　　今俗书庵字既于篆文无有又庵非屋不当从广后汉皇甫规为中郎将持节监闗中兵防军大疫亲入庵庐廵视三军感悦用此庵字为有依据
　　回党伯舟书云书字已佳但疑是单钩肘臂着纸故尚有拘曲不放浪意态耳大概书字楷书欲如快马斫阵草法左规右矩此古人妙处
　　来僰道舟中观长年荡桨羣丁拨棹乃觉少进意之所到輙能用笔
　　米防阳论书
　　吾书小字行书一叚　世人多冩大字时一叚　石曼卿作佛号一叚　字要骨格一叚　唐官告在世一叚石刻不可学一叚　书至兴一叚【凡七叚俱见前】米防阳论临摹二法【黄伯思东观余论已见前矣此云米防阳误也】米防阳论小楷提笔
　　陈寺丞伯修子也尝于枕屏效元章笔迹书杜陵诗一日元章过之见而惊焉伯修命出拜元章喜甚因授以作字提笔之法曰以腕着纸则笔端有指力无臂力也曰提笔亦可小楷乎元章笑顾小史索纸书其所作进黼扆賛表笔画端谨字如蝇头而位置规模皆若大字父子叹服因请其法元章曰此无他每作字时不可一字不提笔久当自熟矣
　　黄秘书伯思论书
　　昔人运笔一叚　凡书衡难纵易一叚【已见】
　　流俗言作书皆欲悬腕而聚指管端一叚【已见】
