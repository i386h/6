<!-- { "loadSidebar": true } -->
　　禾【户戈切】　移徙也【以支切】移广也【音侈礼主妇衣移袂】秸禾藁也【古八切】秸鞠尸鸠也【音吉又古八切】　秊禾熟也【奴颠切】秊夫周人也【乃定切春秋传天王杀其弟年夫又如字】　税田租也【舒芮切】税繐也【相鋭切春秋传税服终身杜预注曰即繐缕细而希非五服之常又吐外切】　耗虚也【呼到切】耗老也【音耄书王耗荒郑康成读】　谷禾也【古木切】连谷楚地也【胡木切春秋传及连谷而死】谷乳也【奴走切楚人语春秋传鬬谷扵菟】　获刈也【胡郭切】焦获周地也【胡故切诗玁狁匪茹整居焦获】　康虚也安也【苦刚切】康置也【音坑礼崇坫康圭】
　　米【莫孔切】　粗畧也【在古切】粗大也【七奴切礼其器髙以粗】　粢黍稷也【音资】粢酒也【才细切礼粢醍在堂】
　　臼【其九切】　函匮也【胡缄切】函容也【音含礼席间函杖】函小阱也【户切】
　　宀【母延切】　宛屈也【扵阮切】宛脾兔醢也【扵月切礼兔为宛脾郑康成读又扵阮切】宛陵郑地也【于元于阮二切】　写布也【悉也切】写去水也【殇故切礼以浍写水又如字】　害伤也【胡盖切】害何也【音曷诗害澣害否】　向【北出牗也许亮切诗塞向墐户】向国也【式亮切诗以居徂向】　奥室西南隅也【乌到切】奥温也【于六切书舒常奥若何休读今本作燠】　定安也【徒佞切】定营室星也【丁佞切诗定之方中】　宅居也【滞伯切】宅奠爵也【音妬书三宅又他各知嫁二切】宅惩艾也【知嫁切书五流有宅郑康成读】　宁安也【奴丁切】宁母髙平亭也【音佞春秋传盟于寜母】　家居也【音加】家种也【音嫁诗好是家穑今文作稼】　宴安也【乌殄切又乌练切】宴享也【乌练切】
　　穴【胡防切】　空虚也【苦工切】空穷也【苦贡切诗不宜空我师】空窍也【音孔】窌穿地也【古孝切礼窌囷仓又匹皃切】石窌济北地也【力救切春秋传】
　　【予之石窌又力到切】　窦空也【田切】　窦四渎也【音渎郑康成説礼四窦者五岳之匹】　窴窒也【待年切】窴乆也【尘珍二音】　窕轻忽也【他雕切春秋传楚师轻窕又他吊切】窈窕幽闲也【徒了切诗窈窕淑女】　窞坎中坎也【徒坎切易入于坎窞王肃读】窞坎底也【陵感切易入于坎窞陆徳明读】　突出也【徒忽切】突卒相见也【吐活切诗突而弁兮又吐讷切】　窒塞也【张栗得悉二切】窒皇寝门阙也【大结切春秋传屦及扵□皇】　穷极也【强弓切】鞠穷容谨也【音弓郑康成説礼孔子之执圭鞠穷如也今本作躬】
　　疒【女戹切】　瘵病也【□界切】瘵接也【音际】　瘅劳也【丁筒切诗哀我瘅人又亶旦二音】瘅疡也【丁但切春秋传荀偃瘅疽】
　　曰【莫报切】　冐也【莫报切】冐贪也【莫北切】
　　网【文纺切】　罢止也【皮买切】罢困也【音疲礼嘉石平罢民又蒲彼切】罢判也【铺逼切礼以罢辜祭四方郑众读又旁皮切】　置设也【知吏切】置树也【音植诗置我鞉鼓亦如字又音值】　罗罔也【力多切】罗被也【力之切】　罪咎也【徂贿切古作辠从自辛今文作罪】　罪困也【音疲郑康成説诗却迫罪役】
　　巾【居银切】　帱帐也【池求切】帱覆也【音焘春秋传天之无不帱】　防旂幅也【所衔切】防头括髪也【七消切郑康成説礼云】　幅布帛广也【音福】幅行縢也【音逼所以自逼束春秋传带幅舄】　幎幔也【音幂周官有幂人】幎萦也【宛名切丧礼幎月用缁谓覆面者也又某偏弥邉二切】　幕帷在上者也【模各切】幕覆也【音觅】
　　白【旁陌切】　白西方色也【旁陌切】白饰使光也【蒲覇切礼共白盛之蜃亦如字】
　　人【如邻切】　佣赁也【音庸】佣均也【敕躬切诗昊天不佣】　依倚也【扵希切】依斧【文屏也音□礼天子负斧扆】　俟待也【音士】俟俟行也【音矣诗儦儦俟俟又音士】　仇雠也【巨鸠切】仇酌也【音□诗賔载手仇】　侏儒短人也【章俱切】侏大也【陟朱切郑康成説礼禂马禂人侏大字也】　倪俾也【五奚切】倪顾视也【五计切郑康成説礼卜师辨左右左左倪右右倪也又五未切】　僬侥短人也【齐尧切】僬僬行容也【子妙切礼庶人僬僬】　佗彼也【吐何切】佗佗美也【大何切诗委委佗佗】　傩行有节也【奴何切诗佩玉之傩】猗傩柔顺也【乃可切诗猗傩其枝】　倡优也【尺良切】倡始也【尺亮切】　傍近也【步光切】傍傍不得已也【布彭切诗王事傍傍】　倾仄也【去营切】西倾雍州山也【窥井切书西倾未圉乌鼠】　倚依也【于绮切】倚立也【其绮切易参天两地而倚数】倚曲也【于奇切书倚乃身又扵绮切】倚不耦也【居宜切春秋传匹马倚轮无反者】　俾使也【必以切】俾倪视也【普计切杜豫説春秋传陴城上俾倪也谓城上小垣可依以望】　偻身上曲也【力主切】工偻齐人也【吕切】　偃僵也【于幰切】偃止水防也【于建切春秋传防偃猪】假借也大也【干马切】假与也【古讶切】假至也【庚白切易王假有庙】
　　假逺也【音遐】假嘉也【音暇诗假乐成王】　仰举也【语两切】仰恃也【吾仗切】仰仰威武也【五刚切郑众説礼军旅之容阚阚仰仰】　咎灾也【其又切】咎繇舜臣也【音臯】　伪诈也【危睡切】伪化也【音讹书平秩南伪】侗穉也【音同】侗痛也【通桶二音】　伐击也【扶发切】伐伐旗皃
　　也【蒲害切诗其旂伐伐今文作茷】　傅相也【方遇切】傅别契也【苻遇切郑康成説礼傅别谓为大手书于礼中字别之以为信约】　傅陈也【芳吴切诗傅奏其勇今本作敷】例比也【力制切】例遮也【良薛切郑康成説礼厉禁厉遮例也】　傧导也
　　【必刃切】傧敬也【音賔礼山川所以傧鬼神又必刃切】　伴大皃也【蒲半切】伴奂自纵施也【普半切诗伴奂尔防矣又音畔】　并并也【畀政切】并尽也【步顶切礼士并瓦盘无冰】　僭假也不信也【子念切】僭侵也【七心切诗以籥不僭又子念楚林二切】僭数也【侧防切诗僭始既涵】　俶始也善也【尺六切】俶炽也【尺志切诗俶载南畆郑康成读】　伏伺也【房六切】伏抱育也【扶又切礼羽者妪伏毛者孕鬻】蒲伏膝行也【蒲北切春秋传奉壶饮冰以蒲伏焉】　佚忽也【夷质切】佚更也【大结切春秋传长狄弟兄三人佚宕中国】　佛佹也【扶物切】佛见不审也【孚物孚味二切】　伯长也【慱陌切】伯【把持诸侯也音覇】侠俜也【户頫切】侠傍附也【音夹礼侠牀东西】　作起也【则各切】作祝也【侧虑切诗侯作侯祝】　亿安也【于力切】亿辞也【扵其切易震往来厉亿无丧有事】位居列也【于匮切】位临也【音莅易位乎天位以正中也】　何谁也【音河】何负也【音荷易何校灭耳】　僚官也【力雕切】僚好也【音了诗佼人僚兮郑康成读】　僻邪也【普击切】僻倪城上小垣也【匹诣切杜豫説春秋传陴城上僻倪也今本作俾】　偪迫也【补力切】偪阳国也【甫目切春秋遂灭偪阳又补力切】
　　匕【畀履切】　卬举也【音仰诗瞻卬昊天】卬我也【五刚切诗人渉卬否】　顷须防也【邱颎切】顷不正也【音倾】顷一举足也【音跬礼顷步不敢忘孝】
　　从【疾容切】　从随也【在容切】从簉其后也【才用切】从南北也【则容切诗衡从其畆】从容缓也【七容切诗从容中道】从放也【音踪礼欲不可从】从从髙大也【音崇礼关无从从尔又仕江作孔二切】　从容击也【音舂礼善待问如撞钟待其从容然后尽其声】　□兼也【补盈也】□合也【必政切春秋传卫孙文子伐齐杜预曰不书兵并林父又如字】
　　比【毗至切】　比密也【毗至切】比方也【必以切】比和也【蒲之切】比次也【蒲必切】比朋也【必二切】
　　北【慱墨切】　北朔也【慱墨切】北败也【音佩】
　　□【去鸠切】　虚大邱也【起居切】虚空也【朽居切】
　　乑【鱼音切】　众多也【之仲切】众姓也【职戎切鲁大夫有众仲】　聚防也【才豫切】聚疾驱也【音骤郑康成説礼马有趋聚之节】
　　【他鼎切】　徴成也【渉冰切】征火音也【陟里切】征晋地也【音惩春秋传秦伐晋取北徴又陟陵陟里二切】
　　防【于机切】　殷盛也【于斤切易殷荐之上帝】殷雷声也【音隠诗殷其雷】殷赤黒色也【扵闲切春秋传左轮朱殷】
　　衣【于稀切】　裨益也【补支切】裨副也【婢支切】　裯单被也【直留切诗抱衾与裯毛苌读】裯牀帐也【直俱切诗抱衾与裯徐邈读】　衰丧服也【音崔】衰雨衣也【苏禾切】衰等也【楚危切】衰微也【史惟切】　被寝衣也【部委切】被覆也【部伪切】被衣也【普义切春秋传翠被豹舄】被不带也【普为切】　襄上也【息良切书赞赞襄哉】襄谦也【音譲郑康成説礼五射四曰襄尺谓士与君射退襄于君一尺也】襄却也【音穰诗猃狁于防】　衿领也【居吟切】衿结也【其矜切礼衿缨綦屦】　襢白衣也【张彦切后六服有襢衣】襢裼也【音袒诗防裼暴虎又上战切】襢不鄣也【章善切礼君居丧为庐宫大夫士襢之】　褎笑皃也【由秀切诗褎如充耳】褎禾枝叶长也【徐秀切诗实种实褎】　裼袒也【素厯切诗袒裼暴虎】　裼褓也【他计切诗载衣之裼】　袛辞也【音支易无祗悔又之是切】袛大也病也【祁支切易无袛悔】袛安也【上支切又音支】　褏袂也【音袖】褏盛服也【由救切】
　　老【鲁皓切】　耆老也【渠支切】耆好也【音嗜礼耆欲不同】耆致也【音厎春秋传耆定尔功】
　　毛【莫褒切】　毛豪也【莫褒切】毛择也【莫报切礼毛六牲又如字】
　　尸【式脂切】　居处也【儿鱼切】居方也【纪虑切郑康成説礼布祭众寡与其居句谓巫布祭于神或居方为之或句曲为之】居语辞也【姜宜切礼伐鼓何居】　展白衣也【张彦切礼王后六服五曰展衣】　屏除也【必郢切】屏蔽也【蒲并切又必郢切】尼山名也【女基切】尼【近也乃礼切书杞无丰于尼又女乙切】
　　尾【无斐切】　属类也【市玉切】属连也【之欲切】属甲札之数也【之树切郑康成説礼犀甲七属谓上于下旅札续之数】　屈卷也【邱勿切】□阙也【音阙郑康成説礼夫人以屈狄谓衣阙而不画】　北屈晋地也【其勿切春秋传夷吾居屈】屈姓也【九勿切】
　　舟【职流切】　般辟也【补干切】般乐也【蒲干切】公输般鲁人也【补顽切礼般请以机封】
　　方【府良切】　方并也【府良切】方与髙平县也【符房切】方良木石怪也【音罔】
　　儿【如邻切】　儿孺子也【汝移切】儿国也【五兮切宋附庸国春秋传宋人伐儿】免释也【某辨切】免凶服也【亡运切】　兑说也【徒外切】兑商臣也【弋雪切商相傅兑也】兑成蹊也【吐外切诗行道兑矣】
　　兄【许荣切】　兄昆也【许荣切】兄滋也【许亮切诗仓兄填兮】
　　皃【莫教切】　弁冕也【皮变切】弁乐也【蒲官切诗有小弁篇】
