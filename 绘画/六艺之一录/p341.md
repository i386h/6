<!-- { "loadSidebar": true } -->
　　蠒纸入昭陵世不复见虽有当时搨赐本传刻又多不同至本朝诸名公始以定武石刻号为善本然亦莫考其实今获此帖乃米老平生所寳者前后题识可信不诬且书史中登载尤详真希世之珍也扵是命工精加抚勒镌之坚珉以示同好时嘉兴庚子嵗端午日西秦张澂清叔书
　　右襄阳志林杂记
　　此帖前有故相李文正题额后则元杜本郑元祐陈深诸名胜及明杨文贞跋皆许为定武佳而跋语似尚有萧翼赚辨才一圗今失之矣纸色如栗玉墨如淳漆古雅可爱考之宋复州江州豫章诸本皆缺前防字及周邸所模第五本结法同唯督防觉此为胜乃知周邸絶爱重之与两定武禇模赐本并为五耳莫云卿题尾云海虞有赚兰亭圗逼真阎中令而禊本不称后归赵太史汝师今春晒书见之因举以贻汝师未敢遽谓延津之劔庶防中郎之虎贲耳【题宋搨兰亭帖】
　　王右军草书兰亭记余初见此帖大骇亡论与右军存迹毫髪不相似其纵慢生穉即唐开元以前无之独扵督防防稍近笔阵圗杨用修谓笔阵圗乃江南李后主伪作及覧蔡子正防尾谓陶谷学士得之李主所谷之裔孙【阙】遗之且云迩者定州石刻小字朝廷尚取而置之禁中则此书尤可寳重也葢陶性贪甚而寡识又以豪压李主所匄夺无厌李故用懐琳故事作伪书装潢古色以陶陶果不察而寳蔵之其孙又赂子正扵枢廷代朱提而蔡又不察最后降虏强作解事引沈学士饥鹰夜归渇骥奔泉语灾之石俱可笑也世固有寳燕石者犹似玉也此书固朴之扵璞哉
　　右弇州山人藁











　　六艺之一録卷一百四十八
　　钦定四库全书
　　六艺之一録卷一百四十九　　钱唐倪涛撰
　　法帖论述十九
　　兰亭序
　　定本
　　周勋云唐太宗既得右军兰亭序真迹使赵模等摹榻以十本赐方镇惟定武用玉石刻之文宗朝舒元舆作牡丹赋刻之碑隂事见墨薮世号定武本薛师正向尚书之为帅求之不得其犹子绍彭徧索之无所得闻公厨有石用以镇肉刻文不知云何亟取视之乃刻牡丹赋于背者绍彭别刻石以易之携玉石归长安私第宣和中诏扵其家取之乃连夜墨搨兾得多蓄流传人间每叠三纸加氊墨焉故最下者近石字肉为真在上二纸字画愈细
　　欧阳文忠公集古不録定武本谓与王沂公家所刻不异自山谷喜定武本以为肥不剰肉瘦不露骨扵是士大夫争寳之其实或肥或瘦皆有佳处此本差肥而最有精神号唐古本或云在永兴军
　　唐人集王书碑多集修禊序中字皆与定武本相类盖此得其真宜其贵重扵世薛氏所摹易者偶是缺本或者遂以完缺辨先后而谓薛氏镵去五字以自别未为至论然较三本之优劣则肥而完者最得运笔意薛道祖籖题为唐古本临川王厚之跋
　　夫以肥瘦别定武先后本亦是要论予留都下九年士大夫家所有兰亭帖幸数见之往往笔瘦而刻画太朗者甚多校之肥本自永和九年而下只此一行其运笔自然气象深厚已不可及其间如会有咸流畅清可浪犹齐揽数字相去尤不胜天渊他皆如此又肥本字画之傍石纹皴动如轻烟笼染抆拭未去之状俗谓之纷纹此尤不可伪为者前嵗见范元卿所蔵渠却未深信肥本者人固各有见也袁説友书
　　世间石刻无虑数十百本而共推定武本以为冠诸家辨别真赝其说不一或以薛绍彭刋石易旧本归其家镵去湍流带右天五字今世所存本此五字不全者薛氏旧物也又仰字如针眼殊字如蟹爪列字如丁形凡有此者皆望风以为真而未尝有确然辨其帖之所以善所以不善者夫世之所以贵定武本者以其镌刻精好不失右军笔意而已非以其能为针眼为蟹爪为丁形也使真能得其笔意虽无此三者不害为善本况此三者皆可以人力为而其笔意非真能者未易办今不求其本而区区焉注目扵其末此相马而惟记其骊黄牝牡岂不为九方臯所笑乎山谷论此帖以为无一字一笔不可人意摹冩或失肥瘦亦自成妍要皆存之以心防其好处此真能观书者也贑川曾槃乐道题【书丹邱本】
　　右桑世昌兰亭博议
　　兰亭専论损壊处惟博议上一跋云此是右军平生得意书不必计较于毫厘之间如尧舜君臣都俞歌区区四凶正何伤扵极治也又争肥瘦本亦惟愽议云世人扵兰亭肥瘦二本互有去取余以为飞燕太真俱是国色也
　　右喻防
　　字书自兰亭出上下数千载无复论拟而定武石遂为今世大议论桑君此书信足以名矣君事事精习诗尤工其即事云翠添隣堑竹红照屋山花盖着色画也【题桑世昌兰亭博议后】
　　右水心题跋
　　庆厯中宋景文帅定武有举子携此石至郡死于营妓家本营吏号孟永清者见而识之取献景文景文喜甚不敢私有留于公帑世谓之定本后为薛道祖携以归长安宣和中有防取旧石置睿思殿尝以墨本分赐近臣时先君通籍殿中遂得此本间闗兵火之余迨今数十年秘藏不坠岂有物之防持因书所闻以告来者淳熈二年八月二十三日东平荣芑书
　　信以传信疑以传疑事物皆然而字画为尤甚世之法书亘古穷今王逸少为称首永以为训不可复加然精粗真伪在当时在后世或犹有疑者逸少尝作意书表上穆帝帝使张翼择纸色长短相类者临冩而题后荅之视亦不觉详视乃叹曰小儿乱真乃尔耶在当时巳自疑如此唐初去永和犹未逺相传以叙草为遗踪之冠太宗寤寐求之以王氏家传在其孙智永弟子辨才处用房元龄计得之及攷纪闻所载乃云元草为隋末时五羊僧所藏誓与死守唐太宗以威驱势胁而后得之二说不同则此叙真迹又有可疑如此自匣殉之后获见硬黄响搨者且为欣幸迨扵明皇始刋之扵学士院洎显宗朝又刋扵翰林待诏所攷其二石一乃懐仁所临前瘦而后肥一乃王承规模刻丰杀得所转搨精神至石晋时耶律辇蔵北去遗是石扵杀狐林遂号为定武本亦不知其为学士院本耶或待诏所本也后汴京书坊亦刻一石咄咄逼近而摹手差劣识者谓之赝本时人鲜克致察而墨本滋可疑宣政初薛绍彭易定武石归蔵扵家敲刷过多骎骎剥裂上之天府更以他石别镌其致疑滋甚二百年间博雅君子家模而户刻之无非根苗扵定武本其庸工者駮乎无以议为而精致者得真十六七互相诋訾而收蔵者为疑又将如何自非得之之正传之之的虽明察秋毫欲决其近似之惑亦戞乎其难哉双槐仙祖政和间为博士日得是本扵定守之故家携归秘箧示为子孙矜式淳熈中□入伯父位爱防惟谨近为鬻碑者所得不期而遇若有神明呵禁之者价惊喜之余亟以倍价复归较之所集兰畹数十本何啻骊珠之与鱼目瑜瑾之与碔砆笔势自然精防遒劲玩味不能释手信乎其为王承规旧本也嘉定己巳中秋郑价斋志
　　王右军兰亭叙古今所共寳而入石者非一大抵当以定武本为最胜然世之所传者每有肥瘦之不同宋尤延之谓瘦者为真定武而王顺伯则主肥者二公皆好古博雅其辨古今石刻真伪甚为当世所推重而扵定武一帖所论不同如此戴良叔能题【此一则系格古要録】
　　右俞松兰亭续考
　　兰亭帖以定武本为冠自薛向作帅别刻石易去于原石镌损清流映带四字以惑人然元本亦有法可辨镌损四字一也管弦之盛字上不损处若八字小形二也是日也观宇宙两行之间界行最肥而直界申脚十字下出横防外三也管弦之盛盛字之刀锯利如钩四也痛字改笔处劲不糢糊五也兴感之由由字类申列叙之列其坚如铁钉此其大畧也然定武又自有肥瘦二本而镌损者乃瘦本为真定武无疑何以知之今复州本以定武本重摹亦镌损四字其字极瘦王顺伯尤延之争辩如聚讼然瘦本风韵竟胜岂能逃识者之鉴其瘦本之石宣和间就薛珦家宣取入禁中龛扵睿思殿东壁建炎南渡宗泽遣人防送此石至维金犯维不知所在或云金人以氊裘裹之车载而去
　　右赵希鹄洞天清録
　　予尝见洛水兰亭一卷乃五字不损本今吴中分湖陆氏所蔵而赵彛斋之物也彛斋宋宗室子讳孟坚字子固彛斋其自号居嘉兴之广戍酷嗜古法书名画能作墨花扵水仙尤长此帖姜白石旧藏后归霅川俞夀翁彞斋复从夀翁易得喜甚乘夜回櫂至升山大风覆舟行李皆渰溺无余彛斋立浅水中手持此帖示人曰兰亭在此余不足介吾意也因题八字于卷云性命可轻至寳是保
　　右陶宗仪辍耕録
　　五字不损本兰亭原系堂后官卢宗迈家物墨花满面后一行空处后碑归驿童道人姜尧章自童处得之凡一册题跋上有白石生四之印又有鹰周郊鳯仪虞廷印甚竒盖【阙】姓名二字后归萧千岩之侄况介文后有李秀岩跋既而复归之霅川俞夀松翁有梦鸥堂二跋及防稽内史等三古印最后为赵子固所得喜甚乘舟夜归至湖州弁山舟覆幸值浅港行李俱渰子固独持此卷立浅水中示从者曰兰亭巳在其他不足忧矣其跋语亦详载且题八字扵卷首曰性命可轻至寳是保其风致殊似米老子固埀世以此归贾氏悦生堂今藏王子庆号【阙】　家后归李叔固家叶森曽扵其子仲庸参政防见此本仲庸埀世属之他人
　　右周宻云烟过眼録
　　欧阳公着集古録言定武二民家各有石较其本纎毫不异是则定武有二本从来乆矣彼宋诸贤谓薛向之子绍彭私易定武别刻石以留公库此论千人一律今以欧公所论是则明有二本薛守定武果易以归则民间犹有一本是公库本为第三本矣议者又谓嗣昌镵损湍流带右天以乱真后入宣和曲水亭予尝毫髪辨证亦防有不同此卷压角小印正嗣昌名印而米襄阳亲跋犹真旧蔵张参政孝伯家其子寺丞即之以书名一时大变古体遂不能传印识犹可攷也今以予平昔所见本悉防扵后
　　不损本赵明诚本前有李龙眠蜀纸画右军像后明诚亲跋明诚之妻李易安夫人避难寓吾里之奉化其书画散落往往故家多得之后有绍勲小印盖史中令所用印圗画者今在燕山张氏家
　　王顺伯本第一跋是王黼顺伯名厚之号复斋有金石録家藏石刻钟鼎篆籀鉴铭泉谱侔内府其家兵后不废近嵗丁未饥越新昌尤惨遂悉散落始归于龙翔道士黄石翁黄秘不示人后有顺伯为浙西提举时携入秘省诸贤题名皆有其最著者楼宣献刘文节今亦归张氏
　　赵子俊孟吁得扵闽中有楼宣献跋翦碎作册叶与二本无异今归子昂承防家
　　苏承防易简第一跋后有元丰诸贤同观于鄞之城南崇法院有舒信道字画然不著名在内侍谭氏家精神无毫髪恨
　　赵子固本舟过嘉兴遇风舟没子固疾呼曰兰亭在否舟人负以出子固作跋识其事复题八大字曰性命可轻此寳难得子固死入贾相家贾败籍于官有官印归济南张叅政斯立今在集贤大学士李叔固家
　　潘经略畤本题识皆徳鄜手书满轴予以有米跋本遂赠邓善之文原邓借田师孟师孟有借书不还癖因留之予跋乃剪去矣
　　损本龙圗阁学士刘公庄本细书满纸后有贾相跋亦满纸栝苍郑陶孙为福建儒学副提举得之为翰林应奉贫质扵瓷器刘氏屡入子钱卒以逋重为刘氏所得【有叔信父印】损本多有叔信父篆印盖宣和曲水亭既成亟以御笔繇京兆薛嗣昌家宣取留内珰所暮以匮金纸【即越蝉翼纸】叠三纸连印故下本肥中本着中上本防瘦然皆无异此本子昂得于都城装成册叶瓷器刘生手之不置以银壶杯盂易之
