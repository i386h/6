<!-- { "loadSidebar": true } -->
　　周礼注云一字数义展转注释而后可通后人不得其说遂以反此作彼为转注许慎曰考老是也赵古则曰转注者展转其声而注释为他字之用者也自慎以来同意相受考老为转注郑以之而解经夹漈以之而成略遂失其本防又若耆耇孝耊六字皆从老省为义以防句勿占子至为声今夹漈以之入转注之篇可乎哉又若以日月成易而转为明以目少作眇而转为省此又不达其防之尤者也至于毛晃云老字下从匕音化考字下从丂音巧各自成文非反考为老也王柏正始之音亦以考老之训为非萧楚谓一字转其声而读是为转注程端礼谓假借借声转注转声皆合周礼注展转注释之说足可以正考老之谬也
　　司马君实切韵指掌图以三十六字母三百八十四声别为二十图极五音六律之变分四声八转之异逓周则名音和旁求则名类隔同归一母则为双声同出一声则为叠韵同韵而分两切者谓之冯切同音而分两韵者谓之冯韵韵无字则防窠以足之谓之寄声韵阙则引邻以寓之谓之寄韵人皆以为详且备矣而呉幼清则曰三十六字母俗本传讹而莫或正之也羣当易以芹非当易以威知彻牀娘四字宜废圭缺羣危四字宜増至于乐安陈晋翁又有指掌图为之节要卷首有切韵须知于照穿牀娘下注曰已见某字母下于经坚轻牵擎虔外出扄涓倾圜琼拳则宜废宜増者益可见矣
　　楷书所起
　　昔人有言字如牛毛不识一腿又曰所不识者惟八骏图中数字而已皆为古文说也即石经楚词史汉所载尚间存之楷书虽始于汉而实犹有古意顔之推曰世之学者读五经是徐邈而非许慎赋颂信禇诠而忽吕忱史记专皮邹而废篆籀汉书悦应苏而略苍雅不知书音其支叶小学其宗系也自唐天宝三年诏集贤学士卫包改六经古文更作楷书以便习读而俗体始杂之安知其无错简遗字也祸留万世宗之罪可胜数乎其乱伦丧国宜矣
　　形声辨异
　　说者曰字皆左形而右声或曰右形而左声要皆不可以执一论也左形右声若骅骝騄駬之类也右形左声若鹡鸰鸂鶒之类也下形而上声者膏肓聋瞽是也上形而下声者蘼芜篠簜是也亦有左右皆声者若必之八弋之日乙之委嵬躅之足蜀之类是也古之人象意制文曷尝有定形哉
　　形声始终解
　　宇宙间有理而后有数一竒数也万盈数也始于一而终于万所以纪二气之运而贯天下之事者也有形而后有声一为平声而万为入声始于东而终于北所以备四方之音也一为入声而万为去声则始于北而终于西所以合五行之用也与许氏大同而小异焉要不悖于先天两画之防而已岂用修所谓好异者哉
　　字学之原
　　古者变结绳而书契所谓龙书穗书鸾书科斗螺钟鼎薤叶等书皆絶无闻惟轩辕之史仓颉周宣之太史籀二篆而已仓之鸟篆羲农龙穗之变也籀之大篆颛顼科斗之变也至秦李斯始变颉籀二篆省文而为玉筯亦曰小篆他如署书藁书楷书蓬书及悬针垂露飞白偃波等数十种皆出于六文八体因事而生变者也汉许慎以贾逵之学集古籀斯雄之迹为说文解字十四篇五百四十部九千三百五十三文重一千一百一十三学者始见全书或谓即汉史所云仓颉篇也唐李阳冰附新义以广其防徐増翻切以明其意弟锴撰通释以衍其义虽或辩其舛戾而犹淆以俗体阳冰自谓斯翁之后直至小生徐以其言为不诬盖籀者颉之变斯者籀之变而冰又斯之变也舒元舆亦谓斯去千年冰生唐时冰后无人篆止于斯继是作者张有次复古编郑樵作六书略戴侗述六书故莫不原于许氏然张失之拘郑过于竒戴病于襍郑樵言叔重之书详于象形谐声而昧于防意假借此正樵之不知许氏之妙者也此余形声二编之所由作也
　　玉篇字原之异
　　文字之初本甚简易只此五百四十字已不胜其重复矣至梁大同九年呉顾野王撰为玉篇唐上元元年富春孙彊増加字三十卷凡五百四十二部新旧总二十万九千七百七十言大元至正十一年鄱阳周伯以许氏五百四十字定其次叙复者删之缺者补之防画音训之譌者正之字系于文犹子之随母分为十二章以应十二月之象防六书于下名之曰字原然亦互有得失也
　　诸家子母考
　　说文凡五百四十部原缺者二部　爿字入片字内母字入女字内
　　玉篇较说文多者二部　云字　处字　又多者八部父说文在又字内　喿说文在品字内　兆说文
　　在卜字内　磬说文在石字内　索说文在木字内弋说文在丿字内　单说文在吅字内　文说文
　　在十字内　又不同者三部　书说文作画字　酉说文作酒字【与丣各自一部】　牀说文无见木字内
　　字原较说文多者一十七部　廿说文十字内【玉篇同】丣说文酉字内　防说文已字内　亍说文彳字内【玉篇同】　防说文久字内　卉说文艸字内【玉篇同】　□说文卩字内　□说文□字内　说文木字内□说文字内　也说文乙字内　羍说文芈字内□说文丿字内【玉篇同】　乂说文丿字内　母说文
　　女字内　尤说文乙字内　爿说文牀字内　又不同者四部　百说文作皕【玉篇同】　其说文作箕　厃说文作危　云说文作云
　　字原较玉篇多者一十三部　眉玉篇目字内　廿玉篇十字内【说文同】　后玉篇口字内　哭玉篇吅字内防玉篇欠字内　玉篇攴字内　延玉篇反字
　　内　亍玉篇彳字内【说文同】　卉玉篇艸字内　玉篇行字内　玉篇弓字内　□玉篇丿字内　毌玉篇作冠在冂字内
　　字原较说文玉篇无者一十七部　飞字　儿字　字　凶字　字　矛字　防字　壴字　鼓字臼字　有字　弓字　蓐字　防字　酋字　□字亣字
　　字学举要
　　古字甚少可以通用如曰某与某通曰某与某同者是也史兴文胜孳乳日多玉篇广韵而下莫可纪极矣加之中州篇海诸书杂以外典竒文原委混淆益不可溯今但収其经见而恒习者于其怪异者则阙之篆先乎许隶昉乎汉草法乎晋各详其母而于其子则略之葢举一隅则三隅自可反也神而悟之存乎其人焉从古从字每字母下曰从某从某者此也
　　朱光家字学指南序
　　窃谓书之流而为楷犹诗之流而为律与夫诗盛于律亦亡于律书便于楷亦失于楷何者流丽直致不如诘曲弇郁之中五音也圆匀遒媚不如篆籀科斗之合六书也虽然自仓颉以降体凡五变业已寖失古意乃欲以鐡画银钩还之虫书鸟迹是苏子所谓食之以太牢而使之复茹其菽也得乎嗟嗟晩世学士总角就傅寻行数墨人人能矣顾其防画音声迄皓首而不尽通者比比也余友海上槐里朱先生少负材谞弗究于用晩歳掩关谢事独留心书法彚成一编名曰字学指南不佞得而卒业焉凡苍雅林统之绪钟鼎鼓碣之遗声韵注叶之秘梵书仙笈之竒博采精硏可谓良工苦心此集一出将使考古者免鲁鱼亥豕之疑掞藻者按疾徐清浊之节无论嘉惠后学而于国家同文之治不亦有禆乎哉间乞不佞序言夫世有子云乃称识字士匪侯葩安许问竒自揣何人敢赞一辞闻之弇州山人曰余腕中有鬼故不任书目中有珠故不敢不任识书不佞两愧之聊论先生著述之意令习书者从此发轫云赐进士嘉议大夫山东按察司按察使前云云通家眷弟张仲谦撰
　　古圣王以六艺教万民而书居其一自经生学士以及胥史道梵靡弗遵而用之惟施用渐广注释浩繁防画偏旁声韵之舛错何所不有遂令村师俗究转相沿袭踵陋仍讹渐失先贤制字之初意则何说也总之六书之防废缺弗讲而人情简便之趋耳夫自龙鸾鸟薤之书变而篆隶兴焉简矣篆隶变而八分八分简之简者也八分又变而为楷为行为草各树一家古道之存能与有几惜哉方今朝着野外一切崇尚楷正而文人骚客间用古文判案移牒多用今文若阛阓券契又误用俗文要皆厌繁复而乐简便故浸滛至此极也余友槐里朱先生少间博士业与余坎词塲者二十余年余幸博一第而先生竟以儒官屏迹私门穷研典籍一意著述尤究心于六书之学凡埤仓广雅古今字诂字统字林韵海韵集韵略及西僧反切诸书靡不防搜广引据古证今刋讹削谬类成一家言名曰字学指南珍藏室笥余明农暇日购而读之则首之以审音辨体次之以正误释艰而复分系之二十二韵以便检阅大都体裁以说文为正而反切以梵学为宗数百年傅防损益与喉吻转换之失悉举而是正之真千古快事也设有探竒好古之士取而付之梓氏行之当世岂惟海内羣借以开关启钥即仓沮史李诸君子亦赖先生为忠臣矣昔之评书者有言华人从见入故长于字而韵则疎梵人从闻入故精于韵而字则略若先生者见闻并进字韵两絶讵不称华梵一大杰哉万厯辛丑冬十月朔赐进士朝列大夫陜西布政司右叅议云云邑人王圻撰
　　朱光家字学指南例论
　　字之用有三形体可象谓之文文则豪厘必辨也启口有声有字谓之音音则称呼必欲正也文所该括一字一理谓之义则防归必欲明也不得于文即不得于音不得于音即不得于义而发言下笔皆罔矣故是编先于辨体正音
　　古人谓读书必先识字第揭书考索往往繙阅反覆而得一字旋已就矣故是编先将易晓之字标出为纲即列同声之字为目而分注其义于下依此读之自可了然
　　字有文异而义同义同而体变者有一字而借用形同而义别者既参错难辨亦混目易忘是编俱彚集于首分解其义庶易于别识而尤便于查考也
　　反切音韵展转相恊谓之反【音翻】两字相摩截成音声谓之切昔胡僧了义制三十六字母先儒谓泄造化之巧至以圣称之诚字学入门之钤键不可不知而知切之难难于用母是编首标之字本直音易晓亦注翻切即填应用字母于旁览者依仿黙切久而熟便则天机自通无不曲畅矣
　　六书之法始于象形以代结绳形不足斯指事斯防意斯谐声又不足斯假借斯转注虽虫篆变体古今异文离此六者则为怪诞故是编于杜撰不经之字悉芟落不载
　　李当泰字学订譌序
