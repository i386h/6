<!-- { "loadSidebar": true } -->
　　近见唐人模本于曹忠靖家跋云唐模本家藏久矣因重装背延隽唐摹本兰亭世所无有当寳之敏求题王安上观斯言信然
　　禊事文所收石本模本至七轴未始有同者然求其意可见其真尝于王仲仪家见一本亦云出于周氏其防画微细瘦不若此书有精神也襄题
　　熙宁戊申吴中复尝覧陟观
　　頴川孙永丹阳邵亢观
　　兰亭本最多此本诚佳庚午九月二十六日之奇兰亭摹本似此者几希矣仲求题
　　芾薛师雄南谯秦玠观乙酉闰四月望日题
　　旧见兰亭书锋铓者与所传石本不类世多疑之尝以唐人集右军书校之则出锋宜为近真盖石本漫灭不类其初也辛未五月旦日薛绍书【曽孙复尝以一本遗世昌故详及其跋云】余始得蔡君谟字二纸恨不见所跋唐搨赐兰亭本可稽始末越数年僚友石德兴见之愕然曰吾家有此二本而无蔡跋乃遗余析而复防其有数耶绍兴辛亥余守防稽刻之郡斋重阳前二日括苍王信
　　黄伯思云世人多不晓临摹之别临谓以纸在古帖旁观其形势而学之若临渊之临故谓之临摹谓以薄纸覆古帖上随其细大而搨之若摹画之摹故谓之摹又有以厚纸覆帖上就明牖影而摹之谓之响榻焉临之与摹二者逈殊不可乱也笔诀云世之摹字者多为笔势牵掣失其旧迹须横摹之茫然不问其防画惟旧迹是循然后尽其妙也















　　六艺之一録卷一百五十三
　　钦定四库全书
　　六艺之一录卷一百五十四　　钱唐倪涛撰
　　法帖论述二十四
　　桑世昌兰亭考
　　审定上
　　兰亭脩禊序世所传本尤多而皆不同【云云】
　　右欧阳文忠公集古录【见前】
　　真本巳入昭陵【云云】
　　右东坡题兰亭记【见前】
　　外寄所托改作因寄【云云】
　　右东坡书摹本兰亭后【见前】
　　兰亭模本秘阁一本苏才翁家一本周越一本有法度精神余不足观也石本唯此书最佳淡墨稍肥字尤美健可爱或云出于河北李学究家今王公和所藏也蔡襄
　　兰亭禊饮诗序二本前一本是都下人家用定武旧本刻摹入木板者颇得笔意亦可玩也一本以门下苏侍所藏唐人临写墨迹刻之成都者中有数字极瘦劲不凡东坡谓此本乃絶伦也然此本瘦字时有笔弱骨肉不相宜称处竟是常山石刻优尔　右黄山谷为张熙载书
　　此兰亭诗叙笔意清峻和畅佳石刻也恨墨本着墨沈太深失其微细笔画耳余旧有淡墨数本颇见古人用笔倒起儿辈不解珍惜有乞书者輙与之今家书中几一空也【跋重刻定武天字不全本】
　　此本以定州兰亭土中所得石摹入棠梨版者字虽肥骨肉相称观其笔意右军风流气韵冠映一世可想见也今时论书者憎肥而喜瘦党同而妬异曽不梦见右军脚汗气岂可言用笔法耶元符三年四月甲辰涪翁题　右山谷跋棠梨板本绍圣元年六月上蓝院南轩【云云】
　　右黄山谷题唐本兰亭【见前】
　　褚庭诲所临极肥【云云】
　　右山谷书王右军草后【见前】
　　宗室叔盎收兰亭差不及吾家本【云云】
　　右襄阳志林【见前】
　　右米氏秘玩天下法书第一【云云】
　　右寳晋英光集语【见前】
　　苏耆家第二本少长字【至】世之摹本未尝有也
　　右襄阳志林论苏耆家兰亭中语【见前】
　　褚遂良所临黄素至欣字合缝用证摹本僧字果徐僧权书缝也
　　兰亭叙第二本为古今冠与余所获苏中令家贞观名手模无少异襄阳米芾
　　芾顿首再拜比得谢安帖李公炤家者作一賛发笑不知何时得公一见又得唐刻本兰亭丝发不差遂用其本刻成今天下惟此本矣希一赏发论与公俱老矣自此愿留心书画以了残年余事徒敝精神如何如何芾惶恐
　　兰亭脩禊前叙世传隋僧智永临写后序唐僧怀仁素麻牋所书共成一轴永嘉太守待制程公见赏叹刻之乐石与天下后世知有兰亭笔法者共之虞褚辈多临兰亭而永师实右军末裔颇能传其家法故此书活动宛有廻鸾返鹄之意较之世间本何啻九牛毛耶怀仁唐书僧号能集右军书者首尾映带诚为尤物钱塘吴説
　　右兰亭石刻得于周延隽仲章少之子衍仲章父安惠公起真庙朝任枢密副使同冦莱公丁晋公执政立朝不阿为丁所忌仲章与临川王荆公厚善因表其墓安惠公弟越皆著书名大观己丑先子守新安衍为幕官安惠公所藏妙墨秘玩尚多存者盖仲章能以翰墨世其家故衍守之不坠而兰亭古本尤所珍惜以余酷爱久以见赠虽兵火艰难未始不相随也子孙寳之曽伋彦思题
　　绍圣癸酉七月五日大父【正国】调京师谒徐神翁至寳箓宫前逢道人持一瓢一轴求售乃兰亭序也后有贞观小印欧阳文忠公孙文懿公抃赵康靖公槩胡文恭公宿在翰苑时题识道人笑曰欲易袍且陈兰亭真赝之辨歴歴有据以一褐酬之携归髙邮示秦太虚太虚惊叹且跋其后建炎南度莫知存在【桑氏笔记】
　　陶隠居论逸少书云吴兴以前诸迹未至絶伦凡好迹皆防稽时永和十许年中又自誓墓后益自珍不复为人书则兰亭为古今独贵固宜今本在世非一结体亦异书家得褚庭诲所临恨太肥洛人张景先得阙石本又恨太瘦惟定武本肥瘦得中今观此轴丰而不余瘠而不窘不失笔意端可冠冕众本也葛立方题【洪庆善本】司业汪逵家藏褉序至多内一轴首跋乃康伯可次有一跋云此本金石之秘寳也宜什袭藏之绍兴丙辰季夏十有一日观于资善堂武阳朱震书　曲水序自薛氏易古石刻乱真者多此本诚可寳也绍兴六年十一月二十六日资善观冲【侍读范公】又续瑾印章印跋尾合缝有康伯可印
　　唐文皇初得此叙命欧褚赵模冯承素韩道政诸葛贞等搨本以赐羣臣故传于世数本欧公集古不录定武本谓与王沂公家所刻不异自山谷嘉定武本以为肥不剰肉瘦不露骨于是士大夫争寳之其实或肥或瘦皆有佳处此本最肥而最有精神号唐古本或云在永兴军若定武自有三本独民间李氏为胜其余用李本再刻益瘦细矣尤裒【汪氏藏本】
　　定武之説不一有李学究所藏见春渚记闻有孟永清所献见姚氏丛语又集古所录四本其得于王文公家者与定武民间两本分毫不异当时自有数本明矣今所见之种或阙或完而完本又有肥瘦之异世皆以定武目之笔法相去不逺皆是旧刻而薛氏所摹易偶是阙本遂以完阙辨先后而谓薛氏镵去五字以自别未为至论然校三本之优劣则肥而完者最得运笔意薛道祖籖题为唐古本乃此本也尤为可寳王厚之【淳熈戊戌五月甲寅】
　　自承平时中山石刻屡为好事者负去如此本固已不易得况太行北岳入北界中已五十年乎抚卷太息陆游
　　观王顺伯袁起岩论兰亭叙如尤延之着语独未免有疑论余乃安敢复措説于其间但味务观之言亦复慨然有楚囚之叹耳朱熹
　　兰亭刻石虽佳本皆不免有可恨此唐人响榻乃独纵横放肆不为法度拘窘犹可想见茧纸故书之超轶絶尘也其后书干符元年三月而观者或以不与史合为疑余按欧阳公集古录率以石本证史家之误此独不可据以为证乎陆游
　　世传唐文皇所爱兰亭盖草藁也羲之醉中所书醒后屡作皆不及之诏十八学士摹写又不知用何工本孰为精到初本既归昭陵流落世间皆摹写者今人多重定武本问其所分别不过以一二字为证余过定武得二本一差肥似新刻者一谓旧本与人所取又不同余亦未能辨其是否近得唐搨赐侍臣本卷尾三印曰赐书翰林院文字延资库之印备一时官吏衔名有蔡君谟跋刋之郡斋甫毕而游君少逵持所藏定武本来余见而喜既不去手因并书之王信诚之所刻本第十及十一行内有异字十一十二行内有句章令满骞字兰亭叙古今共寳之而入石者非一当以定武古本最胜徽猷阁直学士胡世将守豫章刋二本一出于钱氏贞观石本一不言所出然不逮定武本也此本余得之江南真定武古本方兵火蹂躏之余世益难得尤为可贵也澹岩老人书绍兴已未十一月三十日
　　余尝从王顺伯求观其所藏兰亭二本相类而差肥一本瘦劲尤延之谓瘦者乃真定武本而顺伯则主肥者二公皆好古博雅其辨古刻之真伪皆为后辈所推今不同如此孰能决之此本乃类其瘦者顺伯既着语矣盍就延之而正焉以究其説陆九渊
　　兰亭旧刻此本最胜而世贵定武本特因山谷之论尔余在中秘见唐人临本皆肥以杨柽所藏薛道祖所题本验之实唐古本也而近世以此为定本则误矣余凡见前辈所跋定武本皆有依据不敢臆断其湍流带右天五字皆损后有见余所尝见者当自识之难以笔舌辨也尤袤
　　旧见里中人藏此本卷末有何子楚跋语云石晋之乱契丹自中原辇国货图书至真定德光死汉祖起太原遂弃此石于山中庆厯中其石归李学究李死乃其子始摹以售人后负官缗宋景文为帅出公帑代输取石匣藏库中非交旧莫得见熙宁中薛师正为守其子绍彭别刻本易归长安大观间诏取石龛置宣和殿丙午与岐阳石鼓俱载以北子楚余不熟其为人而其説之详如此恐或有所传承也晚又得姚令升跋范元卿郎中本云庆歴中宋景文为定帅有游子携此石走四方最后死营妓家伶人孟永清取以献景文爱而不受留之公帑元丰中薛师正为帅始携石去其长子留赝本于郡镵去湍流带右天五字以为騐令升之説如此顾与何君山不合未知孰是顺伯出此本欲余着语余曰右军落笔时真有神助醒后更书数十本皆不及想其妙处虽右军自不能形容余尚何言輙书所闻二説于后期于博闻君子共考订之沈揆
　　绍兴初遣中贵卫茂实交河南地界是时讲好之初使人徃来中都宫阙尚容观瞻卫因与同事赵彦恬遍歴其间至一閤壁上有小匣徽皇御笔题云真定武兰亭整有十轴遂置其匣袖之以归使囬各藏其一余皆上之九重世昌尝见其孙监丞言此
　　定武兰亭叙熙宁中薛师正为帅其子绍彭窃归洛阳斵损湍流带右天数字以惑人宣和间归御府建炎初宗泽送之维扬敌骑焚维扬方不知所在此本未斵损乃旧日定武所拓尤可贵重黄太史谓肥不剰肉瘦不露骨谓此帖也临川王厚之跋长兴施氏本
　　唐太宗得右军兰亭叙真迹使赵模搨以十本赐方镇惟定武用玉石刻之文宗朝舒元舆作牡丹赋刻之碑隂见墨薮【今墨薮无之】世号定武本薛似尚书之为帅求之不得其犹子绍彭索公厨有石镇肉乃刻牡丹赋于背者道祖别刻石以易之携玉石归长安宣和中诏取之乃连夜墨搨冀得多蓄流传人间每叠三纸加氊墨焉故最下近石字肉为真在上二纸字画愈细浙西都监杨伯时与薛氏孙为工部经同为曹氏壻得薛氏本题清閟堂法书墨本最为近古今亡之闻为某人借去某人者死问其子不知所在淳熙甲辰春与伯时相遇于临安得其厓略再见于京口复扣其详云尔因录所闻书之薛道祖本后周勋
　　去年使北还定武送伴以民间所藏书本见示正类此若郡所持售者又不及府治续刻本因书于后永嘉许及之【绍兴甲寅九月望日】
　　必大与中子兄自少喜收法书【云　云】　右益公题跋见前
