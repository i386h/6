<!-- { "loadSidebar": true } -->
　　元载撰呉通防正书大厯五年四月【金石録】
　　赠梁州都督徐秀碑
　　顔真卿撰韩择木八分书李阳氷篆大厯五年四月【金石録】
　　丽正学士殷践猷碑
　　顔真卿撰并正书大厯五年五月【金石録】
　　大斌令殷摄碑
　　顔真卿撰并正书大厯五年【金石録】
　　特进梁公碑
　　王修然撰王轨行书大厯六年四月【金石録】
　　桂州都督程元英碑
　　李邕撰张庭珪八分书大厯七年五月【金石録】
　　北海太守李邕撰黄门侍郎张庭珪八分书元英字文绎广平人仕至桂州都督府长史赠秘书监碑以大厯七年五月立【集古録目】
　　程元英碑隂赠诏并重立碑记男程皓撰程廪正书大厯七年五月十五日立在龙门【复斋碑録】
　　唐相宋璟碑
　　抚州刺史顔真卿撰并书璟字子【缺】邢州南和人官至尚书右丞相封广平公諡曰文贞碑以大厯七年九月璟孙俨追建【集古録目】
　　右唐宋璟碑顔真卿撰并书唐书载广平六子曰升尚浑恕华衡今此碑言公有七子曰复升尚浑恕延华衡乃八子也鲁分所撰广平碑侧记亦曰公之第八子衡谪官沙州盖广平实有八子唐书阙复延二人而此碑鲁公误书八字为七尔又碑云广平自吏部侍郎兼摄尚书左丞而史不载后自楚州刺史厯魏兖冀三州兼河北按察使迁幽州都督复为魏州而史但言歴兖冀魏三州刺史河北按察使进幽州都督而已史又载广平为广州都督时郡人为璟立遗爱颂璟上疏辞譲有诏许停而碑乃云燕公张説尝为碑颂今燕公集中实有此文岂已为文而未尝刻石欤【金石録】
　　宗时宋璟为广州都督广州旧俗皆以竹茅为屋屡有火灾璟教人烧瓦改造店肆自是无复延烧之患人皆懐立颂以纪其政
　　宋公神道碑独完好惟碑侧记缺八字碑去官道二里余世罕知者以故久不显于世致君因谒墓下始得之且难旧史不载新书阙遗乃刻顔公体大书字画别刻于石庶久其传邢惟防国旧都丘塜累然类皆湮灭于无闻独公之墓高不逾丈丰碑尚存岂特忠义足以垂名于不朽世亦以顔鲁公之贤而此碑尤为可贵也墓之东有碑【缺二字】之祖赠邢州刺史为居民斧而剥之所谓侧门是也自衡之后子孙无显官于唐今有编户者犹收公诰官置墓田俾耕以守诰为前政取去莫知所在大宋崇宁二年七月一日编脩国朝会要所检阅文字范致君记【金薤琳琅】宋广平碑侧记
　　右唐宋广平碑侧记顔鲁公撰载广平任御史时持服于沙河县属突厥冦赵定州河朔汹惧邢州刺史黄文軏投艰于公公以父母之邦金革无避及贼至城下公为晓陈祸福其徒有素闻公威名者相率而去之开元末安西都防赵含章冒于货贿多以金帛赂朝廷之士九品以上悉皆有名后节度范阳事觉有司以闻宗将加黜责公一无所受乃进諌焉宗纳之遂御花蕚楼一切释放举朝皆谢公衣冠俨然独立不拜翌日宗谓公曰古人以清白遗子孙今卿一人而已公曰含章之贿偶不及臣门非不受也宗深嘉之又云公第八子衡因谪居沙州参佐戎幕吐蕃入寇陷于贼庭素闻太尉名徳曰唐天子我之舅衡之父舅贤相也其可留乎大歴十一年以三百骑昼夜防归此皆广平逸事有以见其清徳冠当世威名动夷狄如此而新旧史皆不载故并録之于此俾览者得详焉【金石録】
　　右唐宋文贞公碑并碑侧记皆顔鲁公撰并书文贞墓在沙河县碑久埋没土中近余友方思道作县出之重树于墓以搨本见示金石録谓碑与新史不同者二事又谓碑侧记载文贞逸事甚详而新旧史皆无之予家蔵鲁公文集中有此碑因得比较以补石本之缺但其文时有小异如集本云建一言而天下倚平碑一言作一阳集本云曽祖俊碑作峻集本云尝梦大鸟啣书吐公口中公吐之碑作大鸟衔书吐公口中而咽之集本云优游自免碑作乡里集本云左右震竦碑左右作天后集本云勅使驰救之碑救作赦集本云与执政通同碑作与执政通问集本云宗将幸西蜀碑作中宗将幸西京集本云公盛气诘之碑气作色集本云东宫有大功宗庙社稷主也安得异议碑作春宫有大功主安得异议集本云驾幸洛阳碑作驾逹东都集本云驰道险隘行不得前碑作驰道隘稽车驰骑不得前集本云以臣免之碑臣字下有言字集本云母宠爱子碑作母宠子异集本云勅公按覆碑无勅字集本云置之座右碑之作诸集本云仲冬十九日碑作十有九日集本云丧塟官供碑丧塟作器塟集本云戊寅嵗五月碑无嵗字集本云叨太仆之下烈碑烈作列集本云义形言色碑言作顔集本云既迁邺城碑迁作还集本云汗洽流浆碑流作如其不同者又如此【金薤琳琅】
　　广平郡公宋璟碑并碑侧记大厯七年九月顔真卿撰并正书今在沙河县西北八里墓上【金石文字记】
　　顔杲卿残碑
　　顔真卿撰并正书大厯九年【金石録】
　　赠太子賔客冀国靖公窦希球碑
　　裴耀卿撰侄臯行书大厯七年正月一日立【复斋碑録】
　　太子少傅辛惟谦碑
　　邵説撰张少悌书大厯七年【京兆金石録】
　　昭义节度薛嵩神道碑
　　礼部郎中程浩撰梁州都督府长史翰林待诏韩秀实八分书薛公名嵩楚玉之子也初为史思明将朝义败以其地降即拜昭义节度封平阳郡王碑以大八年立在夏县【集古録目】
　　左监门衞大将军刘光朝碑
　　李端撰张焕书大厯八年【京兆金石録】
　　赠工部尚书郝玉碑
　　吏部侍郎杨炎撰前果州都督府长史翰林待诏韩秀实八分书玉太原厌次人也官至河西陇右副元帅封安邉郡王碑以大厯九年立【集古録目】
　　赠兵部尚书王忠嗣碑
　　元载撰王缙行书大厯十年四月【金石録】
　　唐朔方河东河西陇右节度使清源公王忠嗣碑中书侍郎元载撰门下侍郎王缙书载其女夫也所记事与史不甚异其文词琐冗无足多者缙于书称名家与李邕相伯仲评者谓其过薛少保今其结法清婉老劲不在岳麓云麾下览者自当得之【弇州山人藁】忠嗣殁于天寳初碑立于大厯十年元载撰文王缙书载忠嗣女夫缙王摩诘兄也缙名能书结法老劲真可与李邕伯仲然姿态婉媚启后世如赵承防诸人书者此等碑也【石墨镌华】
　　王公此碑元载撰文夏卿书丹一时翁壻氷玉照人矣字结体规模北海而肥余曽于卢冏卿书室见之记忆不真固近世稀有也聊存之【牍记】
　　刑部尚书李光进碑
　　户部尚书杨炎撰梁州司马韩秀实八分书光进字大应光弼之弟官至刑部尚书封武威郡王碑以大厯十年立在富平【集古録目】
　　元和中李光进碑杨炎撰韩秀实书唐有两李光进其一光顔之兄其一光弼之弟此碑乃光弼弟也唐史书此两人事多误新书各为传以附顔弼遂得其正【集古録】
　　商州刺史欧阳琟碑
　　顔真卿撰并正书大厯十年十月【金石録】
　　琟字【缺】　渤海人仕至商州刺史武闗防御使去官不仕而终碑以大厯十年十月立【集古録目】
　　右欧阳琟碑顔真卿撰并书余自皇祐至和以来颇求欧阳氏之遗文以续家谱之阙既得顔鲁公欧阳琟碑又得郑真义欧阳谌墓铭以与家传旧谱及陈书元和姓纂诸书参较又问于吕学士夏卿夏卿世称博学精于史传因为余考正讹舛而家谱遂为定本然独琟碑所失者四顔鲁公书穆公封山阳郡公吕学士云陈无山阳郡山阳今楚州是也当梁陈时自为南兖州而以连州为阳山郡然则陈书及旧谱皆云穆公封阳山公为是而顔公所失者一也旧谱皆云坚石子质南奔长沙顔公云自景达始南迁其所失者二也欧阳生自前汉以来诸史皆云字和伯而顔公独云字伯和二字义虽不异然当従众又顔氏独异初无所据盖其缪尔其所失者三也元和姓纂及谌铭皆云约之子而顔公独以为纥子其所失者四也琟之世次不应舛乱如此盖谌之卒塟在咸亨上元之间去率更未逺义真所志宜得其实琟卒大歴中唐之士族天寳之乱失其谱系者多顔公之失当时所传如此不足怪也治平元年夏至日书铭阙其末数句不补【集古録】
　　右仆射裴遵庆碑
　　杨结撰卢晓八分书并篆额大厯十一年三月【金石録】右唐裴遵庆碑唐书列传载遵庆所列官甚简畧以碑考之其尤著者自吏部郎出为蒙阳太守贬符阳令征拜礼部郎中而史不载肃宗朝拜给事中累迁尚书右丞兵部戸部侍郎再授吏部而史但言为吏部侍郎而已又史云遵庆薨时年九十余碑云年八十五碑云遵庆字贞孝而史无之皆其阙误也【金石録】
　　张同敬碑
　　程休撰戴千龄书大厯十一年三月【金石録】
　　兖州都督刘好顺碑
　　梁秉撰元讷正书卢晓八分题额大厯十二年四月【金石録】
　　太保昭武公李抱玉碑
　　中书侍郎平章事杨绾奉勅撰刑部尚书顔真卿奉勅书昭武河西武威人本姓安后姓李氏肃宗所赐也初名重璋后名抱玉宗所改也代宗时终于河西陇右副元帅同平章事凉国公追赠太保諡曰昭武碑以大厯十二年立【集古録目】
　　碑隂祭文韩云卿撰子自正正书大厯十三年【京兆金石録】
　　右凤翔泽潞行营副元帅凉国武昭公李抱玉碑杨文贞绾撰顔文忠真卿书见赵明诚金石録余得之乃一旧拓本最精好而中缺两处防二百许字盖成帖后脱落见残非石泐也杨公衘称赠司徒当是文成而卒于位其家乞顔公追书之故耳大歴中名臣无如二公者而一撰文一书丹在凉公诚幸也第公起边将中兴名位差肩李郭而能守忠节以显融终介弟承之又大开方面勲且公一武弁能力辞王爵辞司空辞左仆射以视仆固怀恩辈不天壌哉然则防二公公故不朽也非幸也【弇州续藁】
　　巴州刺史鲜于昱碑
　　乔琳撰陶千嵗正书大厯十二年七月【金石録】
　　杜济碑
　　顔真卿撰并正书大厯十二年十一月【金石録】
　　大厯十二年杜济神道碑顔真卿撰并书艺之至者如庖丁之刀轮扁之斵无不中也顔鲁公之书刻于石者多矣而有精有粗虽他人皆莫可及然在其一家自有优劣余意传模防刻之有工拙也而此碑字画遒劲岂传刻不失其真者皆若是欤碑已残缺铨次不能成文第録其字法尔【集古録】
　　六一先生跋杜济神道碑盖集古録第四百五卷也今吉水贡进士曽三异有此碑而未残缺其文可读得非嘉祐以前旧本欤【益公题跋】
　　顔鲁公书撰杜济神道碑沈着端重真可入木八分友人曽三异无疑寳蔵之按六一先生集古跋谓残缺不能成文今乃粲然可读得非摹拓有先后耶济盖鲁公友壻故又志其墓六一先生亦有跋云顔撰而不云书笔法非鲁公不能为世颇以为非顔书更俟识者辨之今考鲁公文集大抵碑详而志畧亦防有异同如碑以济祖仕明堂丞志则云令碑以济为第二子志作第三又碑与志并歴渭南宰而文集于碑中乃以为尉皆传写之误当以此碑为正【益公题跋】
　　台州刺史康希铣碑
　　顔真卿撰并正书大业十二年【金石録】
　　康希铣碑顔真卿撰并书在离渚官遣匠摹本为村民击碎【诸道石刻録】
　　王师干碑
　　中书侍郎平章事杨绾撰大理司直张従申书师干字脩然琅琊临沂人官至諌议大夫卢循道三州刺史碑以大厯十三年立在句容【集古録目】
