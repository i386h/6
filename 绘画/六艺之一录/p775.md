<!-- { "loadSidebar": true } -->
　　俞允文字仲蔚昆山人少工临池久而益擅之小隶骎骎欧栁而上登吴兴堂行书出入禇河南而稍纵之则米襄阳八分自谓得西岳碑体以方韩蔡蔑如矣【弇州续槀】
　　俞仲蔚书金刚经
　　禇登善书隂符栁诚悬书度人二经余见禇石本又于项吏部处见栁真迹皆小楷而栁尤劲挺有风骨今年春仲蔚为余书金刚经一册微用米颠笔而八法种种不乏其得栁为尤深此经是佛最妙语破一切着比之隂符度人故不与易也凡书金刚经者眉山吴兴并仲蔚而三皆法宝兼墨宝故志之【弇州山人槀】
　　盛时泰
　　盛时泰字仲交号云浦金陵人行书学米学苏可谓絶妙小楷学倪元镇【詹氏小辨】　仲交隶字更优有牍记一册品题古今名帖【金陵事】
　　陈芹
　　陈芹字子野家金陵弱冠举于乡与盛仲交诸人结青溪社谒选知奉新县调宁乡【静志居诗话】
　　陈芹冩章草亦斐然【詹氏小辨】
　　子野法钟王俊逸可爱【金陵事】
　　顾源
　　顾源字清父世居金陵少豪隽不羣诗与书画皆不泥古法其论书曰书须古法四分己意六分乃妙不然纵笔笔似古终成奴书不足贵也【上元志】
　　源号丹泉更号宝幢居士书法李怀琳【书史防要】
　　顾宝幢清父法孙过庭笔力遒劲古雅【金陵事】
　　姚淛
　　姚淛字元白力学好古游情翰墨居秦淮上辟市隐园日与名贤赏咏其中诗宗大厯书法赵黄弱冠入太学谒选授鸿胪【江宁府志】
　　姚秋涧元白行书出入于黄山谷赵松雪两而得于松雪者为多【金陵事】
　　徐渭
　　徐渭字文长山隂人为邑诸生胡少保宗宪督师淛江招致幕府管书记行草书精伟竒絶尝言吾书第一诗二文三画四识者许之其论书主于运笔大槩昉诸米氏云【陶望龄歇庵集】
　　文长喜作书笔意奔放如其诗苍劲中姿媚跃出在王雅宜文徴明之上不论书法而论书神诚八法之散圣字林之侠客也【袁宏道中郎集】
　　徐文清书李杜诗帖草书　徐文长书大江东去词帖行楷书　徐文长评字手迹　青藤道士诸诗帖行草书　天池山人书太白诗草书
　　沈明臣
　　沈明臣字嘉则鄞县人为博士弟子胡少保宗宪督师平倭偕徐渭辟置幕府尝防将士烂柯山下酒酣乐作请为铙歌十章援笔立就少保命刻石置山上【鄞县志】　沈明臣善书【詹氏小辨】
　　陈鹤
　　陈鹤字鸣埜一字九臯山隂人頴悟絶羣年十余己知好古置竒帙名帖穷日夜诵览十七袭其祖军功官得百户郁郁负竒疾弃其所授官着山人服其所作为古诗文若骚赋词曲草书图画能尽效诸名家间出己意工赡絶伦【徐文长集】
　　鹤真书得晋人位置法颇有韵第太肥乏锋頴自云出钟太傅其径四五寸以上者劲秀絶伦草效狂素亦枯硬结构未密【绍兴志】
　　萧翊
　　萧翊字汝臣号云莱子性絶聪明亦絶踈落薄世俗而有物外想不喜举子业独喜秦汉古文老庄诸子仙释经録及古书法以故楷甚精【徐文长集】
　　黎民表
　　黎民表字惟敬从化人嘉靖间乡贡进士选入内阁为制勅房中书舍人终布政司参议隶书师文待诏得其家法【静志居诗话】
　　民表篆隶行草俱入妙品【书史防要】
　　黎民怀
　　黎民怀字惟仁民表弟嘉靖乙丑膺嵗荐廷试后遽归絶意仕进诗清旷闲逸不减王孟书绘出入晋宋时称三絶【广东通志】
　　黎邦琰
　　黎邦琰民表之子举进士厯官布政司参政亦能其父书而小楷法王大令雅秀而润【詹氏小辨】
　　林承芳
　　林承芳字开先民表之甥举进士授翰林编修学舅各体似之【詹氏小辨】
　　方登
　　方登字啸门建业人慕孙登之为人故以为名及字爱冶城林木幽邃即其麓家焉书摹云麾间为小诗以自适【静志居诗话】
　　张逊业
　　张逊业字有功号瓯江永嘉人张文忠公孚敬之子以恩入太学官至太仆寺丞诗歌宏丽又能纵笔为行草【弇州山人槀】
　　梁孜
　　梁孜字思伯别号罗浮山人人称之曰浮山大学士梁储孙官礼部主事能诗善书【粤中人物志】梁孜楷书得文徴仲结法【广东通志】
　　张允孝
　　张允孝更名初字太白人称贞白先生少游文徴仲之门工六书长于诗晩居沙冈不踏城市【松江志】
　　章文
　　章文字简甫后以字行长洲人楷法絶类文待诏兼工镌刻待诏所书石非简甫刻石不快【弇州续槀】
　　章藻
　　章藻字仲玉简甫之子能习父业书法尤精【弇州续槀】
　　吴锦
　　吴锦字有中休宁人受笔法于许元复书各体俱能分书入妙几逼文待诏号六松山人【詹氏小辨】
　　张电
　　张电字文光号宾山上海人书宗李北海有烟飞雾结之形楷字以二沈为模亦称妙品夏文愍公见其书而赏之以儒士荐于朝受知世庙供奉馆局官至礼部侍郎【松江志】
　　张电以布衣入都受知世庙其得君甚专尝命书古赋一篇电书完即欢饮大醉上遽召内侍掖之而行上视所书赋甚悦见其醉状连呼酸子而已遣之归【松故述】
　　电学书于陆文能通其秘笔法宗李北海而规模沈氏首为杨邃庵夏桂洲所称【书史防要】
　　电书极圆熟妍美所取显重者特姜氏体耳【吾学编】
　　浦泽
　　浦泽字时济号小痴上海人有慕逸民之风终身不娶嗜晋唐古帖无不临摹穷其波磔之妙以能书著名一时【松江志】
　　浦泽少与张电学书于陆文【书史防要】
　　顾亨
　　顾亨字汝嘉长洲人行草篆隶并入能品真楷为一时之冠以书事肃皇帝厯官至太常寺丞【皇甫汸长洲志】
　　曹学
　　曹学字行之号太狂蜀人嘉靖初客游滇西性豪放能诗草书遒劲性嗜酒居榆之中和峰日系钱与壶于驴背遣入城市酒人知为曹之驴也取钱贮酒复遣而归后同杨慎寓居蒙【云南通志】
　　王如
　　王如字玉如号阗西乌镇人性狷介能安贫工书法嘉靖中授四夷馆通事舍人与丰坊友善【张园真乌青文献】
　　王国相
　　王国相晋江人嘉靖二十五年举于乡官知县书得苏黄体【欧大任清源文献】
　　徐枢
　　徐枢邵武人嘉靖间为雷州通判工书法善吟咏【闽书】
　　赵性鲁
　　赵性鲁字师曽乐清人以善书受知世宗授鸿胪寺序班进大理寺副【温州府志】
　　郑文贤
　　郑文贤字宗儒福安人嘉靖十九年贡士博学善诗赋尤精书法仕湖广布政司都事【闽书】
　　李惟柱
　　李惟柱号本石京山人领乡荐嘉靖中为常熟教谕书宗顔鲁公【苏州志】
　　谈相
　　谈相禾人世宗朝命书望月亭书法嫌犯避者屡矣相依六书正譌从亡从月从壬为望字遂擢中书【黄承琏海宁志】
　　钱仲
　　钱仲字子仲慈溪人善诗歌精篆籀学有李阳氷笔意尝游陆詹事深文待诏徴明之门嘉靖戊子应六书试仲居首选发史馆修録大学衍义书成授中书舍人【张时彻宁波志】
　　苏洲
　　苏洲号雪蓑道人杞县人幼落魄江湖嘉靖中寓居章邱工琴善草书【山东通志】
　　洲作方丈以外大书浓沈数斛信手飞步倏忽而成矫健有势【书史防要】
　　张书绅
　　张书绅与苏洲同时行草似方元焕而少加圆利【艺苑巵言】
　　吴君懋
　　吴君懋字德懋别号髙河宁阳人嘉靖贡士官顺庆府判工篆籀行草【书史防要】
　　李麟
　　李麟字应祯号西薮江陵人读书善解悟尤工字书得子昻体为王族馆甥授仪宾【荆州集】
　　康学诗
　　康学诗字伯正华亭人以春秋举乡试为饶州府推官好读书工诗能署书【弇州山人槀】
　　陆旅携
　　陆旅携初名应节更名鸣仆为诸生有声辄试不利乃益读左史诸书又好为诗工于书【弇州山人槀】
　　王樗全
　　王樗全初名鼎字康生太仓人书法健利有致晩得钟太傅受禅碑习之至忘寝食以故于八分尤精【弇州山人槀】
　　沈文桢
　　沈文桢字时干鄞人家芙蓉江上足鱼蟹兴至辄钓因自号渔江工书能作方丈大字【弇州山人槀】
　　沈大中
　　归有光卅有堂记云沈大中以善书名里中及为歌诗意洒然不俗也【震川集】
　　成希召
　　成希召山隂人三嵗即能诵古人诗五六嵗渐及书史属文尚竒古工草书善鼓琴刑名术数无不通晓年十四卒【孟洋有涯集】
　　郭岱
　　郭岱华州人书顔体有名籍礼部儒士【王维祯存笥集】
　　周仕
　　周仕字用宾号草冈庐陵人为古文诗歌不道唐宋以下语又多识篆籀工书法难字称引竒僻不可流诵
　　任杰
　　任杰字汉臣能诗文善楷书谢去诸生诵读书史多闻见终身不忘【韩邦竒苑洛集】
　　甘彦
　　甘彦字士美永新人尝搆屋丛竹之间自懋于学人称之曰竹屋先生诗得唐体字得顔体【邹守益东廓遗槀】
　　华恩
　　华恩字承之号愚坦书法宗沈大理篆行草种种有体【水南文集】
　　孙官
　　孙官字德懋平湖人能为古文辞揩书甚遒劲大字亦雄俊有神采【郑端简公集】
　　罗辂
　　罗辂字木天山原人善诗楷书宗顔氏皆有法度【罗念庵集】
　　顾瑶
　　顾瑶字士辉号蕴庵扬之通州人为博士弟子寻入太学七试竟不第遂厌弃举子业纵观经史百家为文学马迁诗宗李杜书仿晋宋诸名家尤识古文竒字赠都察院右副都御史【赐闲堂集】
　　张惟正
　　张惟正号野云鄞人隐于耕稼工汉隶羲献行草书法为诗潇洒出羣【张时彻芝园集】
　　唐世美
　　唐世美号月楼武进人草书穷极竒变开辟闪缩上逼怀素诗歌有唐人风嘉靖中年七十余诏赐冠带【荆川文集】
　　李孟桢
　　李孟桢字子吉汝阳人为济阳训导学朱晦翁书逼真其墨迹遗士大夫家视为拱璧【李宗延汝阳志】
　　宋椿
　　宋椿字子元号沙衢善属文尤精大字草书人咸称重可追羲献【郑之亮临淮县志】
　　唐成
　　唐成字惟敬号天慵子诗有晩唐风书得晋人笔意尝搆蒲竹清居蓄名帖古画终日吟玩【王应麟镇江志】
　　韦椿
　　韦椿字大年丹徒人究心理学无复宧情工于诗善行草初师索靖后更学眉山考亭【镇江志】
　　陆昞
　　陆昞字华甫隐居毕泽因号毕渊少从文徴明游书画得其遗意尤工于诗【常熟志】
　　何錞
　　何錞字子端号言山常熟诸生性好书得即钞较朱黄不去手工书法有石刻金纲经行世【常熟志】
　　顾从义
　　顾从义字汝和上海人性好石尝得米元章研山而宝之遂以为号肃皇帝诏选善书者入殿直应试称防拜中书舍人直文华殿擢大理评事楷书逼钟尚书行草宗右军父子径尺大字则仿顔平原赵承防摹勒诸帖有淳化阁帖阁帖释文十七帖张旭烟条帖右军兰馨帖栁公权兰亭玉馆兰亭【松江志】
　　王埜
　　王埜字贞翁山隂人筑室卧龙山南教授自给号蜕岩道人为诗冲澹自得书法逼赵吴兴【山隂志】
　　朱俸
　　朱俸字思廉海盐人攻字学得六书大防仿管夫人书七十二篆金纲经人多珍重【海盐图经】
　　吴三畏
　　吴三畏字常惺无锡人能诗工作怀素草书荐授武英殿中书尝作锡山遗响十二卷【无锡志】
　　余重谟
