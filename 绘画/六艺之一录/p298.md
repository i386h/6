<!-- { "loadSidebar": true } -->
　　嗤尔者谓尔无腹不可以承公餗识尔者谓尔有灵而可以辟妖精尚从我于深山之中魑魅魍魉其莫之逢
　　半月砚铭【并序】
　　月砚一吾家故物也毁于地中分焉因其形礲而为半月者二铭曰谁谓其毁维毁乃全其全谓何不盈似明则蚀晦则穷明晦相息两其中君子观象谦谦尔躬礲而莹之出其璞也则以为明之半生墨而传之含其垢也则以为魄之半死死与生交争于其所也其孰纲维乎此
　　方砚铭
　　汝之量足以茹垢纳污而不撄于悭也汝之守足以砥亷峻隅而不刓于顽也盖既夷且惠可否之间也
　　方圆砚铭
　　恶方喜圆常物之情喜方恶圆幽人之贞皆物我之相肖无损益乎尔形
　　诚意伯刘基砚铭
　　防而容既泽既礲俾椎以为锋克相予工厥惟尔庸予所弗工惟予之悾悾式没以攻无贻尔懜
　　小砚铭
　　大者凝然利以居小者翩然利以行不有居者墙壁户牖谁与供十年之著述不有行者苍山白水谁与收五岳之精英
　　何乔新砚铭
　　砚之德直以方磨而不磷惟其刚温乎如玉涅而不淄既贞且白宜君子寳之其德若此其用则待乎时其遇于时也则勒彞卣之铭演纶綍之辞其不用也端居深藏若无能为孔子云用之则行舍之则藏吾与汝其庶几
　　何景明砚铭
　　守黑雄尚汝兼之以永年
　　黄太史金星石砚铭【为潘光禄作】
　　金星之精曰长庚化而为石晶以荧滋尔芳润艺日兴子孙寳用逾瑶璚亿万斯年贻厥馨
　　黎瑶石室瓦砚铭
　　斗魁之阳浑沌凿素绠下探赤水涸黝质腻肌拟铜雀碧铣英露铓锷穷搜逺讨事坟索提携石渠志无作
　　蟾砚铭
　　方孕玉圆蕴珠截龙尾剖凤咮利掞翰宜操觚奋墨采升天衢
　　邝鹤舒紫玉砚铭
　　端溪之石上覆紫云天积灵气地阐竒珍温然之质绚然之文于以琢砚勿事淫巧亷而不刿光而不耀艺林是寳以发墨妙
　　小壶砚铭
　　曲肱浮云乐也壶天静观众妙之又孰云其钝可以延年
　　眉子砚铭二首
　　天生眉子虫鱼宛然仓颉虽逺古文犹传
　　白文黒质龙篆鸟迹周鼓秦碑列于几席
　　碧玉砚铭
　　洮河之石碧玉是肖亷而不刿光而不耀艺之寳以发妙
　　天瓢砚铭
　　操天瓢兮驾苍龙雨天下兮泽无穷运吾心兮齐功
　　牛砚铭
　　砚以利用牛以服耕其力不息百室以盈其心不斁大业以成农夫厚生君子垂名制器尚象因物致情人之为灵而独不如斯牲乎
　　宋文天祥篆玉带砚铭
　　紫之衣兮緜緜玉之带兮卷卷中之藏兮渊渊外之泽兮日宣呜呼防尔心之坚兮夀吾文之传兮
　　湛甘泉为李少芬砚铭
　　方其外以象地盖有取于义圆其中以象天盖有取于仁方圆浑合仁立义见是为少芬李子之砚
　　邝子干岛石砚铭
　　蓬岛之渊郁积神气石生波激金精玉粹嵗月悠久灵仙珍秘津人没深探珠龙睡忽出人间牧守吾致良工雕琢制象古意白水蒸云挥毫展思文登庸诞嘉懿
　　玉堂端砚古铭
　　琢山骨惟端溪星晢晢云袭之悬絶壁下斗池
　　孔方平歙砚铭
　　黝而缜以滋广离骚补正诗
　　铜雀砚铭【并序】
　　客有游河朔者登铜雀废台得其遗瓦以为砚甚坚而泽归以遗余为之铭曰土生万物而能长存铜雀初成万瓦云屯得水而埏得火而坚水干火冷而土不迁石质金声水火则然台毁栋摧谁使独全披榛得之如见古人来为吾砚明细毡老尚著书抚之长叹用舍有时一愚一贤
　　张南轩砚璞铭
　　靡饰于外含章在中以时发抒翰墨之功君子观象于以畜德韬其光芒惟贞靡忒
　　宋濓婺溪石砚铭
　　歙之有砚自开元中叶砺始砺猎师也因逐兽发之后为南唐元宗所赏爱遂与端石齐名其石在长城里之龙尾山一名罗纹其下乃芙蓉溪砚溪产者号为尤长濓尝获其一腹有刻文曰李少微造少微元宗时砚官也制作絶工致可寳也铭曰外虽黑内则白马生角兮性乃易
　　胡翰榱题砚铭
　　有汉榱题其篆曰长乐未央髙帝时陶甄物也僧用中作铭曰天垂范地合质圜覆九重遗者一于以用之懿文德汉鼎可移兹不易
　　端砚铭
　　世以眼多而汝无此人其瓦砾汝
　　梦砚斋砚铭
　　斋中有十余砚皆残阙下质人所不寳然每晨夕濯之绰然有幽思焉今年六月九日与孔章燕坐有售鼍矶岛石砚者余方被酒头岑岑然不能仰视而雷雨满天睹之不觉爽豁因忆杨伯海言岛在登莱海中其石一名雪浪得之甚艰伯海上蓬莱观海市流览秦皇田横遗迹而还囊归一石手制为砚今以此石验之果然哉遂与孔章裒轩中所有为铭孔章文雅好事他日积砚如林庶得此谈之乎
　　端石凤山砚铭
　　昔人宦越载此而还李子躭艺亲磨以刋上形如凤下纠山字曽将进御中置而弃后归盛氏轩中之宾庶弼皇猷腾誉千龄
　　金星歙大砚铭
　　石为金精本原一气金隠石中母以子致有灼其芒有耀其光象此文章奕世弥芳
　　端石贡砚铭
　　铁可穿石可泐发为文章星辉玉洁
　　端石卧游阁砚铭
　　端丘严子手制兹石卧游阁中维此三字衡翁遗踪挥毫自适既归盛氏传世无穷
　　端石秀野斋砚铭
　　秀野斋名伊谁所题青城山人其迹已非昔为兹亲书经永用爰有斯铭恒河土润
　　端石方砚铭
　　端孰为竒紫涧无声伊谁兹石实亚其精归自东山获于南市从兹碁墅墨卿永丽
　　歙石鼎砚铭
　　圆如鼎兮黑如漆扣之有声质维石内亦有实维墨汁黼黻皇猷万方食
　　歙石芾砚铭
　　龙之尾毛子贻制芾砚文在兹传盛氏永寳之
　　端石鼎砚铭
　　维兹紫玉凿自岩端三足外峙一水中涵楮雪凝晖松烟飞碧染翰凤池脩名永立
　　歙石小方砚铭
　　苍润轩中有琴有酒自汝飞来益我良友
　　端石长砚铭
　　石之获自镜工砚之凿始盛公岁在猴年时夏终嗣人用之亢吾宗
　　斗砚铭
　　贮天浆泻云液千万年永无极
　　砚铭
　　岭表黎惟敬为职方以此砚贻予贮在城山已久隆庆戊辰转赠单居士并为铭曰劚药归来天风在襟有时遣兴需此微吟
　　太极古砚铭
　　混沌初出紫玉成圜象以太极万理具涵君子敷文黼黻见堪于千万年永誉此刋
　　砚铭
　　水嘉周山人家藏小贡砚携游四方间秣林大成山樵盛时泰见之为铭于下囊无金箧有吟登山临水相以琴永资石砚为赏心千秋令名起自今后世见之翰墨林
　　大城山梦砚铭
　　昌国公诸孙张灿以石贻余制为砚因铭之曰汉宫中龙尾坑形模似嵗月更盛时泰为作铭隆庆猴驭巳秋侍丹陛翰墨新伊万祀其永兴
　　石涧书隠砚铭
　　隆庆壬申十月五日余获赟溪石于灵英坊之市因其成璞刋而为砚是日适有寄余赵文敏公遗刻者爱其句字雄秀遂书其旁并为铭于其下庶作他年山斋故事矣乎云居寺前涧水长旁有田舍草木藏读书其中乐未央沛为霖雨行四方天子万载垂衣裳黼黻粉米成文章吁嗟乎黼黻粉米成文章
　　鼍矶岛石砚铭
　　海中石润且理痕带潮影含水墨若涌颖如飞着之赋陟崔嵬
　　锦文端小砚铭【为谢伯生造】
　　莹含琼质灿贲锦章敷文为肖发藻臧舍是茆屋登于玉堂谢氏用之百世其芳
　　马知节砚铭【为朱孙章作】
　　铮然若铁渊然如镜振藻宣猷芝轩永用
　　张子明天心水面砚铭【万厯丙子十月二十六日】
　　竹素园中砚大如斗聊以自娱岂期糊口蓬蒿不剪此石常滋秦淮寒潮尽入坡池
　　王谦甫有小砚请余追代倪隠君作铭
　　截紫玉飞云锡山太湖濆临黄庭对苍筠倪瓒造奕世闻
　　可容斋砚铭为王谦父制
　　一室孔卑所珍者义丛此古今皇家是翼
　　古舜庸砚铭【十二月一十三日】
　　梅花茶屋雪满棐几独注太赖兹水
　　卯日砚铭
　　有物混成先天地生之又是谓袭明　水者道基含吐以滋朱为表卫懐徳俟时
　　六艺之一録卷一百三十
　　钦定四库全书
　　六艺之一録卷一百三十一　　钱唐倪涛撰
　　法帖论述一
　　法帖释文第一【宋刘次庄着】
　　汉章帝
　　辰宿列张盈昃海咸河淡鳞羽翔龙师火帝鸟官人皇始制文字乃服衣遐迩壹体罔谈彼短无恃巳长尺璧非尚寸隂是竞孝当竭力忠兴温若思慎终宜令学优登仕摄职从政都邑二京背芒面洛浮渭既集坟典亦
　　晋武帝
　　省啓知既下须防具具杨州寒到有者比尚拟之动静更啓也数遣信还
　　西晋宣帝
　　之白阿史病转差未皆外曹尚书云得书法
　　东晋元帝
　　安军未报平和之深可为事也
　　八月九日睿顿首忽中秋但有逺懐便微冷恒何如比殊不能佳惟勿得慰抱念及不多司马睿顿首
　　东晋明帝康帝哀帝简文帝文孝王武帝书皆模书故不复释
　　宋明帝
　　郑修容有兄丧今成服汝可令汝内人知之再报休祐休范二家内人知也彧报
　　齐髙帝
　　吾今至破堈在路粗可寻还迟见卿不逺愿信知卿深意也
　　梁武帝
　　数朝脚气转动不得多有忧悬情也二谢处委曲复当有情故旧数有书问不可复有兴也知何时再言话报之
　　梁髙帝　简文帝
　　唐太宗
　　胸气【缺】参具【缺】忌欲怕死【缺】欲似死【缺】　遽操翰墨故斯表意【缺】为善之暇相足怡神【缺】　不知信复【缺】　今为北边动静【缺】遣无【缺】久婴沈疾虚弊何言昨旦临朝略无劳惙【缺】不佳旦来何似【缺】轩邱御扆六相宣其景化妫水乗时五臣济其鸿业【缺】数日来气发今旦服一饮子不得相见
　　髙宗
　　太子无事欲僻洛城西门仗听更不须覆
　　陈长沙王叔懐
　　云须彻吾既不司此行极是园中梅始发既无工力治未花之与彻今付此不多叔懐答自足何用此花
　　永阳王陈伯智
　　热甚汝习读为劳吾疾劣遣不具伯智疏寒严比气力何似仆疾劣甚情想遇今信旨此不多陈伯智疏法帖释文第二
　　汉张芝
　　知汝殊愁且得还为佳也冠军蹔畅释当不得极踪可恨吾病来不辨行动潜不可耳终年纒此当治何理耶且方有诸分张不知此去复得一防不讲竟不竟可恨汝还当思更就理一昨游悉谁同故数往虎邱不此甚萧索祖希时面因行药欲数处防过还复共集散耳不见奴粗悉书云见左军弥数论听故也今欲归复何适报之遣不知总散佳并侍郎耶言别事有及过谢忧勤二月八日复得鄱阳等多时不耳为慰如何平安等人当与行不足不过彼与消息
　　八月九日芝白府君足下不日秋凉平善广深弥迈想思无违前比得书不逐西行望逺悬想何日不懃捐弃漂没不当行李又去春送举丧到美阳须待伴比故遂简絶有縁复相闻餐食自爱张芝幸甚幸甚
　　崔子玉
　　贤女委顿积日治此为忧悬憔心今已极佳足下勿复忧念有信来数附书知闻以解其忧
　　魏钟繇
　　呉皇象
　　文武将坠乃俾俊臣整我皇纲董此不虔古君子即戎【缺】身昭其果毅尚其桓桓师尚七十气冠三军诗人作歌如鹰如鹯天有泰一五将三门地
