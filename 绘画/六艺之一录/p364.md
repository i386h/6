<!-- { "loadSidebar": true } -->
　　沈虞卿两经题名本【一洪景卢十人题名洪景卢记　又尤袤以下十四人题名】
　　第八卷　　鉴赏门【四】
　　兰亭定武本题跋【许将阅　王安礼黄庆基同阅朱光裔李之仪观　李秬王景通同观　王景修张太宁同观　王景修又题仇伯玉朱光庭石苍舒观　王容二诗　王守诚观　吴炳自记计七则　危素跋　熊梦祥书张绅识　倪瓉诗　高启题　王彞识　张适跋】吴景文旧兰亭旧刻题跋【柯九思观　赵雍题石民瞻题　干文传题郑元祐赚兰亭圗诗　钱良右题　陈方题集粲题　释日章诗　福聚白云题　知玉成题】
　　【郑禧题　陆友题　张渊题俞炜题　黄公望题　陈深题】
　　五字损本兰亭题跋【吴説题　孙觌览　俞镇跋邓文原跋　柯九思跋　韩性跋　文徴明识】
　　静心定武本兰亭题跋【彦升记　持国和叔次道同观　施商辅记　赵文敏十六跋　揭傒斯跋　康里巙跋　张天雨跋　黄鹤山樵王跋】
　　独孤定武本兰亭【赵文敏十三跋宋克书　王鏊跋】
　　赵子固落水兰亭题跋【刘汶跋　苏伯衡跋　宋濓跋】
　　云烟过眼録载落水兰亭
　　辍耕録载落水兰亭共二则
　　戴叔能【良】跋定武本　　方正学【孝孺】跋定武本胡若思【俨】跋定武本　　王竹斋【佐】跋定武本王弇州【世贞】跋兰亭十则　董文敏【其昌】跋兰亭七则胡世安【阙】跋家藏兰亭三则
　　汪【阙　珂玉】定武兰亭记
　　孙退翁【承泽】记定武肥瘦本二则
　　第九卷　　临摹门【一】
　　蔡端明题唐搨赐本三则
　　苏东坡跋官本法帖
　　黄山谷题跋二则【跋周绍邃家摹本题范氏摹本】
　　米襄阳题跋八则【苏耆家三本　米姓秘玩　苏激家藏兰摹本　题禇河南摹禊帖　题泗南山杜氏摹本兰亭二则汪氏藏三米兰亭　题陆柬之摹本兰亭】
　　冯普彻等摹兰亭　　　苏易简家摹本兰亭褚河南摹禊帖题跋【苏易简诗　章惇观　富弼观　范仲淹题　蔡襄题王尧臣题　沈遘章岵晏崇观　裴煜题　冯当世题　薛嗣昌题　许彦先题　范纯粹范子竒题　纯老彦祖巨源子雍完夫正重子中敏甫子瞻子由同观　吕大防观　葛苹　米芾　苏寳米友仁跋　徐珵题　李应祯题】
　　陆柬之临兰亭五诗跋【宋敏求书　陈绎题　苏轼题　辙同观　黄伯思书兰亭诗后】
　　陆柬之临兰亭跋　　　刘秦妹临兰亭
　　李伯时跋褚河南临本
　　米元晖题苏国老家藏摹本
　　樵隠夜话跋顔鲁公临本
　　陆务观跋唐人响搨本　葛谦跋唐摹兰亭陈齐之跋唐人摹本
　　吴傅朋跋唐僧智永懐仁临前后序
　　王诚之刻蔡君谟跋唐搨赐兰亭本跋
　　唐赐韩王元嘉兰亭摹本跋【其一崔液题其二李后主题其三徐铉识其四史应物题　楼钥跋李氏所藏墨迹　桑世昌书一则】
　　司业汪氏藏唐人临本四卷【题跋计二十则】
　　秘阁唐人钩摹兰亭三本【题跋计四十一则】
　　第十卷　　临摹门【二】
　　唐摹兰亭真迹【朱光裔李之仪观　李秬王景通同观　王景脩张太寜同观　仇伯玉朱光庭石苍舒观　赵孟頫书　郭天锡跋并賛　鲜于枢题诗　许将熈阅　王安礼黄庆基同阅　乔篑成邓文原观　文嘉跋】
　　范文度摹本兰亭石刻跋【蔡襄题司马光公实观公着观　王珪题宋敏求题　寛夫题　苏轼题辙同观　桑世昌石刻跋　吕公着观　韩绛题　韩维题　许公堂题　桑世昌跋补欧阳公跋】
　　宋徽宗御书临兰亭【李心传跋】
　　宋高宗临赐兰亭记
　　吕頥浩书高宗御书修禊序后又谢表一通高宗临兰亭赐本【向子諲跋】　高宗临定武本【李心传跋】宋孝宗书思陵临禊序后
　　宪圣皇后临兰亭本记
　　陈长方跋李西台临本
　　晁子绮跋秦少游临兰亭
　　高踈寮题喻工部临兰亭
　　李秀岩跋薛道祖临兰亭
　　虞伯生跋薛道祖临兰亭
　　危素跋薛道祖临兰亭　胡翰跋米襄阳临兰亭黄溍跋米襄阳临兰亭
　　祝枝山跋米襄阳临兰亭
　　戴叔良跋赵文敏临兰亭
　　赵文敏临兰亭诸本题跋【一本吴寛跋　周天球记　藏青老人毛五云禇勉卢志爱观　富弼观　一本师道题　赵孟吁题　仇逺跋　一本杨士竒书　士竒载题兰亭居士识】
　　赵文敏文衡山临兰亭合卷【董其昌跋　周祖识朱之蕃书　朱宗吉识　周二学跋】
　　倪云林跋吴仲圭临兰亭
　　余允文题褚河南临本　胡若思书兰亭模本后王弇州跋禇河南临本　董思白论褚河南临本
　　第十一卷　　传刻门
　　宋桑泽民兰亭愽议记传刻六十一种
　　元陶宗仪兰亭集刻一百一十七种
　　元袁清容防平生所见本九种
　　明胡若思兰亭诸本考十一种
　　附録兰亭诸刻
　　大业石本　　　　　　龙神兰亭
　　淳化本　　　　　　　玉枕本
　　悦生堂本　　　　　　玉板兰亭
　　东阳本　　　　　　　金陵清凉本
　　江隂邱氏本　　　　　頴上本
　　永乐内府本　　　　　国子监本
　　十种兰亭　　　　　　周邸兰亭
　　第十二卷
　　永字八法　依兰亭考本而以禁经　翰林要诀墨池编　书苑菁华　书史防要诸书所载详
　　畧异同注明于下
　　附録欧阳率更八法　顔鲁公八法颂　柳柳州八法颂

　　六艺之一録卷一百六十
<子部,艺术类,书画之属,六艺之一录>
　　钦定四库全书
　　六艺之一録卷一百六十一　　钱唐倪涛撰
　　法帖论述三十一
　　黄庭经
　　黄庭经一篇晋永和中刻石世传王羲之书书虽可喜而笔法非羲之所为黄庭经者魏晋时道士养生之书也今道藏别有三十六章者名曰内景而谓此一篇为外景又分为上中下三部者皆非也盖内景者乃此一篇之义防尔流俗又有一篇名曰中景者尤为繁杂鄙俚之所传也余尝患世人不识其真多以内景三十六章为本经因取永和刻石一篇为之注觧余非学异説者哀世人之惑于谬妄尔
　　黄庭别本续得之京师书肆不知此石刻在何处其字画颇类顔鲁公甚可爱而不完更俟求访以足治平丁未闰月三日书
　　黄庭经二篇皆不著书人名姓余初得后本已爱其字不俗遂録之既而又得前本于殿中丞裴造造愽古君子也自言家藏此本数世矣与其藏于家不若附见余之集録可以传之不朽也余因以旧本较其优劣而并存之使览者得以自择焉世传王羲之尝写黄庭经此岂其遗法欤
　　右欧阳文忠集古録
　　黄素黄庭经一卷是六朝人书陶谷跋云山隂道士刘君以羣鹅献右军乞书黄庭经此是也晋史载为写道徳经当举羣鹅相赠因李白诗送贺监云镜湖流水春始波狂客归舟逸兴多山隂道士如相见应写黄庭换白鹅世人遂以黄庭经为换鹅经甚可笑也此名因开元后世传黄庭经多恶札皆是伪作唐人以画賛犹为非真则黄庭内多钟法者犹是好事者为之耳
　　右米芾书史
　　黄素黄庭经字札古无褚薛体殆六朝人所作缝有钟绍京印后有陶谷汉时跋云此换鹅经也甲戌九月十一日百计取得此书详观诚无唐盛时体是铦锋笔行书虽恐非右军诚尔界行有钟绍京书印二字小印巻末真写胎僊二字用陈氏圗书印印之又有钱氏忠孝之家印纸跋云山隂道士刘君以羣鹅献右军乞书黄庭经此是也逸少真书此经与乐毅论太史箴告誓文累表也兰亭洛神赋皆行书其他竝草书也草十行敌行书一字行书十行敌真书一字耳又续题云此乃明州刺史李振景福中罢任过浚郊遗光禄朱卿朱卿名友文即梁祖之子后封愽王王薨予获于旧邸时贞明庚辰秋也晋都梁苑因重背之中书舎人陶谷记是日降麻以京兆安彦威兼副都统米某跋云印小字乃唐越公钟绍京印也此书在李太师第固是甲观
　　右寳章待访録
　　黄庭经王氏父子书皆不可复见小字残缺者云是永禅师书既刓缺亦难辨真赝字差大者是吴通微书字形差长而瘦劲笔圜胜是徐浩书也【跋翟公巽所蔵石刻】
　　右山谷题跋
　　晋黄庭经凡三本无书人名氏前二本大约相类题云永和十二年山隂县写后一本其后不完不知石所在
　　右欧阳棐集古録目
　　世疑黄庭经非羲之书以传攷之知尝书道徳经不言写黄庭也李白谓黄庭换鹅其説误矣然羲之自冩黄庭授子敬不为道士书此陶贞白曰逸少有名之迹不过数首黄庭为第一贞白论书最精不应谬误今世所传石本笔画反不逮逸少他书观开元中陆元悌奉诏检校言右军真行惟有黄庭告誓知非楷字矣天寳末又为张通儒盗去莫知所在廼知旧书不传今所见者特后世重搨叠模不得其真久矣蜀本黄庭经笔墨麤工本皆非可贵苐以其名存之
　　淇水吕先得黄庭经最为异者见使评之余谓今世所传黄庭经多唐临黄庭之亡久矣后人安所取法以传耶张懐瓘谓逸少佳迹自永和后而黄庭经永和十二年书也字势不聨翩而画多失虽摹搨相授有失其初若无胜概可存纵传授有据亦何取哉吕先得石书署其年永嘉支离其字尤不近古其永字等颇效王氏变法皆永嘉所未有余是以知其非也【别本黄庭经】
　　夫求马者必自其羣至授以骐骥之任则真马出矣唐得汉魏晋隋间书多至七百巻于是以黄庭为第一方在众书时岂无所异而可一概哉顾世未尝衡校而弹防之则论有同异不足怪也至稽之法度而脗合宷之体裁而结密索之神明而不竭者于是世知有骅骝矣此当时唐人得旧本摹入石者时见笔意与常见二本及今秘阁所存异甚知唐初选置能尽书矣
　　右广川书跋
　　黄庭世有数本皆刓缺不全独此本字画具存乃庆厯中摹者然气象犹在不可以近而忽之也
