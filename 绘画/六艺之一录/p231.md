<!-- { "loadSidebar": true } -->
　　故平都侯相蒋君之碑　在营道县南三十里荆山汉故绥民校尉骑都尉桂阳曲江长熊君之碑　在营道县北四十里龙村
　　无为观铁磬文　在修真第二坛无为观其文云齐永明十年四月五日国主为一切含识造铁磬十二枚
　　无为洞篆刻　洞在宁逺之舜溪碧虚洞元次山铭正元间李峤篆　在宁逺之永福寺东
　　元次山永泰二年题名　在宁逺紫虚洞栁子厚记后人集徐浩书再刻
　　道州刺史防壁后记　刺史吕温撰
　　唐永徽甲寅碑　在天庆观
　　唐周鲁儒碑　在江华荐福寺唐太和六年立
　　舜庙状舜祠表　图经云江华令瞿君善篆籀元次山阳华寺等铭窊樽铭舜庙状舜祠表皆其所书也
　　旧碑　在懐古亭西石上有州刺史河内字有前江华令瞿令闻书名之址有二三十字末有大厯字八分书也
　　九疑图记　永泰丙午元次山撰
　　寒亭记　元结撰瞿令闻八分书亭在江华县
　　窊樽铭　元结撰瞿令闻书
　　阳华岩铭　元结撰瞿令闻书　已上三碑并永明二年刻集古录云
　　道州律令要录序　吕温撰此州法吏何洛庭良士也温与其最要讲其义书于防事焉
　　令晖岩记　唐刘梦得文
　　天皇元年舜碑　在玉琯岩
　　春陵志　章颖序
　　邵州碑记
　　古刻【无】　释菜文　在郡学濓溪周先生文
　　修学记　在郡学广汉张栻记武夷胡宏书
　　邵阳志　淳熈壬寅教授李韦之序
　　邵陵后考　郡守巩嵘序
　　全州碑记
　　二妃庙记　在清湘县南汉初平二年建庙唐元和间栁宗元为之记
　　盘石庙记　黄庭坚文并书
　　桂阳军碑记
　　盘王旧经　见于太守题名下
　　韩张亭碑　在临武
　　龙川庙碑　在蓝山
　　桂水集　在桂阳志太守题名下未知编集人姓名桂阳志　教授郑绅编
　　武冈军碑记
　　栁子厚武冈铭　见栁文
　　都梁志　郑昉序
　　茶陵军碑记【阙】
　　江陵府【上】碑记【阙】
　　江陵府【下】碑记【阙】
　　孙叔敖碑　即楚相孙叔敖讳饶县人也碑以延熹三年立
　　鹞雀赋碑　在枝江县杨内翰宅系草书前有隋大业皇帝序云陈思王魏宗室子也后题云黄初三年二月记
　　晋公安县二圣记　永和年间晋人王粲记娄至德如来圣迹
　　曹子建碑　在枝江
　　楚庄王庙记　羲之书
　　倚相碑　羲之书
　　唐明皇注老子碑　在城西开元观乾道五年张孝祥移于府治
　　三公庙碑　唐吕諲以陶侃羊祜杜预三公聚为一庙后又祀諲于其西元结为之记云今存
　　韩文公题名石刻　江陵志愈为江陵法曹当时之题名石刻存焉
　　唐武士彠都督荆州碑　按江陵旧志载武士彠贞观中为荆州都督有白狼嘉禾出境内太宗手勅褒美此碑开禧丙寅后因修大军仓得于地已碎裂今因见存者而载之
　　后梁宣明二帝碑堂　刘禹锡撰又作诗云玉马朝周从此辞园林寂寞对丰碑千行【阙】树荆州道暮雨潇潇闻子防
　　荆南节度判官防壁记　皇甫湜撰
　　枝江县南亭记　皇甫湜撰
　　白石驿碑　集古录云江陵北西十里白石驿碑盖驿侧数里有后梁宣明二帝墓唐相萧嵩为其祖立碑于驿之北因名
　　唐楚王堤记　贞元十年沙门真集晋王羲之书唐江陵尹吕諲庙碑　卫宻撰顾诫奢书
　　唐江陵尹吕公表　集古录唐元结撰顾诫奢八分书碑以肃宗元年立存江陵府吕公祠堂中
　　城西开元碑断碑　查藻诗云断碑最爱开元时上有糢糊五十字
　　法华台记　在枝江县法华台至道三年春郑文宝掘地曾获法华台记
　　古帝寺碑　在潜江县二十里东北寺内有断碑一截其字迹已磨灭不可读
　　江陵府官石幢记　唐贞元十年吴仲舒纂元丰六年得之于金銮寺亦有黄鲁直留题帅王师心移置于杞梓堂下
　　经藏修造记　在龙门山外金銮福昌禅寺晋天福六年剙经藏修造记有序
　　南平髙王庙碑　周显德二年孙光宪撰今在城西三王庙前
　　南平髙武信王神道碑　王讳季兴葬于江陵县龙山乡干德六年陶糓撰
　　冦莱公祠堂碑　刘敞撰
　　唐质肃公神道碑　刘贽撰
　　渚宫故事　李淑邯郸志载渚宫旧事十卷唐金知古撰自鬻熊至唐江陵君臣人物事迹子史传记所载者悉纂次之今有第五卷云
　　鄂州碑记
　　太宗御书崔颢黄鹤楼诗　石刻在州治
　　舜帝庙碑　在蒲圻县北有断碑载二妃事字没灭不可考
　　隋文帝舍利石塔铭　在州东十里胜缘寺塔记云隋仁夀初文帝以释迦如来感应舍利分布天下建塔百所是塔为天下第二
　　缘果道场砖塔舍利铭　隋人撰近时民家掘地得之唐阆州武陵县令翟府君墓铭　贞元十一年碑今在总领所
　　唐宁逺将军李公墓铭　贞元十三年
　　唐扶风马氏墓铭　元和七年
　　唐胡府君夫人朱氏墓铭　太和七年
　　唐处士韫墓铭　开成三年
　　唐姜夫人墓铭　开成三年
　　唐故鄂【阙文】墓铭　会昌六年　已上七碑皆近时掘地得之今在左军统制衙
　　唐宝丰院记　在江夏县东六十里本唐末贵州刺史王统母陶氏坟庵有记干符四年朱朴撰今记犹存
　　唐茱萸山存制大师碑铭　在崇阳之金界院唐干符乙未赵璘撰
　　头院寺碑　旧碑乃琅琊王巾简栖文唐开元六年张廷珪书今亡新碑乃江南徐锴篆额韩熈载撰碑隂今新碑在寺
　　黄鹤楼记　在黄鹤楼唐永泰中韩伯珵撰魏万成书李阳冰篆额
　　唐德尖山院塔记　在咸宁县西二十里唐中和三年剙有古石塔镌记犹存
　　李阳冰篆鄂州字　鄂州二字唐宝应二年李阳冰篆世传初篆时鬼神泣空中士大夫争奉以致逺谓可以御魑魅
　　吴干正二年石幢　在江夏县东南五里慈云院有石幢刻吴干正二年重建又有唐宝大间所建殿犹存
　　鄂州南楼磨崖记　容斋四笔云庆元元年鄂州修南楼剥土有大石露于外竒崛可观郡守吴琚见而爱之命洗剔出圭角即而谛观乃磨崖二碑其一刻栁字上曰栁径二尺四寸笔势清劲下若番书人字唯夫脚不可复辨或以为符或以为花押邦人至标筛置神堂香火供事或云道州学侧虞帝庙内亦有之云栁君应辰是唐末五代时湖北人也其一髙丈一尺阔如其髙而加五寸刻大字八十五凡为九行其文曰干正元年荆襄冦乱大将出陈武昌诏太守杨公出镇后云荆江京汉推忠辅国侍卫将军居中记















　　六艺之一录卷一百四
<子部,艺术类,书画之属,六艺之一录>
　　钦定四库全书
　　六艺之一录卷一百五　　　　钱唐倪涛撰
　　石刻文字八十一
　　宋王象之舆地碑目
　　常德府碑记
　　唐桃源碑　详载温造所述碑中
　　唐梁山庙碑　唐元和四年董挺撰修阳山庙碑唐太和元年刺史刘端夫赛请阳山神文又沱别有阳山庙董刘二碑在焉徐锴方舆记谁谓梁松征蛮死于此为其神乐史寰宇记亦祖于此不知后汉书载松征蛮归死洛阳与此所载不同
　　赤山庙碑　在元江县东北五十里赤山庙有碑言光宅二年立庙天宝六年改其山为蠡山
　　招屈亭碑　唐龙朔中县令蔡朝英重修且刻石以记其事
　　沈公台碑　在武陵西南三里光福寺竹林中今犹存有故碑题额六字云重建沈公台记为沈约为沅南令按约传未尝令沅南也
　　清陵馆碑　在郡西西明寺寺后有台云是李陵为临沅令游息于此有古碑字迹磨灭不可读
　　天庆观碑　乃白云先生管师复集栁公权撰字画端楷人以为法
　　天王院碑　建隆元年丞相范质书
　　桃源行　容斋三笔云陶渊明作桃源记云源中人自言先世避秦时乱来此乃不知有汉无论魏晋系之以诗曰嬴氏乱天纪贤者避其世黄绮之商山伊人亦云逝愿言蹑清风髙举寻吾契自是之后诗人多赋桃源行亦不及渊明所以作记之意按宋书传云自以曾祖晋世宰辅耻复屈身后代自宋髙祖王业渐隆不复肯出所着文章皆题其年月义熈以前则书晋氏年号自永初以来唯云甲子而已然余窃意桃源之事以避秦为言至云无论魏晋乃寓意于刘裕而秦借以为谕云耳
　　桃源石文　夷坚志云建炎三年鼎州桃源洞石涧有文似天书而字画皎然可识凡三十二字云无为大道天知人情无为冥神见人形心言意【阙】鬼闻人声犯禁满盈地收人魂其言虽简而警于人
　　桃源山界记　集古录云唐狄中立撰徐元书并篆额开成五年立
　　赛阳山文　集古录云唐刘端夫祷阳山文凡五　不著书人名氏以太和九年立
　　武陵北亭记　刘禹锡撰
　　图经　郡守胡介序
　　岳州碑记
　　湘夫人碑　岳阳志云黄陵庙前有荆州刘表题云湘夫人碑庭有断碑晋太康九年立额题曰虞舜二妃之碑元和十四年韩愈过而祷焉
　　无姓和尚碑　报恩光孝寺旧名至安即栁宗元无姓和尚碑所著者也
　　石壁篆文　岳阳志曰平江县有昌江山真人艾君居之石崖壁立　有篆文夏禹治水尝至于此
　　君山神祠堂记　懿宗咸通四年巴陵令李宻思撰桂阳【阙】　陈【阙】书
　　樵桂堂记　滕宗谅撰
　　江心小石诗　蛟室围青草龙堆拥白沙防江盘古木迎棹舞神鸦破浪南风正收帆畏日斜云山千万叠底处上仙槎王直方云此老杜过洞庭湖诗也李希声云得之于江心一小石刻潘子真云元丰间有人得此石刻于洞庭湖中而不载名字或以示山谷曰子美作也今蜀本已收入集而不记其得诗之由故录其详
　　黄陵庙碑　集古录云韩愈撰沈传师书长庆元年立夏侯宋客墓碑　夏侯宋客为岳州刺史墓碑见在华容元次山文事见鄂州旧图经
　　幕阜山记　在平江县记曰山有石壁刻铭上言禹治水登此山髙有平地二千八百丈周五百里
　　四絶碑　滕宗谅守岳取岳阳楼古今赋咏刻石范文正公为记苏舜钦子美书其丹邵餗撰其首诗称四絶碑
　　澧州碑记
　　双泉山僧石碑　寰宇记澧阳县双泉有髙僧修行于此有石碑缺落
　　慈云禅寺碑　即澧阳药石寺唐光啓二年雷满奏立寺额断碑尚存
　　香积院古碑　在澧阳县西一里有古冢及古碑没灭不可读惟额存三大字曰石墓志不知其为谁氏也
　　药山牛栏八字古碑　不知嵗月刻石药山
　　田朝奉墓碑　在石门县　元丰五年苏颂文
　　柿木成文太平字　言行录富弼言澧州柿木成文有太平字公言今四海骚然未见太平之象请不宣
　　靖州碑记
　　唐久视中古碑　图经云元丰癸亥通道于广西于溪旁得一古碑乃唐久视中碑　见凿字溪下
　　峡州碑记
　　废汝阳观碑　寰宇记云在逺安县梁大通五年荆州刺史湘东王绎撰
　　李刺史墓碑　隋大业五年葬在废狼山县南旧经云墓前有碑篆盖云南郡太守李巴西墓
　　曹王皋墓　在废狼山县南六十里贞元中曹王皋为江陵节度使荆州记云李曹王葬焉
　　李冢石碑　荆州记云县长南阳张朔撰在废狼山县南文缺落不可辨
　　李将军墓经幢　在清江北雾洞山李景威尝事髙季兴髙氏纳土守义以死子孙因家墓旁有经幢可考
　　归州碑记
