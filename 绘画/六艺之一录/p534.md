<!-- { "loadSidebar": true } -->
　　防古之始并无文书凡发命令遣使往来止是刻指以记之其为使者虽一字不敢増损彼国俗也其俗既朴则有回鹘为邻毎于两河博易贩卖于其国迄文书中自用于他国者皆用回鹘字如中国笛谱字也今二年以来因金国叛亡降附之臣无地容身愿为彼用始教之以文书于金国往来却用汉字去年春珙每见其所行文字犹曰大朝又称年号曰兔儿年龙儿年自去年方改曰庚辰年今曰辛巳年是也【宋孟珙古备録】
　　临桂俗书
　　边逺俗陋牒诉劵约専用土俗书桂林诸邑皆然今姑记临桂数字虽甚鄙野而偏傍亦有依附□【音矮】不长也音穏坐于门中穏也□音穏大坐亦穏也仦音嫋小儿也奀【音动】人瘦弱也□音终人亡絶也□音腊不能举足也□音大女大及姊也音磡山石之岩窟也闩音□门横闗也他不能悉纪余阅讼牒二年习见之大理国间有文书至南边及商人持其国佛经题识犹有用圀字者圀武后所制国字也唐书称大礼国今其国止用理字【宋范成大桂海虞衡志】
　　外国书旅獒卷
　　余于燕中邂逅王太常谈诸译人多精于其国书者乃以旅獒明王慎徳至所寳惟贤则迩人安百六十五字令书得九纸为西天女直蒙古髙昌囬囬西畨百夷缅甸八百媳妇大约多类籀草而西天独雄整女直有楷法而小繁复不知其为陈王古绅所制否也因复乞黎惟敬俞仲蔚周公瑾莫云卿王舜华陈道易程孟孺管建初辈作篆籀分隶小行大行章草之类以冠之而钱叔寳复为图系焉余以中国书固称彬彬八法然自大篆而后防意象形之外亦仅取其适用美观而已不必尽有书理也诸国于书理无论要亦能用以纪姓名通朝聘而世守之不变异日同文之化成此亦一故事哉乃至竺典所谓造书主三天人曰梵曰迦卢而仓颉顾其少季元二张賛羊皮诏孟浩则曰书契复见科斗文光弼则曰龙蛇后见古文字比之以龙蛇科斗亦可谓善于颂扬者哉【弇州山人藁】














　　外国书
　　汉安息国书
　　安息国书革旁行为书记顔师古注云今西方胡国南方林邑书皆横行不直下也【汉书西域传】
　　汉刘向记浮提国书
　　浮提之国献神通善书二人乍老乍少隐形则出影闻声则藏形出肘间金壶四寸上有五龙之检封以青泥壶中有黒汁如淳漆洒地及石皆成篆隶科斗之字记造化人伦之始佐老子撰道徳经垂十万言写以玉牒编以金绳贮以玉函昼夜精勤形劳神倦及金壶汁尽二人刳心沥血以代墨马递钻脑骨取髓代为膏烛及髓血皆竭探懐中玉管中有丹药之屑以涂其身骨乃如故老子曰更除其繁紊存五千言及至经成工毕二人亦不知所在【説苑】
　　后汉婆罗门书
　　后汉得西域胡书以十四字贯一切音文省义广谓之婆罗门书【隋书经籍志】
　　唐踈勒国书
　　踈勒国即汉时旧地也有胡书文字【旧唐书西戎传】
　　唐波斯国书
　　波斯国在京师西一万五千三百里文字同于诸胡【旧唐书西戎传】
　　唐盘盘国书
　　盘盘国在林邑西南人皆学婆罗门书【旧唐书南蛮传】
　　唐新罗国书
　　长庆中源寂使新罗国见其国人传写讽念冯定所为黒水碑画鹤记韦休之使西畨也见其国人写定商山记于屏障其文名驰于戎夷如此【旧唐书冯宿传】
　　唐天竺国书
　　天竺国有文字善歩厯学悉昙章妄曰梵天法书贝多叶以记事【唐书西域传】
　　唐跋禄迦国书
　　跋禄迦国字源简畧本三十余言转而相生其流浸广粗有书记竪读其文逓相传授师资无替【释奘大唐西域记】
　　唐羯霜那国书
　　羯霜那国字源二十五言转而相生用之备物书以横读自左向右文记渐多逾广窣利【大唐西域记】
　　唐健防罗国书
　　健防罗国有波你尼仙生知博物研精覃思攈摭羣言作为字书备有千颂颂三十二言究极古今总括文书【大唐西域记】
　　宋占城国书
　　皇祐二年正月贡表二通一以本国书一以中国书【宋史】
　　宋勃泥国书
　　太平兴国二年其王向打遣使赍表以数重小囊缄封之非小国纸类木皮而薄莹滑色微緑长数尺阔寸余横卷之仅可盈握其字细小横读之【宋史】
　　宋张栻论南海诸番书
　　南海诸番书煞有好者字画遒劲如古钟鼎款识诸国各不同风气初开时此等事到处皆有开其先者不独中国也【南轩文集】
　　西夏番书
　　西夏李继迁子徳明尝观太一金鉴诀野战歌制番书十二卷又制字若符篆【辽史】
　　元盛熙明论天竺书
　　西域有五天竺文字稍异独以中天竺为正削竹为笔以贝多树叶为纸其书广有六十四种名载释书诸畨文字虽变迁各殊然其音韵莫不祖述梵音故今曰梵音而不书梵书者以其音律交合而成字载音以导意非若华文有六义也窃谓字母者犹仓颉之古文也其音韵防合而成字犹古文孶孕而成篆也其转变而为诸番之书者亦犹分行草之变也【法书攷】
　　明陶宗仪记外域书
　　囘囘字横行而写自前抵后复归于前
　　日本国于宋景徳三年尝有僧入贡不通华言善笔札命以牍对名照号圆通大师国中多习王右军书照颇得笔法后南海商人船自其国还得国王弟与照书称野人若愚又左大臣滕原道长书又治部卿源从英书凡三书皆二王之迹而若愚章草特妙中土能书者亦鲜能及纸墨尤精左大臣乃国之上相治部九卿之列也曩余与其国僧曰克全字大用者偶解后于海陬一禅刹中颇习华言云彼中自有国字字母仅四十有七能通识之便可解其音义因索写一过就叩其理其聫辏成字处髣髴古字法也全又以彼中字体写中国诗文虽不可读而笔埶从横龙蛇飞动俨有颠素之遗
　　西洋马八皃等国人以长细铦刀右手执用托以左母指横刻贝叶为字或暮夜交为之迅速精利皆不失行理即古刀书之流也
　　流求国职贡中华所上表用木为简髙八寸许厚三分阔五分饰以髹扣以锡贯以革而横行刻字于其上其字体科斗书
　　真腊国或称占腊其国自称曰甘孛智元朝按西畨经名其国曰澉浦只盖亦甘孛智之近音也寻常文字及官府文书皆以麂鹿皮以物染黒随其大小阔狭以意裁之用一等粉如中国白善粉之类搓为小条子其名为梭拈于手中就皮画以成字永不脱落用毕则挿于耳之上字迹亦可辨认为何人书写须以湿物揩拭方去大率字様正如囘鹘字凡文书皆自后向前却不自上书下也或云其字母音声正与古音声相类但所不同者两三字耳
　　云南大理国僰人氏保和年间遣张志成学书于唐有晋人笔意故今重王羲之书
　　康国文字似梵书【已上俱书史防要】


　　仙书
　　梁陶景记仙书
　　六月二十四日夜紫微王夫人来降因下地请问眞灵既身降于尘浊之人而手足犹未尝自有所书故当是卑髙迹邈未可见乎敢谘于此愿诲昧夫人因令复坐即见授令书此以答曰夫泛景虗无涂可寻言发空中无物可纵流浪乗忽化遁不滞者也此二行皆浮沉冥沦儵迁灼寂是故放荡无津遂任鼓风柂存乎虗舟而行耳故实中之空空中之有有中之无象矣至于书迹之示则挥形纸札文理昺注麤好外着翰挺焕而范质用显黙藻斯坦形傅尘浊茍骞露有骸之物而得与世进退上玷逸真之咏下亏有隔之禁亦我等所不行灵法所不许也今请陈为书之本始也造文之既肇矣乃是五色初萌文章画定之时秀人民之交别隂阳之分则有三元八防羣芳飞天之书又有八龙云篆明光之章也其后逮二皇之世演八防之文为龙鳯之章拘省云篆之迹以为顺行梵书分破二道壊真从易配别本支乃为六十四种之书也遂播之于三十六天十方上下也各各取其篇类异而用之音典虽均蔚迹隔异矣校而论八防之书是书之至真而建文章之祖也云篆明光是其根宗所起有书而始也今三元八防之书皇上太极髙真清仙之所用也云篆光明之章今所见神灵符书之字是也尔乃见华季之世生造乱真共作巧末趣径下书皆流尸浊文滛辟之字舎本效假是嚻秽死迹耳夫真仙之人曷为弃本领之文迹手画滛乱之下字邪夫得为真人者事事皆尽得真也奚独于凡木之麤术滛浮之弊作而当守之而不改玩之而不迁乎夫人在世先有能书善为事者得真仙之日外书之变亦忽然随身而自反矣真事皆迩者不复废今已得之浊书方又受学于上文而后重知真书者也鬼道亦然但书字有小乖违耳且以灵笔真手初不敢下交于肉人虽时当有得道之人而身未超世者亦故不敢下手陈书墨以显示于字迹也至乃符文神藻所求所佩者自复始来而作耳所以尔者世人固不能了其端绪又使吾等不有隐讳耳冥中自相参解矣内外自相辟矣又四极明科髙上禁重亦自不听我等复为世间常书也我既下手子固不解亦将何趣两为烦滥邪此亦当闇其可否殆不足嫌想少畅豁于胸懐尽不自书之流分矣【真诰运象篇】
　　宋欧阳修论仙篆【此条详録于后此处应删】
　　福州永泰县无名篆在观音院后山上俗多传以为仙篆太常博士黄孝立闽人也尝为予言其山无名上多顽石无复镌刻之迹如人以手指画泥而成文文随圆石之形环布之如车轮循环莫知首尾又言孝立尝至广州见南畨人日夕焚香拜金书字号为天篆者正类此然不能晓也【集古録】
　　仙人许碏书
　　许碏自称髙阳人也少为进士累举不第晩学道于王屋山周游五岳于石崖屋壁人不及处题曰许碏自峨眉山寻偃月子到此覩笔踪者莫不叹其神异【续仙传】
　　吴彩鸾书唐韵
　　龙兴紫极宫写韵轩世传吴仙尝写韵于此轩以之得名予尝在图书之府及好事之家往往有其所写唐韵皆硬黄书之纸素芳洁界画精整结字遒丽人皆谓之竒玩也【道园学古録】
　　仙人吕洞賔书
　　囘先生过湖州东林沈氏饮醉以石榴皮书其家东老庵之壁【东坡集】
　　大梁景徳寺峨眉院壁间有吕洞賔数语字画飞动如翔鸾舞鳯非世间笔也【竹坡诗话】
　　仙人白玉蟾书
　　玉蟾生于海南自号海琼子或号蠙庵或号武夷散人或号神霄散吏蓬头跣足一衲弊甚而神清气爽喜饮酒不见其醉出言成章文不加防随身无片纸落笔满四方大字草书视之若龙蛇飞动兼善篆隶【史纂左编】
　　仙人石五仙书
　　众妙峯山隐书岩石五仙书可望不可取【约斋燕游志】
　　明董其昌记道家书
　　道家字学详见于三洞经教部曰本文曰云篆曰符字曰八显曰玉字诀曰皇文帝书曰天书曰龙章曰鳯文曰玉牒金书曰石字曰题素曰玉字曰玉箓曰文生柬曰玉札曰丹书曰玉防曰福运之书曰琅虬璚文曰白银之编曰赤书曰火链真文曰金壶墨汁字曰琼札曰紫字曰琅简蕊书曰石防【书画眼】
　　方以智论道家书
