<!-- { "loadSidebar": true } -->
　　嘉祐元年十月三十日著作佐郎管勾河东路机宜文字雷宪书
　　右小石刻在夏县司马公祠堂西舘中【求古録】
　　谒司马温国公墓诗并序【附録】
　　予到官之五日拜司马温国文正公墓顾瞻良久而有是诗实至元改元闰十二月既望也洞洋后学范庸顿首书
　　苍苍中条山悠悠洓河水哲人生其间而有司马氏山水秀且明桑梓故乡里宋朝入相时天下闻之喜通鉴一编书名分尽乎礼天地大是非以礼为纲纪大哉君臣道逆顺合条理遂令千载下惊惧良有以禹都鸣条冈邱坟峙髙垒大儒世臣家何处孙与子我时来拜瞻昆仲没荆杞考古询寺僧懐贤心未巳党人仆其碑今日果谁耻杏花荫龟趺异事入青史细读东坡铭文章剰褒美回首悲风来商声振林起大元至元四年四月九日余庆禅院尊宿僧行选立石
　　右小石刻与马端诗同嵌一壁【求古録】
　　宋集右军书牡丹诗
　　牡丹诗较绛州碑差觉风流而老劲处不如时有一二笔纒绵者右军帖中亡此也【石墨镌华】
　　宋赠梦英大士诗刻
　　赠英公诗者三十余人陶谷宋白苏易简郭忠恕诸人皆在其中而备诸恶道无一首合作宋初人口语如此无论初盛何可令许浑见也书手出庐岳僧正蒙得诚悬法以英公庙堂碑观是其相知之深者故欲有効于英耳诗中书刘伶作刘灵【石墨镌华】
　　宋刻僧彦修草书诗
　　彦修草字诗李丕绪刻之于石曰笔力遒劲得张旭法今观其书殊无一笔似张长史者王元美曰如淮阴恶少年风狂跳踉良是【石墨镌华】
　　宋慈云寺集右军书诗
　　此晋之玉兎寺志应请之张仲尹诗之静万集右军书之集书起自文皇圣教后之兴者蔑以加矣此书尚不及绛州碑仅存形似耳诗则余不敢知也【石墨镌华】
　　范成大行书四时田园襍兴诗石刻
　　右范石湖行书后有周伯琦跋云公以文学知遇思陵阜陵遂登执政此诗葢谢事后所作曲尽呉中郊居风土民俗不惟词语脍炙人口而笔墨标韵歩骤苏黄之下使人健羡名不虚得讵不信然余向读石湖志慨想之不可得今观元白所収墨本为之怃然然呉中近为海冦剽刼痛非昔日矣纵使石湖老人见之吾恐不赋田园而赋洗兵马也【牍记】
　　如愚居士书满庭芳词
　　昔僧有言儒门淡泊收拾不住所以皆归于佛此言虽夸然人实有或因省悟或因不偶而逃之者金陵牛首山辟支佛方塔上有宋如愚居士满庭芳词云吾乃当涂弃儒奉道遵行圣海多年已逾三纪截灭六尘縁习业自营度日未曾谒见豪贤般若力掀翻烦恼坦荡独翛然来斯干四载装銮佛像塔宇尽光鲜造遮旸石道直至水边都系束脩已镪舍为助道安禅知惭愧了无所得本觉性明圎字画类山谷后书淳祐四年十月望日如愚居士书后又书云庚戌年九月初日化噫若居士者亦高人也哉【牍记】
　　范公亭诗刻
　　有范仲淹欧阳修诗石在青州府城西门外【古今碑刻记】
　　石壁山诗刻
　　宋虞仲房诗刻在台州府黄岩县南【古今碑刻记】
　　草衣岩诗刻
　　岩上有张天觉诗在长沙府湘潭县之北【古今碑刻记】
　　御茶园诗刻
　　宋魏彻孙撰在建宁府【古今碑刻记】
　　浮觞亭诗刻
　　宋文同建并诗刻尚存在成都府崇庆州西湖侧【古今碑刻记】
　　治平园诗刻
　　宋文同赋十咏在保宁府治东【古今碑刻记】
　　折栁亭诗刻
　　宋郑渊诗在保寜府巴县西门外【古今碑刻记】
　　燕居堂诗刻
　　宋陈尧咨之子义建有戒子诗八章石刻存在顺庆府渠县【古今碑刻记】
　　旌善院诗刻
　　有韩琦挽苏洵诗在眉州之蟇頥山【古今碑刻记】
　　南山诗刻
　　有宋人龙田诗在浔州府贵县之南山【占今碑刻记】
　　栖霞寺诗
　　上元令赵晟作刻在古佛庵五龛石柱上【金陵古金石攷】
　　赵知府栖霞寺大岩诗
　　寺志不载新志有之南宋有数赵氏知府事不知诗出何人
　　手摩一丈玉诗
　　米芾书在栖霞寺【金陵古金石攷】
　　黄公履金陵杂咏刻
　　周沔书【金陵古金石攷】
　　苏子瞻书渔家傲词
　　送王胜之在白鹭亭【金陵古金石攷】
　　苏子瞻三过堂诗刻
　　在永兴寺何大监祠堂壁上见金陵琐事【金陵古金石攷】
　　黄山谷书韩文公城南诗
　　山谷绍圣五年五月上荔枝滩舟中书此赠陈徳之元提举李浩刻在府学尊经阁下【金陵古金石攷】
　　张文潜书李太白凤凰台诗
　　马光祖跋倪垕刻在凤凰台上【金陵古金石攷】
　　朱文公书邵尧夫游伊洛诗
　　刻在徽州明尚书杨寜取置南国子监【金陵古金石攷】
　　赵忠肃公秋风诗
　　马光祖书【金陵古金石攷】
　　读书城南诗
　　朱协极书在苏州府学【寒山金石林】
　　海市诗
　　东坡书在登州【寒山金石林】
　　杜工部古柏行
　　龙岩草书在陜西【寒山金石林】
　　宋神宗诗
　　赐彦博【彦字上用御书之寳】
　　四纪忠劳着三朝闻望隆亨兹难老祉报在不言功富矣勲弥大居焉貎甚冲西都旧士女白首瞻公
　　文潞公记
　　御赐诗记
　　元丰三年季秋　皇帝行大飨之礼于　明堂臣方守魏被召侍　祠大礼庆成后四日特蒙　制恩进位太尉保厘洛郊臣犬马之年七十有五前此累年章十数上以求致仕　圣慈俯怜旧物曲念老臣皆未之许今复优进公位　俾守别都自顾衰残非敢当克俯伏辞避至于再三讫不获　命乃以闰月二十三日　陛辞翌日出　都仍锡宴于琼林苑悉以二府大臣押伴既又　临遣中使内出寳器　俾釂天醴以极鱼藻之乐及赐　御诗以宠其行【臣】伏
　　思蒙厚恩荷　殊渥自近世逮本朝以来未有其比则有弼臣惇奉　诏作序事义详矣臣虽穷极语言不能尽意惟知负戴天地生成之徳感极而继之以泣恭惟　陛下聪明睿智焕乎有文　帝庸作歌光绍前典伏自　临御以来十有四载而英韶之韵云汉之章百执愿闻万物思覩者乆矣曽未之得夫何老臣首蒙　天赐至荣至幸超絶等伦始在　都门则已传布于　宫省寻抵洛宅又得诊示于吏民是用图金刻石以永其传将与夫日月并期　天地同久复使臣之子子孙孙相继率励保之守之亦克永世至于老臣为不朽矣元丰四年正月三日河东节度管内观察处置等使守太尉开府仪同三司行太原尹判河南府事西京留守司公事兼畿内劝农使上柱国潞国公食邑二万三千六百户食实封一万一百户【臣】文彦愽谨记

　　六艺之一録卷九十六
<子部,艺术类,书画之属,六艺之一录>
　　钦定四库全书
　　六艺之一録卷九十七　　　　钱塘倪涛撰
　　石刻文字七十三
　　宋刻【题名】
　　宋陈从古题名
　　右不知所刻处其语云至和二年歳次乙未夏六月下旬休新醸抿熟佳果探成清泉可潄芳树堪倚郡守陈从古率通判王希顔邑令孙奕台幙陈确从事赵颉杜仁寿防于岩石之上醉书以记共六十六字楷法精妙予每爱之俟详考以订其所在【牍记】
　　琅琊山题名
　　右简翁藏琅琊山诸贤题名一帙内有云治平二年秋八月癸卯哉生魄伯兄子美与余挈防子世伟为琅邪之逰观月于晓光亭宿了了堂诘朝西观琅邪洞饮寒泉并煮茶而还又明日徃观广照上人之塔由南岭路以归自初及今至山者三而未有如兹逰之胜且悉也滁人雍成之为客长老僧继诠在行责授滁州团练副使钱公辅题又后书云甲辰仲兄子玉续至余曩读滁志恨不载诸闻人题名今观此裒然巨函既已快古迹之未湮而读之至此又如身在千岩万壑中者然则古人谓游名山飞鸿踏雪题名只如雪后指爪者岂真无所见哉【牍记】
　　董元康题名
　　长清董元康权宰奉高挈家逰瑶池馆观元功弟题字怆然久之政和四年七月二十一日质贽侍行右小石刻在岱岳观予既録唐碑往还数四道士谓予曰昨发地得石刻二请观之其文亦可采因附焉下题因此
　　盛勋题名
　　政和戊戌仲夏二十九日被防决狱恭谒祠下飰此转运判官盛勋公达题男志修侍行
　　右小石刻在岱岳观戊戌乃政和八年其年十一月己酉朔改元重和曰决狱者谳而决之古无仲夏斩决之事也【求古録】
　　范致君题名
　　武夷范致君久慕仙风自楚之鲁遂登泰山以望八极之表有宋大观元年正月廿三日记于是碑右小石刻在泰山南麓后土庙【求古録】
　　钱伯言题名
　　宣和己亥九月廿四日面奉玉音至奉符催视岳祠后一月伯言至自兖明日具香烛以告上防而罢醮于防真宫独登瑞云亭早饭于行馆遂同令冦庠丞吕光问祠官曺钦承莱芜令韩僖道士苏彦弼谒岱岳观留连祠上复自金母洞过青帝观观文僖丞相遗刻遂游白龙潭奠御苑玉芽于水中爱其泉石之胜乃相与策杖散歩还过鸡笼峯始复有舆躬走社首山视禅坛访遗迹晚入乾元观小饮翠阴亭而归知袭庆军府事钱伯言题
　　右碑旧在宋天书观后人移之州城内岳庙中西墀古松下行书大径寸余【求古録】
　　白龙池宋人题名
　　内供奉官李舜举被命祷祀帝岳奉香胜槩于夀圣节日先欵青帝宫次询白龙潭治平四年题
　　下云书吏李恭从行葢此字即恭之字
　　兖守刘兖奉诏祈雪于岱宗登絶顶翌日谒白龙池之祠元祐丁夘孟春初四日奉符令林防题【大字】贯道建栏干此以便游者元祐丁邜正月八日【大字】元符庚辰七月晦赵习之徐安国弟居仁孙正仲同游【大字】范阳正辅再逰同鲁国景元符丁丑三月廿六日皇甫偁徐端朝孙幯同逰建中靖国元年三月【缺】日题
　　奉符令李珪因捕蝗恭谒白龙祠男彚侍行崇寜壬午孟春初七日诚中君实徳升崇宁二年八月廿六日自王母池来访此
　　董元康政和甲午重九日擕家来游质贽贲侍自恭观元康兄留字正和乙未孟冬二十日
　　莆阳陈国瑞子玉恭谒白龙祠池俯洞酌泉小憩而迈政和丁酉夏前二日【大字】
　　姜子正子方李晋道刘言可刁文叔同来庚子四月李显道张公美王仲与张去尘庚子孟夏十九日游池上
　　鄄城李僓弟倰侄赣随侍游此癸夘孟春廿八日张子观水于池十三年春三月　篆书大字无年号按宋朝纪年无有至十三年若曰金元又不合一代全无题名止此一人也
　　右在岳西傲来峯下白龙池壁上平广计二十余丈书曰龙潭曰白龙池并大字其傍皆宋人题名尚未刓缺録之得十五首其文畧无重复自治平迄宣和六十年间人名字亦可以想见当日太平之盛而金元以降洊遭兵火而名山奥区委之榛莽无复有题名者矣　张子观水于池篆书张字作弡按刘原父弡仲匜铭释弡为张以为张仲之器欧阳永叔从之赵明诚金石録疑之黄长睿东观余论则云弡其勿反非张字考之玉篇信然此云弡子则为张子无疑葢宋人之好竒者据原父永叔所定之字而用之耳【求古録】
　　灵岩寺王渊题名
　　方渠王渊几道縁职事访如师和尚徧观灵岩胜迹当日逥歴下
　　宣和己巳六月十二日书
　　北岳庙苏轼题名
　　苏轼祷雨岳祠同李之仪李士龙郭长卿孙敏行【缺】贾温之
