<!-- { "loadSidebar": true } -->
　　右堂邑令费君碑云惟熹平六年无射之月堂邑令费君寝疾卒呜呼哀哉扵是夫人元弟卜追而诔之其后有铭诗碑所述费君事不甚详悉而其名字世次官秩具载于碑隂今附扵后【金石録】
　　右汉堂邑令费君碑乃君夫人之弟卜所撰盖诔辞也辞之后载鄣土故吏施业堂邑义民戚忠皆竭力送终而忠之所行尤为卓絶攷之费君殁时忠有广陵之役既闻讣来奔祖载还乡及葬有期复截缞麻俯号柩前列植邱木诚可谓之义矣汉去古未逺故民俗之厚如此若后世其可得哉【金薤琳琅】
　　费凤别碑
　　君家中孙曰陵石字子才载驰载驱来奔于丧庭肝磪意悲感切伤心瞻彼碑诔懐之好音司马慕蔺相南容复白珪仰之以弥髙钻之而弥坚不堪□且思叙诗之一篇庶昔子夏起夫子之所言其辞曰
　　君讳凤字伯萧梁相之元子九江太守之长兄也世徳袭爵银□相亚□遐祖之鸿轨拓前代之休踪邈逸越而难继非羣愚之所颂仁义本扵心慈孝着扵性言不失防术行不越矩度清洁曒尔而不滓恤忧矜厄施而不记由近及逺靡不覆载故能阐令名而云腾扬盛声而风布践郡右职三贡献计辟州式部忠以卫上安二年吴郡太守东海郭君以君有逶虵之节自公之操年世一举孝廉拜郎中除陈国新平长神化风靡恵以流下静而为治匪烦匪扰干干日□矜此黔首功成事就色斯髙举宰司委职位思贤以自辅元懿守谦虚白驹以陧丹阳有越寇渂【阙】　　　命君讨理之试守故鄣长盖危乱有不让又畏此之□□【阙】　而【阙】牧爰止其师旅鴧若飞鹰□□若夫虓虎彊者绥以徳弱者以仁抚简在上帝心功训而特纪轓舆宰堂邑朞月而致道视【阙】　　　遂据亐卿尹中表之恩情兄弟与甥防与女萝性乐松之茂好闻君显令名举宗为欢喜不□奄忽终蔵形而匿景耕夫释耒耜桑妇投钩莒道阻而且长望逺泪如雨荚马循大路搴裳而渉洧□□黍离思黄鸟集于防惴惴之临穴送君扵厚土嗟嗟悲且伤毎食歌不饱夫人笃旧好不防存亡改文平感渭阳凄怆益以甚诸姑咸璧踊爰及君伯姊孝孙字元宰生不识考妣追惟厥祖恩蓬首斩缞杖世所不能为流称于乡党见吾若君存剥裂而不已壹别防无期相去三千里絶翰永忼慨泣下不可止
　　右费凤别碑刻舅家中孙甘陵石诗一篇其辞云瞻彼碑诔懐之好音谓卜君所作也其诗先叙世系厯官继以韵语六十句其三句六言余皆五言石君盖凤之中表也所述兄弟甥舅诸姑伯姊夫人孝孙悲伤哀痛之意宛转凄切费氏父子三碑合并列扵呉兴校官之壁不知者指此为碑隂赵氏亦有斯误其中□而不滓盖用而不缁鴧若飞鹰鵕錿若夫虓虎盖用彼飞隼阚如虓虎其字有不同者若非假借则是传授异也【释】
　　碑以磪为摧以为防以逶虵为委蛇以为逐以基为朞以□为躃【同上】
　　右汉费凤碑云字伯萧梁相之元子也汉安二年举孝廉拜郎中除陈国新平长又云试守故鄣长其文班班可见而卒葬年夀皆不载其后悉为五言韵语其略曰不悟奄忽终蔵形而匿景耕夫释耒耜桑女投钩筥道阻而且长起坐泪如雨其文既非工故不悉録【集古録】
　　右石撰书不著书人名氏凤字伯萧汉安中厯守故鄣堂邑长自称凤舅家中孙文悉为五字句不着所立年月【集古録目】
　　右费君碑隂云君讳凤字伯萧梁相之元子九江太守之长兄也世徳袭爵银艾相亚又云君践郡右职三贡献计汉安二年吴郡太守东海郭君以君有委蛇之节自公之操年卅一举孝廉拜郎中除陈国新平长遂宰堂邑其后为五字韵语词颇古雅而时时残缺不可次叙其前题君舅家中孙甘陵石字子才所述云【金石録】
　　伯萧碑隂者石子才之所作也子才甘陵人自称君舅家中孙瞻彼碑诔不堪哀思而叙之以诗也其诗有云中表之恩情兄弟共甥舅茑与女萝性乐松之茂好闻君显令名举宗为欢喜不悟奄忽终蔵形而匿景又云策马循大道褰裳而渉洧惴惴之临穴送君于厚土末又云一别防无期相去三千里絶翰永忼慨泣下不可止贤哉石君不逺三千里而防中表之丧也今之人以贵陵贱以富忽贫薄恩败礼喜不庆忧不吊者防何人也呜呼观此碑者情友亲厚之心可以悠然而生矣【集古后録】
　　右汉堂邑令费凤别碑欧阳公直以为费凤碑赵明诚则以为费凤碑隂释谓费氏父子三碑并列于吴兴校官盖凤之父泛为梁相有碑而凤亦自有碑此则凤中表石勋字子才之所述也集古后録谓勋不逺三千里而防中表之丧观此情友亲厚之心可以悠然而生则释所称别碑为是三碑今皆不存此予得之四明丰解元坊宋榻本也【金薤琳琅】
　　堂邑令费君碑熹平六年立有碑隂在湖州【金石略】
　　酸枣令刘熊碑【水经注作酸枣令刘孟阳碑集古録作俞乡侯季子碑】
　　君讳熊字孟【阙】广陵海西人也厥祖天皇大帝垂精接感防生圣明【阙】仍其则子孙亨之分源而流枝叶扶防出王别受爵列土封侯载徳相继不显【阙】
　　光武皇帝之元孙广陵王之孙俞乡侯之季子也诞生照明岐防逾絶长【阙】　　　柴守约履勤体圣心叡敦
　　五经之玮图兼古业覈其妙行脩言道【阙】　　　　宜京夏莫不师卬六籍五典如源如既练州郡卷舒委随忠贞【阙】效官【阙】　　出省扬土流化南城政犹北辰众所从三祀有成来臻我邦循东【阙】之恵抑【阙】礼官赏进厉顽约之以礼博之以文政教始初慎徽五典勤恤民【阙】心顾下【阙】　仁恩如冬日威猛烈炎夏贪究革情清脩劝慕徳恵潜流鬯芳旁布尤愍县【阙】济济之仪孜孜之逾帅后学致之泮草上之风莫不向应恱诲日新砥【阙】　素七业勃然而兴咸居今而好古虽未尽道善必有所由处民之秉彛实我刘父其人鲁无君子斯言取防允我刘父言善诱人讲礼习聆匪徒丰学屡获有年载克成神民恊欣两不相伤故徳友归焉自古在昔先民有作洪勲则甄盛徳【阙】刻表诸来世垂之防极裦贤表善扬幽抜彻式序在位量能授宜官无旷事【阙】　为正防卒为更愍念烝民劳苦不均为作正弹造设门更富者不独逸乐贫者得顺四时积和感畅嵗为丰穰赋税不烦实我刘父吏民爱若慈父畏若神明悔【阙】令徳清越孤竹徳牟产竒诚冝裦显照其宪则乃相【阙】咨度诹询采摭謡言刋【阙】诗三章其辞曰清和穆铄实惟干□惟降灵防生我君服骨叡圣允钟厥醇诞生岐防言协典坟懿徳震燿孝行通神动履规绳文彰彪缤成是正服以道徳民
　　有父子然后有君臣理财正辞束帛戋戋【阙】梦刻像鹤鸣一震天临保汉实生【阙】勲明试赋授夷夏巳亲嘉锡来抚潜化如神其神伊何灵不伤人
　　猗欤明哲秉道之枢养【阙】之福惟徳之隅渊乎其长涣乎成功【阙】暇民豫新我【阙】通用行则达以诱我邦赖兹刘父用说其泽零年丰黔首歌颂
　　右酸枣令刘熊碑篆额石一行防有枣令刘字则知所题非十即八也碑云出省扬土流化南城三祀有成来臻我邦则酸枣非始仕之地碑美其勤恤民隐恩威并行帅厉后学善诱日新至叙力后之事尤详其辞云以卒为更愍念烝民劳苦不均为作正弹造设门更富者不独逸乐贫者得顺四时积和嵗丰赋税不烦可见刘君兹事尤为民便故百姓以刘父称之碑之所以作也以卒为更之上有为正二字而阙其余董仲舒云月为更卒已复为正小民安得不困注云更卒谓给郡县一月而更者正卒谓给中都官者西京更有三品后虽改易官不得人则害常自若也水经云酸枣城有县令刘孟碑今碑损其一字欧阳公不知碑在酸枣无以名其官遂谓之俞乡侯季子碑赵氏云光武子广陵王荆以谴死李利渉编古命氏云荆生俞乡侯平平生彪袭封据此熊当为彪之弟然则扵光武乃其曾孙而曰元孙碑之误也唐王建题此碑诗云苍苔满字土埋龟风雨消磨絶妙辞不向图经中旧见无人知是蔡邕碑元祐中苏迈书胡戢之语谓此与刘寛碑同建诗为不诬予谓此固汉之上品似非中郎笔法其文有云七业勃然而兴咸居今而好古其诗则曰有父子然后有君臣文律如此难以谓之絶妙辞也【释】
　　碑以亨为享为隐究为宄逾为谕偶为隅鹤在鸣上省文作寉【同上】
　　酸枣县城内有后汉酸枣令刘孟阳碑【水经注】
　　右汉俞乡侯季子碑云君讳熊字孟下阙一字广陵海西人也厥祖天皇大帝垂精接感笃生圣明子孙享之分源而流枝叶扶疎出王别受爵列土封侯
　　载徳君光武皇帝之元孙广陵王之孙俞乡侯之季子也繇是而后文字缺灭其稍稍可读者时得其一二云六籍五典如源如泉既练州郡卷舒委随化流南城政犹北辰三祀有成来臻我邦仁恩如冬日威猛烈炎夏吏民爱若慈父畏如神明其后又云采摭謡言作诗三章据碑文无卒葬年月而其辞若此似是徳政碑按后汉书光武皇帝子曰广陵思王荆荆子元夀等四人皆封乡侯史略而不载其名俞乡侯者不知为谁思王荆之第防子也天皇大帝之语自汉以来有矣【集古録】
　　右书不著书撰人名氏君名熊字孟孟下缺一字广陵海西人汉之宗室父封俞乡侯此其徳政碑也但曰来居此邦而不书其郡县之名不着所立年月在今扬州【集古録目】
　　右刘熊碑在今酸枣县云君讳熊字孟孟下阙一字按郦道元水经酸枣城内有汉县令刘孟阳碑今据碑熊实为此县令然则所阙一字当从水经为阳也碑文云君光武皇帝之元孙广陵王之孙俞乡侯之季子也按后汉书光武皇帝之子广陵思王荆以谴死显宗封其子元夀为广陵侯又封元夀弟三人皆为乡侯而李利渉编古命氏唐书宰相世系表皆云荆生俞乡元侯平平生彪袭封今据熊当为彪之弟然则扵光武乃其曾孙而云元孙者疑碑误【金石録】汉酸枣令刘熊碑在本县古城内按其文熊字孟阳仕酸枣令百姓刻石纪绩有隂记立碑故吏姓名【天下碑録】
　　酸枣令刘熊纪绩碑有碑隂在东京【金石略】
　　右汉酸枣令刘熊碑集古録作俞乡侯季子碑且谓碑云君讳熊字孟下缺一字复引后汉书光武子曰广陵思王荆荆子元夀等四人皆封乡侯而不载其名俞乡侯者不知为谁金石録引郦道元水经注云酸枣城内有汉县令刘孟阳碑则所缺一字当从水经为阳又引李利渉编古命氏及唐宰相世系表皆云荆王生俞乡元侯平平生彪袭封则熊当为彪之弟乃光武曾孙而曰元孙者碑之误也释谓欧阳公不知碑在酸枣无以名其官遂谓之俞乡侯季子碑而引王建题此碑诗云不向图经中旧见无人知是蔡邕碑而又疑其非中郎笔法予则以为建生扵唐其云蔡邕碑者盖本之图经而非凿空而言洪氏不当扵此而疑之也【金薤琳琅】
　　刘熊碑隂
