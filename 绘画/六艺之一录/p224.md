<!-- { "loadSidebar": true } -->
　　万厯丁亥天台王士崧书结法凝整【嵩阳石刻记】
　　少陵之推北海也曰碑版照四裔可以想见其盛诸家所载碑刻秦汉而下迄元而止独有明一代寥寥无闻岂皆贵耳贱目好古而不信今之过欤文徴仲称祝京兆书法为本朝第一能手而墨迹尚多碑铭甚少即徴仲亦然余于此卷但随所见録之殊恨不备搜补之功请俟异日然精力衰頽未审得成就否要是墨海中一大欠事







　　六艺之一録卷一百
　　钦定四库全书
　　六艺之一录卷一百一　　　　钱唐倪涛撰
　　石刻文字七十七
　　宋王象之舆地碑目
　　临安府碑记
　　吴大帝黄武二年刻字　在栗山
　　东晋孙文度镌石铭　在富阳县之鸡笼山义熈八年立
　　隠士郭文碑　在临安县湖州刺史孙彭立
　　天竺灵隠二寺记　临安志云寺记陆鸿渐文僧遵式立复州图经云陆羽尝过钱唐撰天竺灵隠二寺记
　　冷泉亭记　唐长庆二年白居易文
　　西湖石函记　唐史长庆四年白居易文
　　胥山碑铭　元和十年卢元辅文王遹书
　　佛说尊胜陀罗尼咒　牛僧孺八分书
　　唐龙兴寺碑　即今祥符寺也景龙四年卢季询书华严元觉法师碑　禇庭诲书
　　任道真题李涉碣后【旧在祥符寺】
　　皋亭神祠　牛僧孺书
　　唐径山禅师碑　九域志云崔元轮李吉甫词
　　唐和州刺史凌准墓志　在新城县唐栁宗元文余杭县令刘允恭德政碑　晏公类要云刘令莅事详明临下清简人懐其惠吏畏其威
　　陈允升德政碑　晏公类要云在余杭县唐大厯四年立中书舍人李纾文
　　前县令李复碑　晏公类要云在余杭县上元二年立秘书郎蒋志文
　　赤松铭　晏公类要云在富阳县又云赤松子驾鹤停此山
　　唐县令丁君德政碑　晏公类要云在于县西市内唐麟徳二年立
　　石壁法华经记　在广化寺唐元稹文
　　真圣观碑　在天庆观开元二年刻
　　梁简文石像记　在灵隠寺
　　司空相国诗　在灵隠寺
　　唐嵩岳大师影堂记　在灵隠寺
　　鸟窠禅师塔铭　在定业院
　　唐白舍人鸟窠禅师问荅颂　在定业院
　　唐宣宗悼安国寺悟空禅师碑　在盐官县
　　悟空禅师行业碑唐咸通二年卢求文
　　浄明院功业碑　在临安钱肃王书
　　崇觉院钱武肃开山碑　在临安县
　　钱王建兴教寺记　在本寺
　　吴越王立功碑　在临安县干化三年立
　　吴越王生祠碑　在临安县李淇撰干化三年立钱塘龙王庙碑　钱塘有西湖广润龙王庙碑云钱镠正明二年建
　　观音尊圣幢　在九里松宝大二年建
　　贡院前桥柱　刻云宝正六年嵗在辛夘造此钱王三年号曰天宝曰宝大曰宝正皆钱王年号也又临安府石屋崇化寺尊胜幢云时天宝四年嵗次辛未以正月考之非唐之天宝乃钱王之年号耳盖梁以丁夘簒唐武肃是嵗犹称唐天祐四年戊辰乃自称年号曰天宝元年则天宝四年辛未乃梁之干化元年也事见洪迈随笔又通鉴唐明宗天成二年吴越王钱镠以中国丧乱朝会不通乃改元宝正其后复通中国乃讳而弗称
　　杜太师棱筑城记　在新城县宝大元年罗隠文罗给事墓志　在新城开平四年沈松文
　　吴越武肃王神道碑　在临安县杨凝式撰长兴二年立
　　龙兴寺华严经石记　宝厯三年九月二十五日苏州刺史白居易撰寺僧南操立
　　胥山铭　集古录云唐卢元辅撰王遹书山有子胥庙故以为名元和十年立在杭州
　　元览法师碑　集古录唐徐安正撰禇庭诲书碑以开元二十三年立在杭州
　　嘉兴府碑记
　　秦始皇碑　九州要记云始皇登秦望山以望海今始皇碑在嘉兴县北
　　六里山石刻　在海盐刻云天册元年旃协洽之嵗孟冬阳月日惟壬寅朔石篢神遣忽自开发拾得青玉玺蒋文吴直黄帝共三十八字
　　秀道者塔碑　张伯玉百韵诗序云今有塔铭存焉东汉烈士沈光书迹石刻　张伯玉百韵诗注云在圣果寺
　　周氏墓碑　在海盐唐正元十四年汝南县君周氏墓志铭附于嘉兴县东界海盐县齐景乡
　　宝花尼寺碑　今碑刻犹存仅可读大厯丙申嵗夏五月七日
　　崇福团寺记　在崇德县西八十步有唐无着禅师賛宁碑记
　　陆府君碑　在海盐县北五十五里当湖寺近得一石刻乃唐吴郡陆府君墓铭
　　齐景公庙碑　在海盐县齐景乡唐贞元十四年汝南县君周氏墓志铭附于嘉兴县东界海盐县齐景公乡
　　华亭吴征北将军碑
　　宣城内史碑
　　嘉禾王总管守城记　侯涣文
　　曹史君庙记　吴感文
　　髙史君庙记　崔拱臣文
　　灵光寺僧灵祐塔铭　沈亚之文
　　宝云寺碑　在华亭县南三十五里大唐苏州华亭县顾亭林市新创清云禅院记大中十四年嵗在庚辰吴兴沈瑊述并书又亭林法云寺感梦伽蓝神记又开运元年造寺成二僧梦云梁朝侍郎至忽见紫衣曰此吾故宅也明夜复梦云但寻古碑文为据明旦求之果有碑文云寺南髙基顾野王曾于此修舆地志遂建屋立像曰顾侍郎祠庆厯六年记云
　　资圣院碑　在嘉兴县唐宣宗书字额尚存
　　万年宫额　天祐元年武肃王重书额见存
　　天庆观碑　掘得二小石刻其一北极殿记知州宋坦雍熈三年记并铭解九皋拟徐茅山许长史并铭为之
　　石篆书三十六字　吴归命侯天册元年刻在海盐之六里乡
　　开元宫梁朝绘七宝上帝像　乾道中开斋堂掘得二小石刻其一北极殿记知州宋坦记
　　嘉禾记并诗　郡守张元成序
　　武原志　即海盐图经令苏养直序
　　云间志　华亭令　偕编
　　安吉州碑记
　　汉故梁相费府君碑　在墨妙亭集古录隶释不著书撰人名氏碑不载其乡里及刻石年月
　　汉故堂邑令费君碑　在墨妙亭又一碑亦在号三费碑
　　汉费鳯碑　集古录云汉石勚撰隶书不著名氏文悉为五字句亦无年月
　　吴大帝庙碑　吴赤乌年立　晁公武合州防壁记云刺史防壁记始于唐而顾况元吉之文最为着按湖州所记五百余人而名德如谢安石顔清臣之徒杰然表见于史籍者凡数十公故其地冠簮之盛常数天下三分之一
　　白苹洲五亭记　在墨妙亭唐白居易撰马纉书开成四年建又见金石录
　　白苹亭记　在墨妙亭唐李直方撰史镐书元和元年作
　　白苹洲记　在州大防壁中中和五年刺史孙储撰王溥书
　　湖州纪功记　在甲仗库元和中纪刺史辛秘平李锜也
　　吴文皇帝庙碑　在庙中唐安定中胡季良撰太和中立
　　大宁寺建功德碑　在报恩寺韩罩撰徐浩书大厯六年建
　　袁髙茶山述　在墨妙亭唐于頔撰徐璹书述刺史袁髙所作茶山诗集古录云唐袁髙撰徐璹书湖州之顾渚山嵗修茶贡髙为刺史而作是诗其后于頔得之于壊垣为之序而刻之正元七年立　又碑隂李吉甫撰贞元十年建
　　乌程令韦公德政碑　在乌程县治唐至德二年沈务本撰沈仲昌书
　　沈府君墓铭　在墨妙亭乾元元年韦卓撰并书胡夫人墓铭　在墨妙亭天复三年于景休撰并书金氏墓铭　在墨妙亭李翊述并书
　　吴氏墓铭　在墨妙亭太和九年胡季良书
　　断碑二　在墨妙亭一咸通五年于僧翰书一乾元元年邬彤书
　　唐太光和尚神异碑　在乌程法华寺干宁中李绅书唐丞相李绅墓碑　在乌程山里干宁三年立
　　唐太光和尚道迹碑　在乌程法华寺
　　唐吴兴邱氏墓碑　在乌程县西霅水乡林谷元和四年立
　　唐古山索靖庙碑　在乌程本庙
　　唐重置兴国寺碑　在归安县无为寺
　　唐永兴僧伽和尚碑　在归安县鹿苑寺元和九年立唐永兴寺冥道记　在归安县鹿苑寺咸通四年崔祐甫铭　崔植诰　长兴县崔赵村在罨画溪之右崔即唐相祐甫之后家藏韩愈所作祐甫墓铭又藏崔植崔逖等诰数轴
　　陈周正报德寺碑　在长兴县大雄寺
　　陈徐陵报德寺塔铭　在长兴县大雄寺子院
　　陈孝义寺碑　晏公类要云徐陵撰在卞山下今在墨妙亭
　　唐太宗御制圣敎序　在墨妙亭
　　唐开元皇帝封文宣王诏　在州学
　　勅天下放生池碑　旧在文宣王庙今在鲁公祠集古录云唐顔真卿撰并书肃宗乾元二年诏天下自山南至浙西临江置放生池八十一所真卿为天下放生池铭池上之碑以大厯八年立
　　顔真卿集唐肃宗御书题碑额　集古录云肃宗批荅御书顔真卿表以上元元年上碑以大厯九年立集古录云乞御书批额碑隂记顔真卿贬不果立至大厯中为湖州刺史始追建于州之骆驼桥东集批荅御书字以为额又序其事于批荅碑隂以大厯九年刻
　　勅书褒战功记　在甲仗库前唐宪宗赐刺史辛秘及慰问将士诏书
　　封崇孔宣父故事　在州学元和四年记
　　德本寺碑　在文宣王碑隂胡季良撰
　　文宣王新庙碑　在州学唐大中间郑言撰并书记刺史令狐绹作
　　射堂记　在墨妙亭集古录云唐顔真卿撰并书碑石缺不可考以大厯十二年立又云右射堂记顔真卿所书刻于石者
　　项王庙碑隂　集古录云顔氏残碑唐顔真卿书并项王碑隂记附残缺不全而事迹可见碑隂真卿重建项羽庙碑以唐大厯七年间刻
　　项王蔬食文　在墨妙亭
　　干禄字书碑二　一在墨妙亭一在鲁公祠集古录湖州顔鲁公石记云唐人笔记见于今者惟公最多其在湖州所书为世所传者惟干禄字书放生池尚多见于人家而干禄字书乃杨汉公摹其真本以讹缺遂不复传独予集录有之惟好古之士能知前人用意之深则其湮沈磨灭之余盖尤为可惜也
　　湖州石记　集古录云碑字残阙不见年月及书人姓名验其字画盖顔鲁公书也
　　石柱碑　旧在乌程县西南三十里之杼山今在墨妙亭又断碑二亦载顔真卿书
　　晋吴兴太守谢公碑　在墨妙亭唐裴清撰僧道铣书大厯七年建
　　太守歴官记　在墨妙亭自晋王逸少洎陈任忠凡四十四人
　　湖州刺史题名记　唐光德元年李纾撰后记正元十六年顾况撰又后题正元十七年刺史李词
　　灵皎城山寺碑　在长兴县慈氏院元和中撰
　　唐沙门灵皎鱼陂明禅师塔铭　在长兴县空隠院晋谢太傅塘碑　旧碑在谢公乡顔真卿取旧史遗文刻石而书其隂今碑在墨妙亭
　　唐大慈寺钟记　在本寺唐县令韩章撰
　　吴兴杂录　唐志张文防作
　　吴兴记　山谦之作
　　吴兴录　韦昭作
　　吴兴山墟名　张元之作又云晋吴兴太守王韶之撰三吴土地记　顾长生作
　　吴兴志　陆羽作
　　吴兴统记　景德中湖州摄长史左文质纂
　　吴兴诗集　熈宁中知州事孙觉裒次自晋至唐诗凡二百首
　　武康土地记　沈常拟
　　余英志　庆元中进士刘曈撰
　　吴兴诗　金大亮序
　　吴兴续图经　绍兴中编
　　吴兴志旧编　淳熈中教授周世南撰
　　平江府碑记
　　朱衣墓碣　在吴县西穹窿山碑已漫灭其可读者云世居下邳自平始二年避地至此
　　包山神景观林屋洞碑　唐开成三年建
　　报恩寺惠敏律师碑铭　台州刺史张谏撰苏州刺史元锡书
