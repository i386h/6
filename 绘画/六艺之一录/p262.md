<!-- { "loadSidebar": true } -->
　　公乘伯乔残题名　无年月　未详所在　隶续云所存者一列二人广都及郫皆蜀郡之邑葢西川之残碑也
　　繁长张禅等题名　无年月　舆地碑目云在梁山军忠州界隶续云一石三横首行云长蜀郡繁张君讳禅字仲闻其次题掾曹十人及三人姓名次横之首行云夷浅口例掾赵陵字进德次夷侯九人邑长三人第三横邑君三人夷民六人后云凡卅八户造末有四行高出两字题白虎二夷王及丞尉名字最后两行及其下一横字画差小似是纪事之辞惟夷王谢资数字分明余皆不可读东都益部郡县夷汉错居此必蜀郡太守有德政繁县人共立此碑尊其官吏故书之前列舆地碑目作浮兰碑云是汉刻
　　酒泉题名　无年月　未详所在　字原云碑九列每列三十二人
　　交阯都尉沈君神道　无年月　舆地碑目云在大竹县北一里隶释云在梁山军大竹县今属四川顺庆府梁山军即今防州府梁山县也　舆地碑目云双石阙其一镌云汉谒者北屯司马左都候沈府君神道其一镌云汉新丰令交阯都尉沈府君神道字原云沈字左字道字丰字发笔皆长过三四寸许令字交字两笔皆长君字中笔亦长碑图云其上皆刻朱鸟其下则右刻元武左刻一兽之首若虎而角环在口已缺其爪据之隶释云二神道葢是一人犹王稚子阙尽书其所歴之官也
　　金君阙　无年月　字原云在云安军即今夔州府云安县　题云钜鹿太守金君阙凡七字碑式云四旁皆刻磨纹
　　杨宗墓道　无年月　字原云在嘉州舆地碑目云在夹江县东十里嘉州即今四川嘉定州夹江县属之舆地碑目云墓前双阙其左隶书汉故益州太守
　　杨府君讳宗字仲德墓道十六字金石録作杨宗墓阙铭
　　清河相张君墓道　无年月　未详所在　题云清河相农太守张君墓凡十字墓下阙一字隶释云一碑甚大其中但存此数字惟河相农君五字防画具尔碑式云两旁有白纹其碑长八尺余濶三尺余此数字之下尚有三之二
　　不其令董君阙　无年月　字原云在济州即今济宁州　题云汉故不其令董君阙八字为二行天下碑録云汉童恢墓双阙字在任城县南七里一云汉故不其令童君一云童恢琅琊人隶释云东汉循吏有童恢传注云谢承书作僮种两姓异同史氏固有所疑矣初未尝见此阙遂以董为童以碑为正传云恢字汉宗琅邪姑幕人辟公府除不其令其为令在杨赐罢相之后则恢葢孝灵时人也此阙刻一上三物植立若木叶然二男子拜于前有一妇人二稚子又有六妇人鱼贯于后旁有一大树其下有一马立于木下及马后者各一人马前有数物如鸡鹜之状者碑图云所画者子孙展墓之状有仆马休于松楸之下所题八字其左复有四五小字不可辨碑録所载董君双石阙字此葢其一也隶文董字卝下着童碑録及范史误去其卝张驹云尝见不其令一碑数百言其字大小如防东尉司马君碑亦多漫灭者当是彼一阙也
　　緜竹令王君神道　无年月　字原云在涪州　题云广汉緜竹令王君神道凡九字隶辨云微杂篆体緜字作曰下木略与县字相混故赵氏误作广汉县令而谓其借苓为令按金石録又误合刘让阁道题字为一碑故以为建宁元年十月造而此碑则无年月也字原既辨其误又云建宁元年立何耶
　　司马孟台神道　无年月　字原云在汉川今为汉川州属成都府　题云故上庸长司马君孟台神道凡十一字隶释云石文皴剥而字札甚精复斋碑目作上庸长阙
　　髙直阙　无年月　字原云在雅州　题云汉故髙君讳直字文玉凡九字隶释云字画甚不工汉人题墓有云神道者有云墓道者有云阙者惟高颐及高直但书姓名字尔
　　韦氏神道　无年月　字原云在均州州今属襄阳府碑图云其上重晕与埋铭同中刻此四字隶释云
　　石文中断似若韦字尔
　　征南将军刘君神道　无年月　未详所在　题云有汉征南将军刘君神道凡十字隶续云大小与王稚子阙相类而刚劲过之惟后两字刓损
　　平杨府君神道　无年月　字原云在绵州今属成都府　题云汉平杨府君叔神道凡八字字原云刻于石阙椽首墨寳云平杨必姓名如建平太守之类叔其字也隶续止有平杨府君叔神六字
　　沛相范君阙　无年月　舆地碑目云在梓潼县东六里　天下碑録云汉沛相劔门范皮阙墓文字不甚多记名目而已隶续云图经有范伯皮阙蜀人云范君有二阙周囘十六字多磨灭今在鳯皇山寺前麦田中近得范君一阙其上横刻四字尚可认曰府君神道字之下刻四人物次横又有一焉最下三方有白纹其中似尝刻字阙上四人皆向右行更有一石其人却向左行恐是范之右阙阙旁之甎坚厚如石其重十斤田夫耕凿时或得之上有小篆韵语每甎十行行一句一在汪圣锡家其文曰嗟痛明时仲治无年结偅孳孳履践圣门知辨赐张【阙】噍孔言寛愽【阙】约性能渊泉带徒千人行无遗愆予亦得其一云德积未报曷尤乾坤荗而不实顔氏暴顚非独范子古今皆然想貎睹刑列画诸先设徃有知岂复恨焉石上姓名虽沦灭而甎文有范子可证乃知范君名皮字仲治图经误衍伯字按舆地碑目作沛国范伯友墓石阙则又误相为国误皮为友
　　汝南上蔡令神道　无年月　字原云在阆州即今四川保宁府　隶续云阆州城外一石阙其东面刻十三字与王稚子阙相类蜀人谓之汝南令阙眎其文南之下一上字甚分明葢汝南之上蔡令也徐求阆苑记以为唐贞观中旌表王氏义门所立谬也
　　侍中杨文父神道　无年月　未详所在　题云汉杨侍中文父之神道凡九字隶续云字体格与冯幽州阙相似必西州所刻者
　　贞女罗鳯阙　无年月　未详所在　题云汉贞女罗鳯墓凡六字隶续云笔势甚清逸颇类景谒者墓表字之上以朱爵为额葢墓阙也
　　延年椁字　永初七年　隶续云在蜀中　其文云永初七年四月卅日造焉是万岁延年益夀郭凡十八字为三行
　　种氏石虎刻字　光和七年　未详所在　其文云光和七年四月五日孝子种览元愽所造共十六字
　　交州刺史石羊字　无年月　字原云在郴州　隶续云第一行有阯刺史三字上灭其一当是交字第二行有君羊二字上灭其一土人谓之邓君家阙文乃其姓也此墓道之石羊防上刻建安以前之物

　　六艺之一録卷一百十五
　　钦定四库全书
　　六艺之一録卷一百十六　　　钱唐倪涛撰
　　石刻文字九十二
　　顾南原碑考
　　比干墓字　无年月　字原云在衞州比干墓上　水经注云比干前有石铭题隶云殷大夫比干之墓所记惟此今已中折不知谁所志也隶续云仅有殷比干墓四字比水经阙其三字画清劲乃东都威灵时人所书者收碑如欧赵皆未之见石公弼跋云世传孔子书然隶始于秦非孔子书必矣字画劲古当是汉人书
　　四老神坐神祚机刻字　无年月　金石録云在惠帝陵旁隶释云商于农人畊地得此　一刻云圏公神坐一刻云圏公神祚机一刻云甪里先生神坐隶释云神坐及神祚几四人当各有之今绮季甪里尚阙其一而黄公者未见金石録作四皓神位刻石跋云验其字画葢东汉时书广川书跋云重画深凿其书甚完
　　五君桮柈文　无年月　东观余论云在洛阳上清宫隶续云五君桮柈文十五字予所见者已装治成
　　帙不得详其形制五君之旁有棬各三径三寸余其中者圎若碑碣之穿上下二棬则堕褊不匀亦有阙其一者藏碑若欧赵皆所无有复不见于诸家杂説中殆莫知其为何物独武阳黄伯思长睿作洛阳九咏其瞻上清一篇中云洼柈五兮石柈九飨西后兮腏东后所注甚详注云宫中有石上列圎穴五椭穴九俗谓之九卵石侧各有题记曰太老君真人君仙人君东海君西海君字与汉人隶法同其穴初无刋刻之迹乃汉世所作以祠真仙耳圎者代柈椭者代桮就石为之若洼尊之类或谓晋世仙人白仲理作此炼丹非也葢字画类汉世隶不类晋体又东观余论载政和中黄君瞻上清跋语云此碑帙有五石桮柈又故书于石且云欲考桮柈所以者观此可知也宣和殿藏碑録以为汉碑面名之曰真人君石樽刻与四老神祚机刻石同帙良由此石就其上有器物之状以祀五君故或谓之桮柈或谓之石樽而黄君之词可据始知是洛阳上清宫之物其文惟太老君三字最大葢尊老子也西海真人六字却似晋人笔札岂镌刻有工拙乎
　　李刚石室画像　熹平元年　水经注云钜野黄水南有荆州刺史李刚墓钜野县今属兖州府　隶续云荆州刺史李刚石室残画象一轴髙不及咫长一丈有半所图车马之上横刻数字云君为荆州刺史时前后导从有驺骑有歩卒标牓皆湮没在后一车碑失其半止存东郡二字向前一车车前有牓惟郡太守三字可识前后亦有驺骑歩卒及没字牓又一车仅存马足大半无碑少前六骑形述结束胡人也其上亦刻数字惟乌桓二字可认汉长水校尉主乌桓骑又有护乌桓校尉此以乌桓为导骑必二校中李君尝歴其一齐宣王侍郎凡三车前一无字其一四人三惟梁髙行梁使者二有字其一四人樊姬楚庄王孙叔敖梁郑女凡四后有一而阙其人水经云刚字叔毅山阳高平人熹平元年卒有祠堂石室三间四壁隠起雕刻君臣官属龙麟鳯之文闽人李丙仲南得此碑于西州冯方圎仲宛转假借而得之郦氏所载古碑百余惟李刚鲁峻二墓有图画赵氏虽云曾得鲁君画象而碑録中无其目此碑则自来好古之士未之见也
　　鲁峻石壁画象　熹平二年　字原云在济州今为济宁州　隶续云画象二石并广三尺崇二尺水经云金乡山司隶校尉鲁君前有石祠石庙四壁皆青石隠起刻书契以来忠臣孝子烈妇孔子及七十二弟子形象象边皆刻石记之此石上下三横首行一云祠南郊从大驾出时次有大车帐下骑鲜明骑小史骑凡十六大车之上一三字上两字略有左畔偏旁似是校尉骑字车前两旁鲜明八骑歩于中者四人铃下三十余骑如鱼鳞然列两行横车之后后有驸马二匹帐下一骑小史持幢四骑次横荐士一人有奏曹书佐主簿车各一有车马骑史仆射二骑铃下二骑各有第三横冠劔接武十有五人一阙里之先贤也次石上横两云君为九江太守时车前导者八人后骑石损其半少前一云功曹史导有车马车前二骑灭中横但刻云气下横十有六人形象标与前石同后汉志大驾卤簿五校在前按鲁峻碑尝歴九江太守终于屯骑校尉从驾南郊乃屯骑之职藏此者不知为何人碑既有九江标又有屯骑职掌更有先贤形象定为鲁峻石壁所刻其谁曰不然其一之上横尽图人物主坐客拜侍于前后者六又主客三人列坐侍者四中横三车又一车导骑二一车两人在前一车一人在后屋下之人三五宾主三车有标皆湮灭下横十七人如前石所图圣门高弟人亦一一字不可认其一则上横七骑皆右驰中横二车一有一导骑一则倍之末有五人在屋下二穉子在屋上下横两氊车皆驾以一马又一车有导骑二末有五人在屋下立车皆有惟四导骑者上下各有字粗可认上曰君下曰郎鲁君再为议郎岂谓是乎以其冠劔人物絶类九江石壁所刻疑此二石亦是鲁祠四壁者后汉志列侯防耕祠导从中有鲜明卒米氏画史朱浮墓石壁人物有鲜明队或者不能细认先贤姓字但见有鲜明数遂谓是朱浮墓壁画象非也
