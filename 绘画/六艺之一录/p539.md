<!-- { "loadSidebar": true } -->
　　李斯字通古楚上蔡人始皇丞相也少从荀卿学知六艺之归叅古文复篆籀书颇加改省作小篆着仓颉篇九章世谓之玉筯篆又谓之八分小篆葢比籀文十存其八李斯即小篆之祖也然以穆公时诅楚文考之则字形真是小篆疑小篆已见于往古而人未之宗独斯擅有其名耳评斯书者以为骨气风云方圆妙絶曰刻符书鸟首云脚用题印玺曰细篆摹始皇碑序字曰仙人篆改古仙人书皆斯作也自后又别为八曰鼎小篆曰薤叶篆曰垂露篆曰悬针篆曰缨络篆曰栁叶篆曰剪刀篆曰外国胡书此皆小篆之异体也亦详注于后代各条下　赵髙二世丞相也善大篆作爰歴篇九章亦善刻符书　胡母敬始皇太史令作博学篇九章敬与赵髙皆取周史籀大篆或颇省改之亦谓之小篆程邈字元岑下邽人始为衙县狱吏后得罪幽繋云阳狱覃思十年变篆为隶得三千字奏之始皇释其罪用为御史当时此书虽行独施于隶佐故名曰隶又以赴急速官府刑狱间用之余尚用篆程邈即隶书之祖也后有发临淄冢得齐太公六世孙胡公棺棺上有文隐起字同今隶按胡公先始皇时已四百余年何为已有隶法岂是书元与篆籀相生特未行于时邈知此体乃自作一家法而上于秦以解云阳之难乎吾衍曰秦隶者邈以文牍繁多难以用篆因减小篆为便用之法故不为体势若汉款识篆字相近非有挑法之隶也即是秦权汉量上刻字人多不知亦谓之篆误矣八分者汉隶之未有挑法者也比秦隶则易识比汉隶则微似篆若用篆笔作汉隶字即得之矣八分与隶人多不分故言其法汉隶者蔡邕石经及汉人诸碑上字是也此体最为后出皆有挑法与秦隶同名其实易晓隶书人谓宜匾殊不知妙不在匾挑拔平硬如折刀头方是汉隶书体括云方劲古拙斩钉截鐡备矣莆田郑枃曰隶之八分变而飞白行草为十有三曰古隶即邈与王次仲所作曰今隶亦曰正书出于古隶钟繇卫瓘习之颇有异体钟隶谓之铭石羲献复变新竒故别为今隶书谓楷法而隶楷分矣曰八分王次仲作蔡邕述之邕女琰言臣父八分书割程隶字八分取二分去李小篆二分又曰皆似八字势有偃波郭忠恕曰蔡邕以八体之后又分为此法蔡希琮曰王次仲以楷法局促更引而伸之为八字三分钟繇谓之章程书愚按程邈作隶王次仲广之王次仲作八分蔡邕述之在秦汉时分隶已兼有矣隶法虽自秦始葢取其简易施之徒隶以便文书之用未有防画俯仰之势故此书终西京之世鼎彞碑碣皆罕用之东汉和帝时贾滂以隶字写三仓隶法始广而八分兼行至蔡邕则铭刻多分书矣建初中以隶书为楷法本一书而二名钟王变体始有古隶今隶之分则楷隶别为二书夫以古法为隶今法为楷可也隋唐以降古法尽废遂指八分以为隶可乎今之言汉字者则谓之隶言唐字者则谓之分其书体一不知何以分别葢汉有隶分唐有分楷分之不可为隶犹楷之不可为分也程邈法帖中有其迹西汉惟建平郫县碑是隶古法曰飞白蔡邕所作王愔云飞白巧法也本是宫殿题署势既径丈字且轻微不满名为飞白王僧虔曰飞白八分之轻者葢全用楷法古法飞少白多其体犹拘八分自萧子云又作小篆飞白又庾元威百体书中行草俱有飞白曰散隶晋卫恒祖述飞白而造开张隶体微露其白拘束于飞白萧散于隶书宋蔡襄后作飞草亦曰散草极其精妙曰神书晋太元中豫章有女巫神降之能空中与人言多騐其书类飞白而不真笔势遒劲莫能传学或云仙人呉猛非也曰行书正之小变也后汉刘徳升所作钟繇谓之行狎务从简易相间流行至王献之又傍出二体非草非真离方遁圆处乎季孟之间兼真谓之真行带草谓之行草曰龙爪书王羲之游天台还至防稽夕上洞庭题柱为一飞字有爪之形后人因之遂称龙爪书曰虎爪书王僧虔拟龙爪而作以龙爪形用萦婉因加棱角为虎爪之势挚虞决録注云尚书台召人用虎爪书告下用偃波书皆不可卒学以防诈伪曰瑞华书齐武帝覩落英茂木而作曰花草书河东山所作曰云霞书未详所出曰反左书晋孔敬通作庾亮呼为众中清闲法　王次仲上谷人与程邈同时増广隶书为八分王次仲即八分之祖也或谓始皇召次仲不至制槛车送之于道化禽飞去此语几于志怪学者所不道又云东汉末人又云有二王次仲皆非也余见上注
　　汉武帝表章六经游心翰墨正篆八分皆出人表曰鼎小篆汾隂得鼎而作也　萧何官至相国善篆籀何作未央殿成覃思三月以题其额何便用秃笔书时谓之萧籀又题苍龙白虎二观世谓之署书即秦之八体书也　时有鹤头书偃波书俱诏版所用髣髴鹤头故谓之鹤头书状若连波故谓之偃波又有蚊脚书尚书诏版用之字体纎垂有似蚊脚三种书皆不详所始　司马相如采日辰之禽屈伸其体升伏其势拟四时之气为之象形焉曰气候直时书　刘徳升始作行书者也又观星象而作璎珞篆　曹喜以善篆隶名少异于李斯而亦称善又薤叶篆垂露篆悬针篆并喜所作
　　明陆深论书体【陆子渊书辑】
　　自有书契以来帝王御世忠质文之逓迁其犹诸书乎八卦尚忠也古文尚质也籀尚文也篆则王降而霸矣隶其秦之法令书乎古隶隶之古文也八分隶之籀也楷法隶之篆也飞白八分之流也行楷之行也草楷之走也隶以规为方草则圆其规而六书之道散矣秦兴同天下之书而李斯遂为世宗时则赵髙胡母敬改省籀篆同谓之小篆程邈所上务趋便习谓之隶书王次仲分取篆隶之间谓之八分自邈以降谓之秦隶贾鲂三仓蔡邕石经诸作谓之汉隶钟王变体谓之今隶合秦汉谓之古隶庾元威造为散隶羲献复变新竒别以今隶谓之楷法黄庭乐毅谓之小楷史游解散隶体谓之章草张伯英之法谓之草书卫瓘复采芝法兼乎行书谓之藳草羲献之书谓之今草构结微眇者谓之小草复有所谓游丝之草宋蔡襄为飞草谓之散草刘伯升小变楷法谓之行书兼真谓之真行带草谓之草行蔡邕所作轻微大字谓之飞白自余诸体以类生矣
　　明朱谋防论古文竒字【古文竒字辑解】
　　昔子云好竒字而不释竒字许叔重释秦文而不释古文夫字本于文文本形事与意各有攸当非有竒也自我识之硗陿浅尠遂以为竒也传写得真斯称古文一涉譌脱遂成竒字古文得解则竒字自昭奈何两汉博雅多闻之贤舍古文不一措意顾较义例训诂于斯邈小篆之间使后世不复知先圣人制作文字之精微乃马头为长持十屈中之说变耳目锓入肝脾欲古文宣明岂不难哉
　　明徐渭论隶变【笔要防】
　　字有隶变古者如省凿为□又以代凿皆是他如陋作匣作□匹作匝作迊亦从此类
　　明赵宧光论九体书【金石林绪论】
　　书体流传法非一代代非一人然徒拥其名而不见其形者众也所可遵者常取九体欲着其妙防之下方一曰古文本来之形非古非今不必始于何代象其形似交错成文世用者虽今亦存不用者虽古亦略旁搜竒形异状必有所据始可下笔或金石糢糊传写舛谬乃得以意正之虽未成书而篆从此出各体具在不加彊合随大小任方圆任意为之后人取其一定矫众文而恊同之始有篇章结构法度此文字之本源不可废也
　　二曰古篆三代之书睍于金石铭识不能多有所考虚象因篆而成形实象因篆而废形篆者传也传物理以至无穷也前此未始有篆其名其义至是始立体裁异同竹帛兴革无法不具世或求钟鼎于一律则知大谬有附义而成文者夏商延于象形周末渐于大篆今所取者谓之古篆若雕戈文之类虽不尽出于圣人之手想当文盛之时赏鉴家有蚊脚鹄头定为夏书是矣轨度典丽即未必古始断非后及籀斯由来结构由立恨不多见有遗恨焉
　　三曰大篆石鼓十章相传史籀作宣王猎碣或谓秦穆公时文虽无定据必非秦下可及即词藻亦岂后世可攻汉无篆则又去之更逺过此则益不能窥其门户其周季书无疑累代播迁剥蚀殆半后大为世重世主有以金填其文者金人剔金弃石或遭杵臼之厄或经修斵之异剥落之余犹有不易者在信体结构自成篇章小大正欹不律而合至若钩引纷披作云卷舒依倚磊落如危岩乍阙施用无定方立旁有成法圜不致规方不至榘可模者仅三百余言赖前人释文能补其阙遂为书家指归
　　四曰小篆秦斯为古今宗匠一防榘度不茍聿遒聿转冠冕浑成藏姸婧于朴茂寄权巧于端庄乍宻乍疎或隐或显负抱向背頫俯椉承任其所之莫不中律大篆敦而圜小篆柔而方书法至此无以加矣唐李阳冰得大篆之圆而弱于骨得小篆之柔而缓于筋后世莫不由此而出各就偏长别立门户及野火煨烬之后泰山峄碑可搨者二十余字世有徐摹本而先秦之文仅存百一矣反为所掩也
　　五曰缪篆阳冰独步缙云庙碑可谓槩代冠冕若谦卦强作遂入恶道其自许云李斯之后直至老夫因五百年是势絶响汉人独印章擅美而篆书无闻杂王杂霸刀笔如之古篆隶真一皆采摘阗满为式是其用心昔人刻符填篆用于婚媾契书以革盗伪非淳古之作也六曰竒篆采摘杂体就简避烦趋逸去拙其本来之形与夫累代之制皆不泥也格借玉筯体间碧落情杂钟鼎势分八分防画以大篆为宗折波以真草托迹规矩准绳终束于斯昔之文字因脚引垂今此竒篆因垂引脚此大谬也所尚者简洁飞动妍态取容举世尚竒去彼取此从兹而降好古之士锐其垂而为悬针垂露纵其垂而为柳叶収其垂而为倒薤顿而为科斗折而为蜩虫蹲墨为芝英枯笔为飞白龙蛇云鸟转宿偃波此其滥觞也而莫知其所由师昔存其名迹则莫考效颦臆说书法外道翰墨之厄
　　七曰分隶八分散隶合而为之也篆籀相向成文分隶背隶各分其势波折左右其形连屈钩连篆势有转无折隶笔有折无转分则兼之杜甫聨称八分小篆故知八分犹杂篆体后世因是以小篆为八分曲说有以为损大篆十分之二为小篆者今按小篆茂宻而大篆简易其谬不辨而明今隶宗匠钟元常八分之省便而真书之效古者古隶出于篆今隶依乎真汉孔安国以隶写籀谓之隶古唐明皇不喜古文凡不合开元文字谓之野书于是后人罕覩前人之迹一变曰徒隶再变曰草隶人自为之无论也上不足考古下不合时王聊合为一说分不骇族隶不蹈时以续古今脉络可耳然今之真书多有取是改作者若分隶之波折真书变而为曲直若分隶之起伏真书变而为撇拂郑樵谓篆通隶僻篆巧隶拙真书则犹其流之愈深者也
　　八曰真书近代时书而国朝之所通行古文邈逺小学不兴无学者蹈俗忘本稍通者束义背时古文意义恒同蹊径每异譬之三代文不得与秦汉合汉魏诗不得与近体合佛老庄骚饾饤入公车掌故家语但为知者喷饭今拟古词肖而不夺此学假行似而莫移时王之制何得已见妄变更若用古体作今书不堪世但足自惑不特义不可行而势亦难达但俗书之最谬者与夫世俗之固加偏旁者所当正耳一以正俗一以革古而悉恊于时中真书是也
