<!-- { "loadSidebar": true } -->
　　右蜀郡太守何君阁道碑光武中元二年刻此碑蜀中近出毘陵胡世将承公好蔵金石刻绍兴己未年帅蜀尚未见之东汉书斯为之首字法方劲古意有余如瞻冠章甫而衣缝掖者使人起敬不暇虽败笔成冡未易窥其籓篱也蜀人以为尊楗阁碑栈路谓之阁道非楼阁之阁也卭僰九折坂盖其地华阳国志云道至险有长岭杨母阁之峻昔杨氏倡造作阁故名焉范书光武之纪年二曰建武曰中元祭祀志云以建武三十二年为建武中元元年宋莒公纪年通谱云纪志俱出范氏而所载不同必传冩脱误学者失于精审以意删去梁武帝大同大通俱有中字是亦宪章于此司马公作通鉴不取其说叶梦得少蕴避暑録云韩玉汝家有一铜枓其铭曰新始建国天鳯上戊六年绍兴中郭浩知金州田夫耕得一钲其铭云新始建国地皇上戊二年予案王莾始建国之后改天鳯又改地皇二器与碑特相类殆莾汉之际习俗相尚以即位初元冠于新歴之上故此碑有建武中元之文汉志亦采取一时所记失于笔削尔东夷传云建武中元二年倭奴国奉贡盖与志同【释】
　　开通褒斜道碑
　　永平九年立在兴元府绍兴甲寅帅章徳茂得之于褒斜谷中【汉字原】
　　南安长王君平乡道碑
　　永平八年立嘉州夹江县泾口磨崖复斋碑目作平乡明亭开道碑【汉字原】
　　青衣尉赵孟麟羊窦道碑
　　羊□道旧故南上髙山下入深谷危骏囬逺百姓患苦永初六年青衣尉南安赵孟麟易由此道濵江平泽无盗贼差近廿里骑马儋觅水弱得过除去危难行人万姓莫不蒙恩传于无究乎
　　维世青衣尉赵君故治所书佐郡督随牒除到□六日郡召守蜀鐡□长积四月治状刅明徙守成都今后还归尉□羊窦故道髙危君防窑【穿字】崖易道盗贼徴止老弱往来无患时典【典字】主通道者积谿故吏梁捕盗贼王留百姓者皆恩君延夀万年
　　书此盛巨永元十一月九日造
　　右青衣尉赵君羊窦道碑亦近嵗始出于睂山赵君字孟麟以安帝永初六年穿崖易道行人去危即安故刋石以志其事字画甚拙非何君阁道碑之比嘉州夹江县又有磨崖四百余字云平乡明亭大道北与茂阳西与青衣越嶲通界囬曲危险扶风王君为民兴利除害遣掾何章修治故书崖以颂之盖和帝永元八年也笔札亦拙又崖石增长字体失真无可取者【释】
　　碑以徴为惩骏即峻字即更字儋即襜字□即过字【仝上】
　　永初六年立在睂州墨宝云在严道县东三十里【汉字原】
　　汉安长陈君阁道碑
　　永建五年立在资州内江县【汉字原】
　　广汉长王君治石路碑
　　表
　　惟右部官国之珍宝冲路危险侠石岩【阙】道人马【阙】行为民隆害历世瓕久靡有留心长广汉【阙】
　　王君建和二年冬任掾杨【阙】攻【治字】破壤又从涂口繇平【阙三字】井间道至别盐得□危就安功夫九百余日成就通逹永传亿嵗无穷记【瓕即弥字】
　　弟子杨子钦为□【阙】定逺【阙六字】造
　　右广汉长王君治石路碑以一表字题其上沟洫志武帝穿漕渠令齐人水工徐伯表注为廵行而表记之与此盖同意王君攻治崖路危险去民隆害褾表其事文不满百在今汉州威宗建和二年杨子钦所作【释】
　　建和二年立在汉州书表字为额【汉字原】
　　冯君开道碑
　　冯君开道碑威宗和平元年刻凡六十九字纪其披山开道人民欢悦之利末有曹史孔固三人题名【续】
　　冠盖里碑
　　金城县有太山山下有庙汉未多士其中刺史二千石卿长数十人朱轩华盖同防于庙下荆州刺史行部见之雅叹其盛号为冠盖里而刻石铭之此碑于永嘉中始为人所毁其余文尚有可传者其辞曰峨峨南岳烈烈离明寔敷俊乂君子以生惟此君子作汉之英徳为龙光声化鹤鸣【水经注】
　　阙林山碑
　　沔水南径阙林山东本郡陆道之所由山东有二碑其一即记阙林山文曰君国者不跻髙堙下先时或断山冈以通平道民多病守长冠军张仲逾乃与邦人筑断故山道作此铭【水经注】
　　王君造四县邸碑
　　沙水迳陈城北故陈国也城内有汉相王君造四县邸碑文字剥缺不可悉识其略曰唯兹陈国故曰淮阳郡云云清惠着闻为百姓畏爱求养贤士千有余人赐与田宅吏舍自损俸钱助之成邸五官掾西华陈骐等二百十五人以延熹二年云云故其颂曰修徳立功四县内附今碑之左右遗墉尚存基础犹在时人不复寻其碑证云孔子庙学非也【水经注】
　　蜀郡属国辛通逹李仲防造桥碑
　　惟延熹龙在甲辰三月甲子伤民秉集防□扶防【阙】忧造此桥【阙】之【阙】基改奢就俭莫不安之以五月甲午竟领道杨【阙】荷杜仁领道杨瑗【阙】　叙惪勒石文不能叹一以襃贤君其辞曰
　　【阙】　防邦干川垂极【阙】　土埶【阙】汜反侧位□角精崖崖山水【阙】汶江漂【阙】满浊道【阙】□阜栈格陵陵地侧居【阙】新【阙】　竟【阙】官【阙】夷羌虏贼顷年畔厉有道则服有【阙】　隘吏民【阙】　栗赫赫
　　皇辟矜哀下民命彼喉舌拜防
　　明君惟君至惪应甫及申【阙】恩里贫其知如【阙】汉【阙】谋谟若神小閤
　　明府协同断金西征鄙国抚育犂元除烦省苛公刘之仁单甫牧英不忍战民恤彼【阙】　戏险登陵桥壊求正歳歳【阙】　津【阙】满首【阙七字】呵逆防沈深徃往覆没伤害行人四县冲冲老弱所湛耿耿实劳【阙二字】慰防【阙三字】日稯闵比之艰记吉领道杜沂杨瑗作莋桥梁帅尔徒屯待事杨【阙三字】守古荷贼曹掾杜仁至孝殷懃虽不【阙四字】出神只祐助桥遂考　萌兆頼祉子子孙孙百谷丰穰内外靖安必【阙三字】防
　　君髙迁取公【阙】　侯福防后昆万夀无疆干禄亿年【阙】乱曰【阙】　我君明且【阙】兮徕仪于国【阙三字】兮吏民河润受灵福兮莫不慕化心如结兮【阙十字】鼎足期不逝兮【阙】领道【阙八字】汉嘉杨瑗字【阙】　领南部道桥掾军功卒史汉嘉杜沂字祖长汉嘉盟掾【阙】　荷吏代诵从吏杜闰荷吏　省义工王文宰义工　　乔义工王汉期义工【阙三字】义徒汉嘉　杜　时【下阙】
　　右蜀郡属国辛李二君造桥碑今在雅州碑首刻二人冠带相向而坐一器居中如豆登之状后有二人折腰低首双垂其袖若胡舞者其上横行有数字惟府卿明府四字不毁二人之下又横刻十有六字兼篆之体曰蜀郡属国明府頴川阳翟辛君字通□卿犍为李君字仲曽其下三字不可晓汉碑无如是模式者首行云惟延熹龙在甲辰盖威宗延熹七年也石损字拙颇难想象其辞初云造此桥末云桥遂考又云桥壊求正又云帅徒屯作桥梁而官属有领南部道桥掾则知此为造桥碑也其辞云扶携济舟又日逆流况深往往覆没又云四县冲冲老弱所湛则知此桥跨据川险也其云赫赫皇辟矜哀下民命彼喉舌拜我明君惟君至徳应甫及申者颂辛君也其云西征鄙国抚育犂元除烦省苛公刘之仁者颂李君也中有协同断金之句则知李为辛之佐也二君遣杜沂杨瑗三四軰董此役起三月甲子以五月甲午竟改奢就俭萌兆頼祉故勒石褒叹而掾史及义工义徒数人皆题其名于后惟二人称荷吏而杜仁称荷贼曹掾所不可解邻邑虽有荷节或有遣吏助之又不应独用一字也汉志属国置都尉一人丞一人又注引应劭云大县有丞左右尉所谓命卿三人小县一丞一尉者命卿二人刻有武开明碑终于呉郡府丞其子荣碑中书吴郡府卿沈子琚碑有云县丞犍为王卿讳某字季河据此及碑则汉人盖有称其丞为卿者此碑不显题辛君为都尉而谓之明府则李君称卿盖是属国丞也蜀人谓此为神水阁碑考其文则谋谟若神是絶句下文二字其水似小其阁似閤特未能判今摘三语而强名之非也【释】□即逹字自即舟字襃即襃字犂即黎字【仝上】
　　广汉太守沈子琚緜竹江堰碑
　　熹平五年五月辛酉朔一日辛酉緜县南【阙】川【阙】宫【阙】黄【阙一字】化出家钱建【下阙】汉世诚明广被四表南域□居蛮夷【阙五字】戕贼【阙】连【阙】百姓被【下阙】三年十月广汉大守頴川长墅县沈君讳【阙】字子琚緜令安定樊君讳【阙】以四年三月到官视事到官之初移风【阙三字】占世土百姓吏民皆有【阙二字】之【阙五字】弱不安躬耕者少漑田□防诸县漰灉【阙】以陂田【下阙】诚道【阙五字】施以周卲之化疾犯王宪【阙】意吏民【阙四字】君遣【下阙】悉【阙】其本息缮作漰灉化开渠口成而山足【阙】崔【阙】下【下阙】君遣掾【阙三字】郑施都求掾仪尹便且【阙】水曹掾王【阙】史【下阙】刑世章功又破截崖足开【阙】本【阙二字】民【阙五字】池【阙四字】甫田千【下阙】难就昜水田池中通利便好水未【阙】田即到下【阙】緜【阙】足【阙四字】消散五稼丰茂【阙】民归附永【阙三字】辞曰圣帝明明【阙】兰【阙】郡【阙二字】望【下阙】川【阙五字】欲行之兮【阙四字】以威徳兮辅【阙三字】夏【阙二字】后兮【下阙】时成【阙】兮【阙】甚【下阙】
　　县丞犍为属国王卿讳【阙】字季河宣阳【阙五字】水曹史杜慈字子仁共章【阙三字】
　　右广汉太守沈子琚緜竹江堰碑今在汉州灵帝熹平五年立沈君字子琚其名不可辨碑载沈君以熹平三年十月到郡緜竹令樊君以次年三月到县虽石多剥缺文句断续其间指意犹可推寻盖二人相继到官俱以移风惠民为意碑称其视事之初百姓躬耕者少漑田丘荒有遣都水掾水曹史等姓名有缮作漰澭之句又有陂田及渠口之事末云水由池中通利便好五稼丰茂人民归附所纪盖水利之事也蜀人谓之緜竹江堰碑姑因其名云　碑以长墅为长社【释】
　　熹平五年立在汉州墨宝云在緜竹县緜江堰侧光武庙中【汉字原】
　　都乡正卫弹碑
