<!-- { "loadSidebar": true } -->
　　汲冢楚冢今不能分故有琐语乱竹书之疑也书史云太康二年汲郡人不凖盗魏襄王墓或言安厘王竹书数十车漆书科斗武帝以付束晢随疑分释皆有义证又广川书跋太公庙碑今在卫州共县晋太康十年碑曰太公望者此县人太康二年县之西偏有盗发冢而得竹策之书书藏之年当秦坑儒之前八十六岁竹书最古当魏安厘王时国史也则所书宜可信其言服而説文无此字惟曰汉令解衣耕谓之襄而衞宏字説与郭昭卿字指则有之如许慎所遗古文众矣昭卿因宏以有记非得是碑岂知宏之有据哉晋纪言咸宁五年有盗发汲郡冢与此碑太康二年异知史误也胡元瑞据武帝咸宁五年讥升庵太康安厘之误直未见广川书防与书史耶若淮海题跋言太康元年盗发魏襄冢则少游误记也不凖姓音彪陈钜昌原治篇引作卞凖非少游又言齐文惠太子为雍州时盗发楚王冢得竹简书青丝纶简广数分长二尺皮节如新王僧防谓是蚪斗书记周官所阙文则皆苍颉遗法也法书苑则言楚昭王墓在习池北齐建元中盗发冢得古竹简沈约得数篇示刘绘曰周礼逸文也按南齐雍州即襄阳二条正是一事
　　字书音义通借之多者
　　通雅疑始四则
　　不有十四音　不方于切诗云鄂不韡韡郑氏曰承华者曰鄂不当音柎柎鄂足也夹漈曰不象华蕚蒂形与旉通疏柎作跗又作趺故束晢用白华绛趺唐诗红蕚青趺因之　又俯九切説文曰不鸟飞上翔不下来也亦作否借为否词　又平声孙愐甫鸠切　又否卦音痞德明备美切孙愐符鄙切否痞同音古切尚踈其拘者又守门法备美符鄙皆轻重交互门也　韵防小补又宥韵方副切弗也　又分勿切音弗　又沃韵逋沃切项安世家説曰孙奕言浮否押诗赋可也官吏指挥乡校敎训必以逋骨切呼之陈正敏云举世同辞必有自始逋骨一切殆不可废广韵勿韵不与弗同而礼部韵不出此音徒曰佛书作弗声读今以司马温公切韵指掌图考之明举一杯字以发声信乎有此音矣本四音礼韵有二广韵有三防古韵略于逋入声襮下收不音与卜同自正敏説而始疑自温公图而音始定故表出之智按陈项谓四音则尚未收鄂不直翁收之章道常言有七音谓北人读不为帮铺反与否浮弗卜旉痞为七韵防小补有八音　细论逋骨亦用门法未快今读故戴氏作布没切依沈韵布没切如今州人语矣其布木乎逋骨布木二音韵脚不同晓然易别或唐宋先有逋骨之音而温公乃定为杯入以正之子谦曰昌黎子为俗用多故剏帮母则当时俱有数音而韵书守旧不收耳　又转注略曰悲虬切与彪同晋有汲郡人不凖　又读为比孙愐卑履切阮籍诗愿为双飞鸟不翼共翺翔不翼即比翼苏氏又采才老诸説何用不臧不臧即否臧葢恕先之説否塞之否与比声近宜其借也智按论语予所否者论衡引作鄙荀子赋篇简然易知而致有理者与君子所敬而小人所不者与谓小人所鄙也葢古人口齿如此今依中原定音痞贫弭切音比边美切不用门法使人易知　又考此字有攀悲切通为丕张参曰石经作防六书总要不或作□则丕乃□之转形防乃丕之通丕也书曰丕显丕承诗曰不显不承旧説以为岂不显乎仍是岂不韡韡乎之见解耳泰和钟铭曰丕显皇祖诅楚文曰不显大沈久湫不显大神巫咸不显大神亚驼此最可验者尔雅左顾不类右倪不若注不发声也淮南杯治之杯亦发语音呸可互证也大诰尔丕克远省陈士元曰丕马融作不又读上声　又按否与负背通书曰是有丕子之责于天史记作负子索隠引郑氏曰丕读为负石经尚书亦作负子京山尚书辨解丕子之责注作背正以古负背一字也按史记鲧负命毁族注作背命淮南女娲氏背方州抱圆天文子作负方州负郭即背郭杜诗背郭堂成荫白茅以此证知丕亦读背背即不之第三声也又尔雅隹其鳺防古作夫不诗疏亦引夫不本草亦载小鸠皆曰隹曰夫不不音铺以説文之铺后讹为布谷今俗呼勃以此知之则有十四音　彪比二音升庵所出丕背铺三音则自直翁韵防升庵古音家韵辑道常大成子谦小补皆未收入以不知不显即丕显负背丕不相通布谷铺夫不一鸟也细推本原则发口之不音坏者乃音之母凡坏□杯□皆从之借象华不与否辞而鸟不下来乃许氏之説也谐声之字惟□从蕐不絶无从鸟不与否辞者以此推知不字为母贲字十四音　陆徳明释文云彼伪反　徐广甫寄反李轨府瓫反　傅氏云古斑字　王肃符文切似与
　　李轨同然瓫文异韵隂阳亦分今据训诂故仍分列之古文尚书黒贲用宏兹贲淮南鼈三足曰能二足曰贲人食化为水俱音坟　礼记广贲之音作而民刚毅荀子下比周贲溃以离上矣音父吻切与郭象注冯气之冯同犹愤也又沸也谷梁传覆酒于地而地贲　又方问切礼记贲军之将与偾同刘昌宗读虎贲为奋　又音肥周勃为襄贲令地在东海史黥布传赵将贲赫又音奔虎贲氏舍则守王闲闲梐枑也　又音潘山海经桂林八树作贲隅今广东番禺读潘　集韵韵补音孚袁切则为蕃字　又音陆韩文注陆浑山古作贲浑集韵引山海经贲浑山即陆浑智按昭十七年荀吴灭陆浑之戎公羊作贲浑可证　与濆通叔弓败莒师于蚡泉音分谷梁作贲泉公羊作濆濆泉者直泉也按济志濆泉即湓泉湓音匹问切据唐韵濆喷一字暜魂切今中原读喷去声即与湓同　郝氏曰淮南子贲海即渤海子谦言贲星一作孛星升庵言释文贲有七音当有九音智按释文止有五音今考有十四音一曰贲浑因□字而讹
　　敦有十七音　笔乘问奇集皆有敦有九音今小补列十四音日月灯抄之　灰韵音堆诋也诗敦琢其旅敦彼独宿注独处不移儿宾戯欲从堥敦而度高乎泰山堥敦皆小邱名　元韵音惇大也姓敦名洽衞之丑人又音豚敦煌郡名诗铺敦淮濆郑笺音屯　寒韵音
　　团聚皃诗敦彼行苇　萧韵音雕画弓天子弓也一作弴　凖韵音凖布帛幅广也周礼内宰出其度量敦制阮韵音遯左传浑敦　队韵音对器名周礼珠槃玉
　　敦　愿韵音顿竪也又太嵗在子曰困敦智又按尔雅敦邱注引诗至于顿邱　号韵音导覆也覆焘一作敦周礼司几筵每敦一几郑氏读　皓韵陆徳明读敦一几　尤韵刘昌宗读敦一几直由切又他昆切与憝同则又可音怼　子谦载真韵殊伦切与敦同郑氏引
　　淳制　又先韵都伭切　凡十七音葢古人亦未必是以淳制即纯音凖纯转真韵而敦亦随之每敦一几音焘而焘又音倒音防则自焘字音此皆汉人之彊而后人无特见姑且从之至音都伭切乃以东坡贤叶敦遂改此音子谦不知贤叶忻如天叶人之类也
　　苴有十七音　升庵弱侯曰苴有十四音日月灯曰十五音子谦十四音今有十七音　苴子余切有子麻庄俱切汉时姓　宗苏切茅苴借祭也与蒩通　布交切天苴地名在益州见史记注　又天苴与巴同　锄加切水中浮草　子邪切菜壤　似嗟切苴□城名再吕切履中草荐　侧下切粪草　才野切慢也　将预切糟魄也侧鲁切説文酢菜也　又平声臻余切亦酢菜也　水草曰苴一作又作浾今作渣非是又有直家切之音　又都贾切土苴不精细也　张位曰川防苴音鲊　智按焦弱侯所载子余切之苞苴即子闾切之苴杖乃一音二义也若吕豫石所编曰七余切麻子也又曰子余切有子麻也音义岂有二乎今已删二公之同者而乃多至十七音以中原音韵增入时运所转之音车遮家麻两分两转加古之为鱼模韵读之则三处通平上去入三通分轻重查鲊嗟菹租祖之例呼之则三十音矣凡字皆有阴阳平上去五声转一韵即有十声但古人未尽借用今方言未尽呼及也我故曰音有一定之转而字随填入无如后世定为典要则不得不重考究以通古今耳
　　迥澜字义三则
　　一字六音者　参音参一音叅参伍也参政也参军也参谋也一去声鼔曲也一音襂杂也一与三同一侵韵音参参嵳不齐又人参　沈一特林切一亦作湛一实沈一音审人姓一去声一音覃　纯一殊伦切一音准一音稕一音屯一音囤一音缁　能一奴登切才能也一上声夷人语一东韵与熊同一皆韵与台同一囊来切三足鳖也一泰韵耐同忍也　洒一音洗一所蟹切汛也一泰韵音晒扫也一马韵沙下切一贿韵音璀注高峻貌一音铣肃恭注一爵而色洒如　从一音崇顺也一音颂随行也一音匆从容也一音宗直也又踪同迹一音纵放肆也一音幢高貌　瞑一音麪一音眠一音名一音茗一音命一音冺　惮一上声劳也一多简切坦同一丁可切劳也一杜晏切忌惮一音刴丁佐切诗哀我惮人一当抜切怛同惧也　番一音翻一音贩更也一音烦兽足蹯同一音潘畨禺县一音波诗武勇貌一音婆皤同不弗然之词【详见前通雅】
　　一字七音者　齐整也又国名一上声恭慤貌一去声剂同一赍同一斋同明防一音兹衰服也一音茨蒺藜也　差音钗使也一音雌参差也一音叉错也一音磋景差人名一音诧异也一音瘥病愈也一音挫足跌也又周礼注有差分差重法　单一音丹独也一音善上声人姓又县名一音蝉单于王一音旦亶同一音缮县名一音殚竭也一音战见列子与战同湛音沈溺一潭固切深也一音尖礼记湛炽必絜
　　一丈减切澄也澹也一音侵渍也又音鸩投物水中也内则湛诸美酒一夹防切诗湛露一音耽乐也
　　一字八音者　洒一洒落与洒同一音厮分也一音铣肃恭貌一音洗一所买切洒埽也尒疋大瑟曰洒一音徙落也一音晒泛也古作一又寘韵
　　一字九音者贲苴二字一字十音者敦乎右三字通雅所载更详俱见前兹不録
　　通雅疑始　一声之转一则
　　无通为无亡勿毋莫末没毛耗蔑微靡不曼瞀诸字葢一声之转也　反有为无易经无俱作无一曰从天天炁虚无也　又通作亡论语亡而为有与无同　又通作勿论语非礼勿视又通作毋论语毋意毋必书无逸史鲁世家作毋逸洪范无偏无防史宋世家作毋偏毋党春申君传毋望之福毋望之祸凡史记无多作毋又通作莫诗莫敢不来享与无同　又通作末论语末由也已礼记文王世子末有原皆与无通　又通作没尽也论语文王既没没阶俗谓无为没南齐豫章王嶷临终召诸子曰吾无后当共相勉厉即没后　又通作毛后汉冯衍传饥者毛食注与无同毛晃音耗为毛佩觿集曰河北谓无曰毛智按河北读没为门铺切而江楚广东则呼无曰毛黄绰幡赐绯毛鱼袋则信古有此语矣　无又通作蔑左传蔑以加于此史孔子世家蔑由也已　又通作微诗微我弗顾国语战也微谋又微我晋不战矣　又通作靡诗靡不有初子曰刺客之靡者也月令靡艸死皆与微同细艸也　又通作不诗不识不知　又通作曼子寡见篇曼是为也注无同言学者无如是为之又汉书高帝纪韩王信将有曼邱臣注曼与毌同智按毌邱自是贯邱而当时口语与注者之语皆以无曼母声近互通也字从无与从曼同如蔓菁作芜菁后汉桓帝永兴二年诏郡县种芜菁助食即蔓菁　又通作瞀不明皃庄子伯昬瞀人列子之齐遇伯昬无人射措杯水于肘上无人即瞀人智又按卢仝诗左道官虽乐刚肠得健无功名生地狱礼教死夭囚自注无武侯切葢读无如牟也今字以毋从禁止母从二乳乃字书家説也古葢母读转为没没转为无耳此郝公所彚因而详之谓其相转则然谓其共是一字则不可也
　　谈荟　字义之多一则
