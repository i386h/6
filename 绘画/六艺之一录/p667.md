<!-- { "loadSidebar": true } -->
　　髙士防名俭以字显隋仁夀中举文才甲科补治礼郎秦王领雍州牧荐士防为治中亲重之歴吏部尚书进封许国公迁尚书右仆射同中书门下三品知政事谥曰文献【唐书本传】
　　太宗大购图书寳于内库贞观十三年装成排署有特进尚书左仆射申国公臣士防跋尾【徐浩古迹记】
　　长孙无忌
　　长孙无忌字辅机河南洛阳人好学该博文史少与太宗友善贞观中进尚书右仆射册司空知门下尚书省事封赵国公髙宗初进太尉检校中书令【旧唐书】唐太宗登逍遥楼诗长孙无忌杨师道行书唐万年宫碑隂题名永徽六年长孙无忌以下自书【金石録】
　　李靖
　　李靖本名药师雍州三原人姿貌瓌玮少有文武才略隋大业末马邑郡丞武徳三年以功授开府贞观中拜尚书右仆射进位卫国公谥曰景武【旧唐书】欧阳修与刘侍读书曰承示千文甚佳此是李靖字唐人集为千文【欧阳文忠公集】
　　李靖上西岳书【题跋已见八十卷】
　　窦璡
　　窦璡字之推隋大业末为扶风太守唐兵起以郡归歴民部尚书授秘书监封邓国公贞观初迁将作大监谥曰安有巧思工书【唐书本传】
　　李勣
　　李勣字懋功曹州离狐人李姓徐氏武徳二年归朝廷授黎州总管封英国公赐姓李贞观中授同中书门下三品髙宗立进尚书左仆射太子太师谥贞武【唐书本传】
　　宋苏辙答子瞻寄示岐阳十五碑诗云英公与褒鄂戈防闻自荷何年学操笔终嵗惟箭笴书成亦可爱艺业嗟独伙【栾城集】
　　殷令名
　　令名与其子仲容皆以能书擅名一时笔法精妙不减欧虞【金石録】
　　李嗣真书后品列上下品
　　唐济度寺即令名手踪为后代程式【述书赋注】
　　殷仲容
　　殷仲容闻礼子则天深爱其才官至申州刺史【旧唐书本传】述书赋注云不害之孙令名之子奕世工书官至礼部郎中
　　殷侍御仲容善篆题署尤精【书断】
　　窦臮述书赋评已见
　　仲容书汴州安业寺额京师裒义开业资圣寺东京太仆寺灵州神马观额皆精妙旷古【述书赋注】
　　殷仲容书流杯亭侍宴诗【题跋已见】
　　岑文本
　　岑文本字景仁南阳棘阳人博考经史善属文贞观元年除秘书郎累拜中书令赠侍中谥曰宪【旧唐书】岑文本工飞白书【书史防要】
　　李百药
　　李百药字重规定州安平人开皇初授太子通事舍人兼学士太宗至泾州召与语说之贞观元年拜中书舍人封安平县男进宗正卿谥曰康百药名臣子才行世显为天下推重翰藻沉欝尤其所长【旧唐书本传】
　　李百药泛爱寺碑【题跋已见】
　　杨师道
　　杨师道字景猷清警有才思归髙祖授上仪同封安徳郡公贞观中歴迁工部尚书师道善草工诗谥曰懿【唐书本传】
　　师道师法虞公【书断】
　　傅奕
　　傅奕相州邺人隋开皇中以仪曹事汉王谅谅败徙扶风髙祖为扶风太守礼之及即位拜太史丞贞观十三年卒【唐书本传】
　　傅奕家贫佣书后有金帛洛阳盛称善书而得富也【书史防要】
　　薛纯陀
　　薛纯陀秘书省正字本名纯陀后以纯自别于时笔法有余防画不失尚多体气象竒伟犹有古人体法【广川书跋】
　　薛纯陀学欧草【书断】
　　薛纯陀辨法师碑【题跋已见】
　　薛纯砥柱铭【题跋已见】
　　顔勤礼
　　顔勤礼字敬琅琊临沂人【真卿曾祖】幼而敏悟识量逺工于篆籀尤精训诂解褐校书郎与两兄弟师古相时同时为文崇贤学士【顔真卿家庙碑】
　　顔昭甫
　　顔昭甫字周卿勤礼之子也【真卿祖】工篆籀草书与内弟殷仲容齐名而劲利过之为伯父师古所赏重尝得古鼎廿余字举朝莫识尽令读之官侍读赠华州刺史【顔真卿家庙】
　　顔元孙
　　顔元孙字聿修昭甫子少孤养于舅殷仲容家尤善草仲宗以能书为天下所宗人造请者牋盈几輙令代遣得者欣然莫之能辨宗出诸家书迹数十卷曰闻公能书可为定其真伪公分别以进宗大悦着干禄字书行于世【书小史】
　　元孙贞观中刋正经籍因録字体数纸以示讐校楷书时号顔氏字様【顔真卿干禄字书序】
　　顔惟贞
　　顔惟贞字叔坚昭甫子【真卿父】少孤育舅殷仲容氏教笔法家贫无纸笔与兄元孙以黄土扫壁木石画而习之故特以草擅名天授元年判入髙第授衢州叅军歴长安尉太子文学累赠秘书少监国子祭酒太子少保【家庙碑】
　　钱毅
　　李嗣真书后品列下上品评曰钱氏小篆飞白寛博敏丽太宗贵之【书后品】
　　王瓒
　　焦山有唐王瓒一诗刻字画全类瘗鹤铭【东观余论详见瘗鹤铭】
　　国诠
　　唐贞观中经生国诠奉勅作指顶许字用硬黄纸书善见律末后注诸臣有阎立本名其书精熟匀净而近媚【都穆寓意编】
　　李懐琳
　　李懐琳洛阳人国初时好为伪迹其大急就称王书及七贤书假云薛道衡作序并卫夫人咄咄逼人嵇康絶交书并懐琳之伪迹也太宗时待诏文林馆【述书赋注】
　　李懐琳仿晋嵇康絶交书
　　右唐李懐琳仿晋嵇康絶交书真迹具载唐窦蒙述书赋注宋周越法书苑等书歴代传赏者也此书筋肉丰壮位置典古如云行水流浑然无迹髙出懐琳所作卫夫人七贤等帖上盖叔夜书唐世尚存懐琳得以仿之宜其髙于自作至于□□□□等古字亦有所本也刘焘无言以能书名宋亦尝模刋于续帖中辨论之详见黄伯思东观余论此帖又经韩平原赏阅图印具存渔阳鲜于伯机寳爱终世行草之源亦出于此唐初名手书文赡字妙如此者世不多见况是法书中烜爀者也徳常其寳藏之东楚汤垕君载书于燕山张氏清容斋延祐庚申四月五日【停云馆帖】右唐胄曹叅军李懐琳所摹絶交书今监察御史安成张公鳌山所藏防钩廓填笔墨精妙无毫髪渗漏盖唐摹之妙者按海岳书史及东观余论并言懐琳好作伪书世莫能辨今法帖中七贤卫夫人等帖皆出其手而唐窦氏述书赋亦云爰有懐琳厥迹踈壮假他人之名字作自己之形状观此则懐琳在当时已推其摹搨之工矣此书相传临嵇康本而此卷后有右军字不知何也续法帖虽载此书亦不言其临何人惟张彦逺云尝见叔夜自书絶交书云云故黄长睿以为此书唐世尚存懐琳见而仿之且谓中有古字非能自作愚按此帖字迹多类右军在前若刘伶阮籍字画虽佳然皆踈宕纵逸非若此帖精神防拖行间茂宻卓然名家也且其文与文选所载防有不同尤不可晓而长睿云此书去七贤卫夫人逺甚盖亦有所疑也岂右军尝书此帖而懐琳摹之耶抑懐琳好右军之迹仿而为之耶正徳庚辰十月晦跋【甫田集】
　　谢道士
　　有姓谢名道士者能为茧纸尝书大急就两本各十纸言词鄙下跋尾分明徐唐沈范踪迹烜赫劳茹装背特以质钱贞观中勅频搜寻彼之钱主封以诣阙太宗殊喜赐缣二百疋【述书赋注】
　　赵模
　　赵模史阙其传不知何许人也模喜书工临仿始习羲献学集成千文其合处不减懐仁然古劲则不逮盖翰墨之祖必语羲献而师之者世难其人如晚生辈以家学相承为一律非不以王氏为宗然其泥于形似而俗恶凡下者病在索马于唐肆浮屠氏懐仁乃能稍得故歩固不易得然至于犇逸絶尘处则又不可同日而语若模之书复出懐仁下则所谓思其上者不可得又思其次也噫古人真难到耶观模集书一帖颇工楷法信前人之论为不谬今御府所藏正书一模集千文【宣和书谱】
　　赵模摹集晋人千文【题防三则已见】
　　赵叅军摹集晋千文
　　山隂茧纸入昭陵江右空传瘗鹤铭赖有贞观供奉笔硬黄防勒集仪型　丹邱夏克复【珊瑚网】
　　禇登善有自书圣教序笔法极类右军后人遂谓唐集圣教序非集聚之集乃学习之习也是殆不然今观赵供奉所摹千字文一钩一画歩武右军极似圣教序乃知前人所集真集而书之者非习字书奴明矣千古之疑一朝尽释快哉此笔今不可再得仲宣其寳之勿轻示人也天启壬戌初夏范允临题【同上】
　　赵模书髙士防茔兆记【题跋已见】
　　韩道政
　　韩道政【太宗时人】帝命供奉搨书人赵模韩道政冯承素诸葛贞等四人各兰亭数本以赐皇太子诸王近臣【何延之兰亭记】
　　冯承素
　　搨本乐毅论是贞元十二年四月九日勅内出乐毅论是王右军真迹令将仕即直文馆冯承素摹写赐司空赵国公长孙无忌开府仪同三司尚书左仆射梁国公房龄特进尚书左仆射申国公髙士防吏部尚书侯君集特进魏国公魏徴侍郎防安徳郡开国公杨师道等六人于是在外乃有六本并笔势精妙备尽楷则也禇遂良记【书画题跋记】
　　彦逺家有冯承素兰亭元和十三年诏取书画遂进入内今有承素乐毅论在并有太宗手批其后张彦逺记【同上】
　　山谷老人论书要字中有笔此帖近之然非有研臼笔麓者不足以知此隆庆己巳春日从三桥寓斋擕归谛观因题其后归之建业胡汝嘉记事【瑚网】
　　诸葛贞
　　太宗勅冯承素诸葛贞搨乐毅论及杂帖数本赐长孙无忌等六人【武平一徐氏法书记】
　　汤普彻
　　太宗尝令搨书人汤普彻等搨兰亭赐梁公房龄以下八人普彻窃搨以出故在外传之【徐氏法书记】
　　上官仪
　　上官仪字游韶陕州陕人工文词渉贯坟典贞观初擢进士第召授文馆学士迁秘书郎髙宗即位为秘书少监进西台侍郎仪工诗其词绮错婉媚贵显人多效之谓为上官体中宗时追赠中书令楚国公【唐书本传】
　　上官仪师法虞公【书断】
　　刘伯庄
　　刘伯庄徐州彭城人贞观中累除文馆学士与许敬宗等参修文思博要及文馆词林龙朔中终崇贤馆学士【旧唐书本传】
　　伯庄师法虞公【书断】
　　张志逊
　　张志逊虞纂之亚也【书断】
　　陆柬之
　　陆柬之苏州吴人元方伯父善书名家官太子司议郎【唐书陆元方传】
　　陆柬之吴郡人官至朝散大夫太子司议郎虞世南之甥少学舅氏临写所合亦犹张翼换羲之表奏蔡邕为平子后身而晚习二王尤尚其古中年之迹犹有怯懦总章已后乃备筋骨殊矜质朴耻夫绮靡故欲暴露疵同乎马不齐髦人不栉沐虽为时所鄙回也不愚拙于自媒有若通人君子尤善运笔或至兴防则穷理极趣矣调虽古涩亦犹文王嗜菖蒲葅孔子蹙额而尝之三年乃得其味一览未穷沉研始精然工于效仿劣于独断以此为少也行入妙章草入能【书断】
　　陆柬之官至太子司议郎虞世南甥也少学舅氏书多作行字晚擅出蓝之誉遂将咄逼羲献落笔浑成耻为飘飏绮靡之习如马不齐髦人不栉沐虽为时鄙要是通人之逹观但览之者未必便能识其佳处论者以为如偃盖之松节节加劲亦知言哉然人材固自有分限柬之书其行入妙章草草书入能是亦未免其利钝也书头陀碑急就章龙华寺额武邱东山碑最闻于时此所存者特头陀碑急就章耳今御府所藏六　行书　兰若碑　头陀寺记　兰亭诗　临王羲之兰亭叙　千文　草书　急就章【宣和书谱】
　　李嗣真书后品列中中品
　　窦臮述书赋评已见
　　柬之以书専家与欧禇齐名行入妙草入能行于今殆絶遗迹尝观其草书意古笔老信乎名不虚得也【墨池编】
