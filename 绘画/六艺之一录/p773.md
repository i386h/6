<!-- { "loadSidebar": true } -->
　　慎中行草亦遒逸而不谙八法未脱尘气【书史防要】
　　马呈道
　　马呈道号南江嘉靖二年贡士四体俱工极有书学【金陵事】
　　杨仪
　　杨仪字梦羽常熟人嘉靖五年进士授工部主事以山东按察副使移疾归购万卷楼多聚宋元旧本名人墨迹鼎彛古器之属江左推为博雅【常熟志】
　　王世贞国朝名贤遗墨有杨仪书【弇州续槀】
　　袁褧
　　袁褧字尚之吴县人晚耕谢湖之上因以自号博学善属文尤长于诗书法入米元章之室【苏州志】
　　袁袠
　　袁袠字永之号胥台褧弟举进士选庶吉士左官刑部主事改兵部论戍湖州袠工文章精笔札而湖当山水间讽诵著述传远近虽在戍而名益重起南武部主事迁广西提学佥事【杨循吉吴中往哲记】
　　永之诗名噪一时无能举其书者而书却有风态可赏【弇州续槀】
　　袁尊尼
　　袁尊尼字鲁望袠子文待诏引为忘年交性善书书亦在能品嘉靖乙丑成进士授刑部主事至山东提学副使【吴县志】
　　顾闻
　　顾闻字行之吴县人举嘉靖戊子乡试上公车辄不利寄傲诗歌号九山人【苏州志】
　　闻才华伟丽铺序丰长至于染翰人并称美【岳岱今雨瑶华】
　　罗洪先
　　罗洪先字达夫吉水人嘉靖八年进士廷试第一人授修撰进左春坊赞善罢黜家居闭关习学求端性命有时能前知事赠光禄少卿諡文恭【吉水县志】
　　洪先书颇秀润出圣母帖而丰肉少骨秾媚有之苍老不足【书史防要】
　　唐顺之
　　唐顺之字应德一字义修武义人嘉靖己丑防试第一人授兵部武选主事改翰林院编修用胡宗宪荐超拜佥都御史廵抚淮扬諡襄文【武义县志】
　　顺之书王明斋卷云明斋以古文书六十四卦名遗余而索余为之草书旧诗于册用以相报草书出东汉芝象以后昌黎氏鄙之以为俗书逞姿媚者也君惠我以科斗颉氏太古之书而余乃报之以效近俗姿媚之书其不相称甚矣【荆川文集】
　　王电
　　王电字明斋昆山人博学励行尝取古文诸书正小篆之谬名曰同文备考【罗念庵集】
　　王明斋精史颉氏之学尝以古文书六十四卦名以还科斗之旧【荆川文集】
　　沈恺
　　沈恺字舜臣别号鳯峰华亭人嘉靖己丑进士授刑部主事穆宗时以太仆少卿致仕书仿张颠有龙蛇飞动之势【松江志】
　　吴子孝
　　吴子孝字纯叔别号海峰晩更号龙峰长洲人嘉靖己丑进士选为翰林庶吉士出为湖广右参议字学虞欧稍变戈法【皇甫汸司勲集】
　　王问
　　王问字子学者称为仲山先生常之无锡人嘉靖壬辰进士授户部主事厯车驾郎中擢广东按察佥事行至桐江徘徊不欲去赋诗十二章投劾而归筑亭于湖滨宝界山焚香读易兴至则为诗文或行草书数纸用自娱说人称其书类米芾又类黄涪翁【王锡爵文肃公集】
　　问有髙名作行草及署书无所师承而风骨遒劲渴笔纵体往往与醉翁亭记法同【书史防要】
　　王子墨刻
　　赋中有苏长公前后赤壁余尝谓如文中之有漆园书中之有飞白画中之有董巨要不可用湘累蜀赘捃摭诘曲例之今王子先生乃能纵笔以飞白冩其辞遒逸劲迅神采飞动真可谓两合矣余家藏陈道复书后赤壁赋其坚伟庶几并驾然飞而不白终当譲先生一头地也【弇州续槀】
　　王先生登武楼清晖楼歌起颔两韵全是青莲家法中颇出入唐人然雄逸爽劲诵之如食哀家梨快不可言若行草则多渴笔神采飞动令人思颠旭醉素先生之子汝明搨石斋中以寓墙之思仆谓曷不龛之楼壁与西湖对当雨髙云起雷电轰掣时方知此歌与此书之妙【同上】
　　王子先生手书玉芝翁歌其八法絶得坡仙三昧若吴原博先生为之风骨虽有余神观似不足品故当在先生下也诗歌婉润飘逸寘之坡集中惟烟江叠嶂赠画御容师二歌可具宾主余俱避舍呜呼先生往矣所谓仙而谪者非邪【仝上】
　　陈嵦
　　陈嵦字山甫别号宅平又称紫微居士嘉靖壬辰进士官至湖广右参政诗文尔雅书法亦精尝为人跋智永千文后江陵闻而欲得之或持赝帖求跋垲曰昔人谓孔先不识进退字张禹不识刚正字许敬宗不识忠孝字栁宗元不识节义字今江陵兼之宁识我字邪竟不为跋【陈有年忠介公集】
　　方元焕
　　方元焕字晦叔山东人嘉靖甲午乡贡作行草自矜以为雄伟有力而踈野粗放署书稍胜【山东通志】
　　潘德元
　　潘德元字邻玉昆山人领嘉靖甲午乡荐仕至应天府治中能诗兼工书翰为归太仆所称【昆山志】
　　吴山
　　吴山髙安人嘉靖十四年及第第三人末年为礼部尚书【吾学编】　祐圣观碑吴山书
　　张瀚
　　张瀚字子文别号元洲仁和人嘉靖乙未进士官至吏部尚书諡恭懿书法大令智永最喜为人书【冯梦祯快雪堂集】
　　陈鳯
　　陈鳯字羽伯金陵人嘉靖乙未进士官至陜西参议与许仲贻齐名【静志居诗话】陈羽伯行书笔笔晋人【金陵事】
　　许谷
　　许谷字仲贻上元人嘉靖乙未防试第一人官至南京尚宝司卿【上元志】　仲贻工行书【金陵事】
　　莫如忠
　　莫如忠字子良号中江华亭人嘉靖戊戌进士授南缮部主事累官浙江布政书法以二王为宗尤工草书势若龙蟠虎卧【松江志】
　　如忠行草风骨朗朗亦善署书【书史会要】
　　董其昌云吾乡莫中江方伯书学右军自谓得之圣教序然与圣教序体小异其沉着逼古处当代名公未能或之先也予每询其所由公谦逊不肯应及见王右军官奴帖真迹俨然莫公书始知公深于二王【画禅室随笔】　中江书法自右军大令而下不废夫李处州赵承防残行断楮人莫不夺之螙鱼之口而袭之箧笥之腹【唐文献占星堂集】
　　莫中江崇兰馆帖
　　今天下墨池一推重三吴而吾乡独以工书遇主前有二沈后有二张沈公度至学士粲起翰林至大理少卿张公天骏至大宗伯电至少宗伯其后如张南安东海以草书胜得颠素笔陆学士俨山以行楷胜得李括州赵吴兴笔自莫方伯父子出声实烜赫掩其上今展玩崇兰馆帖神明焕然名不虚得真莫氏之山隂羲献也吾乡书家如任子明仁发王伯静黙朱孟辨芾陈文东璧衞立中德辰章共辰弼曽心传遇顾谨中禄皆名载书史而以子孙雕零无从简括其一防一画若后有贤者如君全兄弟岂至泯灭不传哉故吾表而出之庶几托莫氏以不朽云【书画考】
　　莫云卿
　　莫云卿初名是龙后以字行改字廷韩别号后朋又号秋水方伯子良之子也补郡博士弟子攻诗古文书法无所不窥而独宗羲献宗米楷宗钟繇于画宗黄大痴然亦极意仿摹不轻落笔【何三畏潄六斋全集】
　　是龙小楷精工过于婉媚行草豪逸有态【书史防要】莫云卿笔麈行书　云卿与刘生手简　莫廷韩诗词墨迹碧山樵临帖论文合卷　莫廷韩真行合卷【式古堂书画彚攷】
　　莫云卿书笔麈
　　廷韩作散语有苏黄之致书法米颠亦咄咄逼人此数则乃得之不经意草草者而天真朗然中载天上立世宗勅尤为竒话晴窓一展为之拍拍竹懒李日华识【恬致堂集】
　　陈鎏
　　陈鎏字子兼号雨泉吴县人嘉靖戊戌进士除工部营缮主事累官至四川右布政使诗文冲远有致书法尤精絶牋防榜署得者以为荣【申时行赐闲堂集】
　　陈鎏工小楷出入钟欧自行草劈窠以逮榜署书尤丰媚遒逸有天然趣【弇州续集】
　　雨泉于书法为最工小楷篆隶出入晋唐其他行草及方尺以上丰媚绰约有惊鸿游鹄之态【茅坤鹿门集】雨泉善行草尤工榜署书【姑苏名贤小纪】
　　陈尔见
　　陈尔见鎏子亦能书【申文定公槀】
　　吴维岳
　　吴维岳字峻伯【号容寰】孝丰人嘉靖戊戌进士以佥都御史廵抚贵州【湖州府志】
　　维岳正行取丰媚而少遒劲【书史防要】
　　冯惟重
　　冯惟重字汝威号芹泉广宁人嘉靖戊戌进士授行人工诗善书【余继登澹然轩集】
　　陆师道
　　陆师道字子传号五湖长洲人嘉靖戊戌成进士拜都水主事改仪部入直内阁以母老乞归起为尚宝少卿师事待诏刻意为文章及书画皆入能品【姑苏名贤小记】
　　师道工小楷及古隶【冯元成集】
　　陆子传全得麻姑坛法而以色泽傅之遂为一时书家冠【王世贞三吴楷法跋】　陆子传诗牋行书【式古堂书画彚攷】
　　陆安道
　　陆安道师道弟也亦善书【弇州续槀】
　　王谷祥
　　王谷祥字禄之长洲人嘉靖己丑进士改庶吉士授工部主事转吏部文选员外郎乞归家居二十年隆庆初起南吏部辞不受美姿容善书画词致清雅钞録古文籍至数百千卷咸精好令人不忍触手人以书画求者不辄应一室之内琳琅金薤谧如也【冯元成集】谷祥书仿晋人不坠右军大令之风篆籀八体并臻妙品【皇甫汸司勲集】　王酉室诗草【式古堂书画彚考】
　　许初
　　许初字复初一字元复以县学生序贡授教职书法师二王尤工篆籀誉重公卿间擢南太仆寺主簿迁汉阳通判【吴县志】
　　许初工小篆庄整而秀兼善楷草【詹氏小辨】
　　初颇自髙伉不屑下人有文学工大书不轻与人书【万姓统谱】
　　许元复去嵗札行草书【式古堂书画彚攷】
　　吴逵
　　吴逵字近光号云泉新淦人嘉靖己丑进士授兵部主事终四川按察副使长于歌词草书【罗念庵集】
　　陆树声
　　陆树声字与吉号平泉华亭人嘉靖己丑进士选庶吉士授编修隆庆中为礼部尚书称病乞归【冯元成集】树声曰余晩年知慕八法然衰老指腕多强复懒放不能抑首临池每屈意摹仿拙态故在【清暑笔谈】
　　陆平泉龙潭阁札行书　陆尚书海棠花帖行书【式古堂书画彚考】
　　邢一鳯
　　邢一鳯字羽伯一字雉山嘉靖辛丑进士第三人为翰林编修累官太常少卿左迁参政罢归小篆师徐子仁【周诗江宁县志】
　　张寰
　　张寰字允清昆山人登嘉靖辛丑进士知济宁州陞刑部员外郎至通政司右参议致仕归惟以图史自娱临摹法书挥翰竟日不倦【震川集】
　　皇甫濓
　　皇甫濓字子约嘉靖甲辰进士除工部主事谪河南布政理问迁兴化同知投劾不赴家居好养生家言省撰述惟诗不废间临晋唐人帖皆臻佳妙【苏州府志】
　　朱曰藩
　　朱曰藩字子价宝应人举嘉靖甲辰进士为乌程令终九江知府常闭户读书素工笔札门外持缣素求词翰者纚纚不絶【欧大任仑山集】
　　九江颇临晋法书絶喜祝希哲而以己意出之婉秀潇洒絶有姿态而结法失之踈【书史会要】
　　罗汝芳
　　罗汝芳字惟德南城人学者称为近溪先生登嘉靖甲辰进士仕至云南大参小楷有钟元常笔法【书史防要】
　　周思兼
　　周思兼字叔夜号莱峰华亭人嘉靖丁未进士授平度知州超拜广西提学副使私諡贞靖先生善行草【松江志】
　　周绍元
　　周绍元字希安思兼子隐居藻里工八分精篆刻【松江志】
　　周度
　　周度字公逺绍元子工楷篆【松江志】
　　张天复
　　张天复字复亨山隂人登嘉靖二十六年进士仕至行太仆卿博学工文亦善书【绍兴志】
　　马一龙
