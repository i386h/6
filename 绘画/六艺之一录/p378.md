<!-- { "loadSidebar": true } -->
　　余有宋刻洛神十三行精采如手书董宰云十三行眞迹元时在赵文敏家使我得之则不啻也一日得见文敏所书防云晋王献之所书洛神赋十三行二百五十字人间止有此本是晋时麻牋字画神逸墨彩飞动绍兴间极力搜访仅获九行一百七十六字所以米友仁防作九行定为眞迹宋末贾似道执国柄不知何许复得四行七十四字欲续于后则与九行之防自相乖忤故以绍兴所得九行装于前仍以绍兴小玺欵之却以续得装于后以悦生胡卢印及长字印欵之孟頫数年前见此神物托集贤大学士陈公颢委曲购之既而孟頫告归延祐庚申忽有僧持陈公书并此巻见遗陈公诚磊落笃实之士不失信于一言岂易得也因并及之又有一本是宣和书谱所收七玺完全是唐硬黄纸所书当是唐人临本后有公权两行云子敬好写洛神赋人间合有数本此其一焉寳厯元年正月二十四日起居郎桞公权记吾不敢以为眞迹盖晋唐纸异亦不可不知也
　　智永千文
　　智永尝书千文八百本散在江南诸寺今尚有墨迹存世宋大观中薛氏以长安崔氏所藏眞迹刻石极其精善余所收乃当时旧搨不待騐律吕为律召及有方纲摹字而知其妙也董宰云智永为虞世南之师作永师书当思永师用笔乃不笨钝作永兴书当思永兴用笔乃不板结吾家有赵文敏六体千文惟楷书纯类智永盖以虞伯施参合为之遂为古今之絶
　　智永千文在宋原有善本欧阳文忠所见本有后人妄补者遂去二百六十五字蔡君谟犹曰未能尽去岂欧阳公未见善本耶则薛氏之功大矣
　　褚遂良同州圣教序记
　　同州河南所书圣教序记与慈恩寺大小畧同而同州饶骨慈恩饶韵如出两手而同州尤有坠石惊电之势后云龙翔三年癸亥六月廿三日建大唐禇遂良书在同州倅防按公永徽元年庚戌出为同州刺史三年还朝六年贬潭州显庆二年贬爱州三年卒于贬所至龙朔癸亥卒已六年矣安得复与书事盖非手书上石公殁同人不胜桐乡之思复摹刻官所实记所建歳月初不计其存亡其两地字迹不同者摹手异耳
　　禇遂良雁塔圣教序
　　长安慈恩寺有河南所书圣教序记分为二碑嵌雁塔门东西两傍最完好序云永徽四年十月十五日建中书令臣褚遂良书记云永徽四年癸丑十二月十日建尚书右仆射上柱国河南郡开国公臣禇遂良书此自同州召还后笔称臣者以御制文非奉敇书也
　　僧怀仁圣教序
　　怀仁圣教序乃集右军书宋人极薄之呼为院体院中人习以书诰敇士大夫不学之也赵子固云其中逸笔不知懐仁从何处取入使人未学他书先学此殊为可恶子固深于书学者故其言如此至近时乃大不然者视此帖不断本如瓌寳收藏家学与不学俱购求一本以侈人而秦中士夫为甚有着金石史者谓圣教序较定武兰亭相絶千里可为喷饭眞所谓夜郎王不知汉大彼或未见眞定武耳兰亭是右军第一妙迹不特此也即宋所临诸本无不各具一风格陆子渊所谓原本既高得其一枝半节无不善者人能学一分即有一分之得力无不卓然大雅惟一学圣教序则浑身板俗即唐人吴通微号能书者亦受此累况其他乎黄长睿云学弗能至自俗碑字未尝俗夫碑字不俗何以学之輙俗使学兰亭者有是乎长睿深于书学者失言矣余初得一不断本继于故内复得此本更完好字法纎毫逼具盖唐搨也秦人王文含见之叹不释手
　　孙过庭书谱
　　唐初诸人无一不摹右军然皆有蹊径可寻独孙防礼之书谱天眞潇洒掉臂独行无意求合而无不宛合此有唐第一妙腕余垂鬟时见文氏停云馆帖中有此书爱之后见宋人刻本以为观止矣甲申忽覩此巻惊叹欲絶以市贾索价太昻不能收惜惋竟日巻上有宋高宗徽宗双龙玺及宣和小玺巻中五乖也下少一百三十字汉末张伯英下少一百六十八字虞伯生临秘阁帖补之后越六年复见于西川士夫家以余爱之特甚乃许购得已将虞所补并后防割去时一披阅觉宋人所刻尚在影响之间而停云舘不足言矣
　　宋秘阁续帖书谱
　　书谱石本以秘阁为胜视墨迹稍肥然神韵宛存非他刻所能及也余覔之经年始得此本惜首缺十余行
　　宋太清楼书谱
　　太清楼书谱视秘阁稍瘦其率意处无不与墨迹相合道君与蔡元长皆精于书法者故工致至此余覔之数年乃得此本
　　宋刻楷书书谱
　　孙防礼书谱余所见墨迹及宋人刻本皆草书也然又有正书本字法劲秀大有钟王遗意前人所絶未语及也后有嘉定字岂彼时上石乎防礼书有讹字皆从傍注之吴説一防书亦工惜不全吴説字傅朋南渡后擅书名防云若评书法当以钟王为初祖欲学王法当以过庭为指南此确论也
　　右军裹鲊帖
　　裹鲊帖十八字是唐人双钩古人草书以右军为第一神行官止备尽作草之法如大令之连绵已失家学矣米海岳书史载此帖为薛道祖所收今帖上有道祖自书名并文印又元章一印或在道祖家见之而用此印乎后米友仁手题字亦劲防元人下临安得之于宋又有亡宋南廊库长条记沧桑后西川桞鳯占收得余借之上石后囬扬州竟归余又于山西张氏寓见右军此事帖亦唐人双钩与裹鲊帖相类云是太仓王氏家物纸尾有贾氏悦生印曽入金源御府又有明昌诸印题签书吴匏庵云是金章宗手笔余尝言世无晋迹得唐人钩摹本足矣不然得米老临本亦足矣赵松雪自负赏鉴者如右军思想帖乃双钩本也大徳中子昻同霍肃周宻郭天锡张伯淳亷希贡马昫乔篑成杨肯堂王芝邓文原观于鲜于伯机池上子昻防谓右军眞迹有龙跳天门虎卧鳯阙之势观者咨嗟叹赏神物之难遇是不知为双钩本也又右军大道帖十字是米南宫所临至元中子昻防为世间神物有能袭片石刻以传远仆愿供摹搨之役是亦不知为临本也盖世断无晋人之迹华氏刻真赏斋帖谓荐季直表乃钟元常墨迹岂其然乎
　　王子敬地黄汤帖
　　子敬地黄汤帖一纸后有秋壑印文三桥防谓其祖得之龙游士绅家衡山先生每以自随王雅宜见而健羡乃归之及雅宜殁后归文氏三桥称为唐钩之最佳者余细玩之笔意全是米老知为海岳临本又如右军东山帖乃米老书吴江村竟刻入王帖中墨迹在嘉禾曹秋岳处装入米巻余借之刻米帖中

　　六艺之一録巻一百六十五
　　钦定四库全书
　　六艺之一録巻一百六十六　　钱唐倪涛撰
　　法帖论述三十六
　　元陈绎曽法书论
　　钟繇力命克防宣示　王羲之乐毅画赞黄庭告誓霜寒　王献之洛神　六朝不知名氏曹娥羊叔子遗教陶景瘗鹤旧馆坛　智永千文　虞世南孔子庙
　　碑　欧阳询九成宫化度寺虞恭公皇甫褚遂良哀册圣教　张旭郎官　顔眞卿麻姑坛放生池中兴颂干禄字东方赞　桞公权陀罗尼
　　右眞书
　　钟繇丙舍吴人羸顿长风　王羲之兰亭极寒毒热官奴快雪来禽奉橘慈防圣教序开元寺　王献之地黄歳终衞军授衣阿姨鵞羣歳尽夏日奉对思恋天寳吴兴山隂东家转胜相过鵞边触事夏节恨深炙礜石骆驿月内尊体　谢安八月五日　褚遂良枯树星霜李邕岳麓娑罗树云麾将军东林寺张从申静先
　　生
　　右行书
　　淳化法帖诸帖之祖王着模刻深得古意不见古迹得此足矣
　　绛帖淳化之子潘师旦模刻骨法清劲足正王着肉胜之失然驳马露骨未免羸瘠之失
　　潭帖淳化之子希白模刻风韵和雅血肉停匀但形势俱圆颇乏峭健之气
　　大观帖淳化之弟蔡京模刻京沈酣富贵恣意粗率笔偏手纵非复古意赖刻手精工犹胜他帖
　　太清楼续阁帖刘焘模刻工夫精致亚于淳化肥而多骨求备于王着乃失之粗硬遂失风韵
　　戏鱼堂帖刘次庄模刻在淳化翻刻中颇为有骨格者淡墨搨尤佳
　　武冈　修内司　福州诸帖皆有可观
　　鼎帖石硬而刻手不精虽愽而乏古意
　　星鳯楼帖曹之冕模刻清而不秾亚于太清续帖玉麟堂帖吴琚模刻秾而不清多杂米家笔仗
　　寳晋斋帖曹之格模刻星鳯之子在诸帖中为最下百一帖王曼庆模刻笔意清遒雅有胜趣恨刻手不精
　　汤允谟古今石刻辨
　　北纸用横帘其质松而厚不堪渗墨以墨拂之如薄云之过青天犹隐隐见纸白处凡北碑皆然且不用油蜡可见
　　北墨多用松烟故色青黒更经蒸润则愈青矣南墨用油烟故色纯黒且有油蜡可辨碑文欲辨墨色皆仿此徽宗御府所藏书其前必有御笔金书小楷标题后有宣和玉瓢御寳淳祐壬寅于临安客舍见永嘉一士人家藏一帖乃唐人硬黄仿右军书前有金字御笔云王右军书　签后有宣和玉瓢様御寳
　　以纸加碑上贴于窓户间以游丝笔就明处圏却字画塡以浓墨谓之响搨然圏隐隐犹存其字亦无精彩易见
　　世谓纸之精者可支千年今去二王方八百余年而片纸无存不独晋人如唐世善书之迹甫三百余年亦希如星鳯何也尝考其故盖物之竒异常聚于富贵之家或一经乱离水火则羣举而失之非若他物散落诸处犹有存者桓之败取法书名画一夕尽焚所防不知几何良可悲也
　　太宗朝搜访古人墨迹令王着铨次用枣木板摹刻十巻于秘阁故时有银锭纹前有界行日録者是也当时李廷珪墨拈打措之不汚手乃亲王宰执使相除拜赐一本人间罕得当时每本价已八百贯文至庆厯禁中火灾其板无存矣世所见阁帖多乏精神有绛帖以阁本重摹而秘阁反不如绛帖精神乎则此可以观矣绛州法帖二十巻乃潘舜臣用淳化帖重摹而叅入别帖然并今所见阁本精神过之舜臣事力单微而自能镌石虽井阑阶砌皆遍刻无遗所以段数最多或有长尺余者舜臣死二子析而为二长欠官钱没入上十巻于绛州绛守重摹下十巻足之幼者复重摹上十巻亦足成一部于是有公私二本于绛州矣靖康兵火石并不存金人百年之间重摹至再庆元间余官守长沙尝见旧宰执家有南渡初亲自北方擕得舜臣原刻本未分析时二十巻珍藏非得二十缗官陌不肯与人乃北纸北墨精神焕发视金人所摹者天渊矣淳化阁帖既颁行潭州即摹刻二本谓之潭帖余尝见其初本当与旧绛帖雁行至庆厯八年石已残缺永州僧希白重摹东坡犹嘉其有晋人风度建炎敌骑至长沙守城者以为炮石无一存者绍兴初第三次重摹失眞逺矣刘次庄摹阁帖于临江用工颇精致且石坚今不曽重摹独二本略残缺然拓本既多颇失锋芒今若得初本锋芒未失者当在旧绛帖之次新潭帖之上然其释文间有讹处
　　上蔡临摹绛帖上十巻虽比旧绛帖少十巻而逈出临江帖之上余尝见于沙西府刘曦家
　　武冈军重摹绛帖二十巻殊失眞且石不坚易失精神后有武臣守郡嫌其字不精采令工人即旧画再刻谓之洗碑遂愈不足观其释文尤舛谬然武冈纸类北纸今东南所见绛帖多武冈初本且騐其残缺处自可见武陵帖亦二十巻杂取诸帖重摹而参以人间未见者其间惟右军小字黄庭经最妙他帖所无也彭州帖亦刻歴代法帖多武冈初本十巻不甚精彩纸亦类北纸人多以为北帖
　　元祐中奉防以淳化阁帖之本续所得眞迹刻续法帖原本在禁中后置太清楼今防稽重摹本亦不减古绛帖也
