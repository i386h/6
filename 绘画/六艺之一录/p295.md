<!-- { "loadSidebar": true } -->
　　王武　玉印　　　　　　王成　玉印　成为胶东相治甚有声汉宣帝最先褒之
　　王夀　玉印　　　　　　王穉　玉印
　　王【阙】　玉印　　　　　　王子　玉印坛钮
　　王戎　黄玉印覆斗钮　晋元康中拜司徒封安丰侯王年印　玉印螭钮　　王君　玉印覆斗钮黄卖　玉印覆斗钮　　　黄【阙】　玉印坛钮
　　黄武　玉印覆斗钮　　　行庆　玉印覆斗钮呈【阙】　玉印覆斗钮　　　程横　玉印覆斗钮邢福　玉印覆斗钮
　　刘广　玉印覆斗钮　汉髙帝子德哀侯齐悼惠王之孙亦名广又汉书王子侯表名广者有六人
　　刘先臣　玉印　　　　　刘凤私印　玉印钮刘房思印　玉印螭钮　　侯【阙】之印　玉印覆斗钮
　　侯　玉印　　　　　　任贾　玉印
　　金刚正印　水精印　　　隂如　玉印
　　上声私印
　　董脩　玉印覆斗钮　　　孔夫　玛瑙印覆斗钮芊髙士　玉印覆斗钮
　　纪信之印　玉印盘螭钮　信事汉王为将以黄屋左纛诳楚汉王得间出　　汜丁　玉印覆斗钮
　　李悍　玉印覆斗钮　　　李华　玉印螭钮
　　李状　玉印覆斗钮　　　李浮　玉印
　　李世印信　玉印鳬钮　　李尊　白玛瑙覆斗钮
　　子须　玉印螭钮　　　　汝猷私印　玉印鼻钮褚当时印　玉印鹰钮　　许【阙】　玉印
　　杜骓　玉印坛钮　　　　杜詨　玉印覆斗钮
　　杜章　玉印螭钮　　　　杜窅　玉印覆斗钮苦成勃　玉印覆斗钮　　扈偃　玉印坛钮
　　礼姜私印　玉印螭钮　　□夫人印　玉印瓦钮赵临期印　玉印覆斗钮　赵出　玉印覆斗钮赵斄　玉印覆斗钮　　　赵嫠　玉印覆斗钮赵猪　玉印覆斗钮　　　赵镇之印　玉印覆斗钮
　　赵贾　玉印　　　　　　赵青丘　玉印坛钮尹文之印　尹寘之印　玉两面印
　　左期之印　玉印坛钮四面卧蚕文
　　马姬之印　玉印钮　　广平　玉印
　　沈意　玉印覆斗钮　　　减充　玉印瓦钮
　　范宣　玉印覆斗钮　宣晋人十嵗能诵诗书尝以刀伤手捧手改容人问痛耶答曰不足为痛但受生之体而致毁伤不可处耳　范伯　玉印
　　范孟贲印　玉印
　　去声私印
　　宋信　玉印覆斗钮　　　佴母伤印　玉印覆斗钮季【阙】　玉印覆斗钮　　　魏信　玉印覆斗钮
　　丝　玉印坛钮　　　　傅説　玉印走螭钮傅彪　玉印鼻钮　石勒命彪与贾蒲江轴脩大将军起居注
　　卫青　玉印螭钮　吴郡陆友云其玉润牙髪生动实昆吾刀刻也左角尸浸宋明受之变内侍出鬻于市吴兴郑惟心得之以归按汉书青以大将军封长平侯累击匈奴
　　卫安成　玉印覆斗钮　　世禄　玉印鼻钮
　　蔡遂　玉印覆斗钮　　　蔡勲　玉印鼻钮
　　蔡燕　玉印覆斗钮　　　靳勃　玉印覆斗钮
　　万金　玉印钮　　　　万年　玉印
　　肖【阙】　玉印覆斗钮　　　肖【阙】　玉印覆斗钮四面
　　卧蚕文　　　　　　　　召可之印　玉印台钮谢布　玉印覆斗钮　　　夏雨　玉印螭钮
　　夏昌　玉印坛钮　　　　夏期　玉印覆斗钮
　　向起　玉印鼻钮　　　　相产　緑寳石印覆斗钮郑市　白玛瑙印覆斗钮　窦欬　玉印坛钮
　　入声私印
　　木仁印　玉印钮　　　叔孙通印　玉印狻猊钮乐天　玉印辟邪钮　　　薛殷　玉印蟠螭钮骆建　玉印覆斗钮　　　薄戎奴　玉印覆斗钮索尼　玉印覆斗钮　　　狢安　　玉印盘螭钮伯鸾氏　玉印鼻钮　　　益夀　白玛瑙印覆斗钮石黔　玉印覆斗钮　　　郦裔　玉印覆斗钮戚欧　玉印三螭为钮　　德义　玉印覆斗钮汲得　玉印覆斗钮
　　子孙印
　　父乙子孙　玉印四一螭钮一鼻钮二不载钮俱钟鼎文子子孙孙用之协相　玉印鼻钮籀文
　　长宜子孙　玉印螭钮　　长宜子孙　玉印辟邪钮宜尔子孙　玉印覆斗钮　子孙世昌　玉印
　　宜子孙　玉印　　　　　宜子孙印　玉印鹰钮
　　单字印
　　夀　玉印四篆各不同其一螭钮
　　尊　玉印覆斗钮　　　　疟　玉印坛钮
　　防　玉印螭钮　　　　　襄　玉印
　　蹇　玉印覆斗钮　　　　封　玉印
　　封　玛瑙印坛钮　　　　公　玉印鼻钮
　　德　緑寳石印坛钮

　　六艺之一録卷一百二十八
<子部,艺术类,书画之属,六艺之一录>
　　钦定四库全书
　　六艺之一録卷一百二十九　　钱唐倪涛撰
　　石刻文字一百五
　　印章
　　方寸銕志
　　吴门朱珪氏师濮阳吴睿大小二篆习既久尽悟石鼔峄山碑之法因喜为人刻印遇茅山张外史外史锡之名方寸銕持以过钱唐访余于吴山次舍求一言白其所谓方寸銕者余笑曰予方以銕石心取乖于世而子又欲乖吾之乖乎虽然古之豪杰脩已治人者必自方寸銕始黄金白玉可磨此銕不可磨也子以是銕印诸金银铜玉犀象使佩之者皆无愧于是銕外史心印之教行矣吁岂真求工于刻画无戾夫古制也哉今妄一男子释蹻起闾巷取封侯印如斗大印咫尺书驱役带甲百十万如金翅鹗逐百鸟无一敢后者金斗之权重矣哉吾不知果能为天子剪狂冦佐中兴为生人开太平无媿于汝銕否不则徒以茍富贵不至腐尸灭名不已使得珪方寸銕印斯可以蒙金斗而爵荣名矣珪或为今将军刻符印其亦以是告之至正十九年秋七月八日李黼榜相甲进士今奉训大夫江西等处儒学提举防稽杨维桢志并书
　　神斧磨天割紫云仙葩殒玉发竒芬灵书寳诀开刚卯不数人间小篆文
　　书刻输君总色丝前身想是伏灵芝虎头食肉元无相铸钮休传右顾
　　我家金粟道人章瓦欵蟠螭识未央千古典型今复见佩之何必兽头囊
　　镂玉涂金与错银尽将工巧失天真君能独扫雕虫技定品他年合入神
　　伯盛朱隠君余西郊草堂之髙邻也性孤洁不佞于世工刻画及通字説故与交者皆文人韵士予偶得未央故瓦头于古泥中伯盛为刻金粟道人私印因惊其篆文与制作甚似汉印又以赵松雪白描桃花马图求勒于石精妙絶世大合松雪笔法惜其不得从游于松雪之门使茅绍之专美于今世因题四絶于卷末以美之伯盛勿以余言为誉后必有鉴事者公论也至正十七年中秋日书于玉山草堂金粟道人顾阿瑛
　　方寸銕歌赠伯盛朱隠君
　　人心何危患多岐方寸之銕贵自持百链耿耿明秋晖彼柔绕指何诡随朱盛刚劲真吴儿法书銕画逼秦斯晴握管俨若思学成变法出愈竒銕耕代笔犹神锥用之切玉如切泥孤忠不媿月食诗清便更赋杨花辞元祐党碑我所非驴鸣犬吠我所嗤雕虫小技同儿嬉屠龙妙割嗟奚为盛乎盛乎知不知南北车书滚滚来中兴定勒磨崖碑大书深刻非子谁旹至正廿年嵗次庚子夏六月初吉天台氏学者元鼎书于白莲桂子轩
　　方寸銕铭
　　娄东朱珪字伯盛工古籀篆文其于六书之义考之尤详尝以余力刻印章则为吴中絶艺间游钱唐遇句曲张外史名之曰方寸銕銕以喻其能坚其志操期以进乎道亦若桑国侨志于銕研之銕云虽然科斗书废已久必以篆籀为师法汉而下不在论能复其古其庶几朱君乎朱君与余相游从嘉其志操之日坚今来予来玉山中验朱君之书法益有进是犹张旭悟公孙大娘之舞劒器也见其刻玉石如切泥则又若漆园氏夸庖丁解牛而得肯綮也张得于舞劒庖丁得于解牛吾知朱君得于书而悟外史方寸銕之旨矣遂述其事而为之铭铭曰圣人作人文开龙马出荣图来神农氏尚结绳民弗犯俗厐淳史仓颉肇有制譬孳乳乃曰字越夏商歴周秦科斗废籀篆臻汉而晋书变作唐风媮政日恶曰逮今邈寥寥事刻画昆吾刀钟鼎隳石鼓頽心太古娄朱珪至正嵗舍庚子夏四月廿有六日河南陆仁造
　　方寸銕颂
　　猗方寸銕嫓昆吾刀游刅发硎妙契纵操六书奥旨探损劳史籀秦斯作则孔昭翔鸾翥凤腾龙骞蛟为印为章奎壁丽霄文艺林世赖荣褒我颂匪私永言勿祧至正庚子八月十又八日淮海秦约造
　　方寸銕诗奉美伯盛有道陇右邾经上
　　朱珪手持方寸銕抚印能工汉篆文并剪分江龙喷月昆刀切玉凤窥云他年金马须承诏此日雕虫试策勲老我八分方漫写诗成亦足张吾军至正八月辛丑朔平湖草堂中写西夏朱仲义
　　朱生心似銕篆刻艺弥精应手多盘折纎毫不重轻么麽形独辨螭匾势初呈汉印规模得秦碑出入明风流金石在润色简书并余刅庖丁解风斤郢匠成达观应自我赏防足平生趣刻无多讶因君托姓名钱唐陈世昌
　　袖里昆吾一寸銕江南碑碣万家文玉符金印云台将大篆烦君为勒勲云间陆居仁
　　十年兵兴徧天下名山大泽罹野火野火尽烧秦汉碑咸阳鬼哭无人打故人吴睿业篆好古乃有如珪者妙刻金粟道人章尤精白描桃花马金印徒闻如斗大零落当时建章瓦君不见黄鹤仙伏灵芝北海文章长髙价武夷山樵者钱惟善题于海啸轩
　　馆阁诸公无不喜用名印虽草庐吴公所尚质朴亦所不免惟揭文安公絶不用其制吾竹房论著甚详然其所用人多不合作赵文敏有一印文曰水精宫道人在京与李息亝袁子方同坐适用此印袁曰水精宫道人政可对玛瑙寺行者阖座絶倒盖息亝元居庆夀寺也鲜于郎中一印曰鲜于伯几文吾子行曰可对尉迟敬德鞭滑稽大畧相同子行尝作一小印曰好嬉子盖吴中方言一日魏国夫人作马图至子行处子行为题诗诗后倒用此印观者曰先生倒用了印子行曰不妨坐客莫晓他日文敏见之骂曰个瞎子他道倒好嬉子耳太平盛时文人滑稽如此情懐可见今不可得矣余坐主张先生仲举在杭一印曰平皋鹤叟盖用杭州三山名临平皋亭黄鹤也古人亦有如此者如云烟过眼录载姜白石印文鹰周郊凤仪虞廷盖以姓字作隠语辛稼轩印曰六十一上人又以破其姓文米元章书史言刘巨济符符字亦好竒耳云门山樵张绅书于朱伯盛印谱后
　　夏溥学古编序【诸序不涉印文者不録】
