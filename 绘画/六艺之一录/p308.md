<!-- { "loadSidebar": true } -->
　　题唐太宗帖　太宗忼暴如此至于妻子间乃有忌欲均死之语固牵于爱者也
　　题萧子云书　唐太宗评萧子云书云行行如纡春蚓字字若绾秋蛇今观其遗迹信虚得名耳
　　跋庾征西帖　吴道子始见张僧繇画曰浪得名耳已而坐卧其下三日不能去庾征西初不服逸少有家鸡野鹜之论后乃以为伯英再生今不逮子敬甚逺正可比羊欣耳
　　题法帖二　宰相安和殷生无恙宰相当是简文帝殷生即浩也耶
　　杜庭之书为世所贵重乃不编入何也
　　题晋武书　昨日阁下见晋武帝书甚有英伟气乃知唐太宗书时有似之鲁君之宋呼于垤泽之门门者曰此非吾君也何其声之似吾君也居移气养移体信非虚语矣
　　黄山谷法帖题跋
　　跋法帖　书孔明对刘元德语章草法甚妙不知与王中令书先后要皆为妙墨盖融防张芝索靖两家骨肉丰杀略相宜尔
　　蔡琰胡笳引自书十八章极可观不谓流落仅余两句亦似斯人身世耶
　　钟繇书大小世有数种余特喜此小字笔法清劲殆欲不可攀也观史孝岑出师颂数字颇得草法盖陶冶草法悉自小篆中来
　　山公啓论人其言诚有味哉
　　余观王凝之字法最密恨不多见
　　庾公所作支髪枕盖今俗所谓山枕
　　索征西笔短意长诚不可及长沙古帖中有急就章数十字劣于此帖今人作字大槩笔多而意不足智果善学书合处不减古人然时有僧气可恨羊欣书举止羞涩萧衍老翁亦善评书也
　　宋儋笔墨精劲但文词芜秽不足发其书子瞻尝云其人不解此狡狯书便不足观至如儋书画不可弃也
　　王僧防书画既佳论荐谢宪极有理
　　王侍中学钟繇絶近真行皆妙如此书乃可临学谢太傅墨迹闻驸马都尉李公炤有之不作姿媚态度恨不见尔但如此卷中帖去右军父子间可着数人
　　卫中令阙音敬帖近世草书不敢复望其藩也此一章语亦佳
　　郗方囬书初不减王氏父子诚不浪语
　　谢太傅所称道民安盖事五斗米道耶右军为献之女玉润请罪亦称民也
　　知足下故羸疾而冒暑逺渉而失一笔冒多一笔古帖或不可读类皆如此
　　蔡公遂委笃又加防下日数十行观此语初和父所论疾证似是也当今人物眇然而囏疾如此令人短气今年每读此语便复意寒足下时事稍可数来主人相寻以下十一行语鄙字画亦不韵非右军简札灼然不知那得滥次阿堵中此卷中伯赵鸣而载阴爽鸠习而武与傥因行李愿存故旧皆鄙语非右军意书札亦相去逺甚
　　痈不即溃药法书家疑非右军余爱其自成一体其间有可恨或是传摹失真尔
　　此字与东方朔画赞相似而子瞻谓画賛亦非右军书人间爱憎常自不合如退之柳子厚论鹖冠子可知也
　　昨遂不奉恨深帖有秦汉篆笔中令自言故应不同真不虚尔中今书中有相劳苦语极佳读之了不可解者当是牋素败逸字多尔观其可读者知其尔耳米芾元章专治中令书皆以意附防解说成理故似杜元凯春秋癖耶
　　因夜行忽复下如欲作防古方小无此疾名胶东初虞世和父云防读为滞滞下若今人下利而更衣难者也此卷中尤作妙墨右军父子真行畧相当相抗耳余尝评书云字中有笔如禅家句中有眼真须具此眼者方能知之
　　大令草法殊逼伯英淳古少可恨弥觉成就尔所以中间论书者以右军草入能品而大令草入神品也余尝以右军父子草书比之文章右军似左氏大令似庄周也由晋以来难得脱然都无风尘气似二王者惟顔鲁公杨少师髣髴大令耳鲁公书今人随俗多尊尚之少师书口称善而腹非也欲深晓杨氏书者当如九方臯相马遗其元黄牝牡乃得之
　　题绛本法帖　心能转腕手能转笔书字便如人意古人工书无他异但能用笔耳元丰八年夏五月戊申赵正夫出此书于平原官舍防观者三人江南石庭简嘉兴栁子文豫章黄庭坚
　　自髙宗以上皆有钟王典型当其妙处殆欲编之王家二令书中畧无愧也
　　王防稽初学书于卫夫人中年遂妙絶古今今人见卫夫人遗墨疑右军不当北面盖不知九万里则风斯在下耳
　　右军笔法如孟子言性庄周谈自然从说横说无不如意非复可以常理待之
　　右军真行章草藁无不曲当其妙处徃时书家置论以为右军真行皆入神品藁书乃入能品不知慿何便作此语政如今日士大夫论禅师某优某劣吾了不解古人言坐无孔子焉别顔回真知言者
　　王氏书法以为如锥画沙如印印泥盖言锋藏笔中意在笔前耳承学之人更用兰亭永字以开字中眼目能使学者多拘忌成一种俗气要之右军二言羣言之长也
　　王令翰墨了无俗气平原尘土中夜开此书如临深登髙脱弃鞿络鱼鸟皆得人意妙处
　　谢太傅尝问献之卿书何如君家尊献之曰固应不同论者多不为然彼欲与乃翁抗行大似不逊余尝评其书右军能父中令能子同时诸人皆不能在此位也
　　王中令人物髙明风流宏畅不减谢安石笔札佳处浓刚柔皆与人意防贞观书评大似不公去逸少不应如是逺也
　　伯英书小纸意气极类章书精神照人此翰墨妙絶无品者钟大理表章致佳世间盖有数本肥瘠小大不同盖后来善临搨本耳要皆自有佳处两晋士大夫类能书笔法皆成就右军父子拔其萃耳观魏晋间人论事皆语少而意密大都犹有古人风泽略可想见论人物要是韵胜为尤难得蓄书者能以韵观之当得髣髴
　　宋齐间士大夫翰墨颇工合处便逼右军父子盖其流风遗俗未逺师友渊源与今日俗学不同耳宋儋书姿媚尤宜于简札惜不多见
　　王谢承家学字书皆佳要是其人物不凢各有风味耳
　　观王蒙书想见其人秀整所谓毫髪无遗恨者王荆公尝自言学蒙书世间有石刻南涧楼诗者似其苗裔但不解古人所长乃尔难到
　　观唐人防纸遗墨皆有妙处故知翰墨之胜不独在欧虞禇薛也惟恃耳而疑目者难与共谈耳
　　张长史郎官防壁记唐人正书无能出其右者故草圣度越诸家无辙迹可寻懐素见顔尚书道张长史书意故独入笔墨三昧
　　或传顔公书得长史笔法僧懐素见公自矜得折钗股笔顔公言折股何如屋漏法懐素起捉公手云老贼尽之矣观鲁公乞米乞鹿脯帖与郭令书祭侄文皆当与王中令雁行耳懐素草暮年乃不减长史盖张妙于肥藏真妙于瘦此两人者一代草书之冠冕也
　　评释长沙法帖
　　梁武帝书　【脚气帖】数朝脚气脚字微摹转失笔唐太宗书　【临朝帖】昨夜以下应是别日敕　【废游甘泉帖】只理防辽东一役
　　唐髙宗书　【审行宏福帖】此帖妙絶恐非怕妇汉所能汉张芝书　【望逺悬想帖】望逺悬想何日不懃捐弃漂没不当行李又去春送丧到美阳须待伴比故遂简絶有缘复相闻飱食自爱
　　后汉崔子玉书　伯英云吾上方崔杜不足下比罗赵有余则序崔当在张前
　　魏钟繇书　杜度张昶遗墨遂不复见可叹也吴青州刺史皇象书　【即戎帖】如鹯鹯字絶妙　【顽闇空薄帖】顽闇空薄加以年老凡百朽秽无所中宜特蒙哀待殊异之遇　【险哀帖】险哀句中险字乃摹损
　　晋丞相王导书　【致身帖】省示具卿辛酸之意吾甚忧劳此事亦不蹔忘然书足下所欲致身处尚在殿中王制正自欲不得许卿当如何导　【改朔帖】导白改朔情深伤感湿蒸自何如颇小觉损否帖有应不悬耿情深伤感湿蒸伤感湿蒸字皆佳
　　王羲之书　【秋月帖】而触暑逺渉而失一防　【初月二日以下四帖】此数帖语不类晋人自初月以下十一行皆非右军手墨此或是集书时贵人戏作行布其间以待后之别者耳　【大热帖】晴便大热小船中至不易可得过夏　【昨见君欢帖】疾患少差与宏逺俱临迟共冩懐　【谨此代申帖】此以下八行是智永书之不臧者【采药帖】九日当采药至日欲共行也失一笔
　　晋司徒王珉帖　【此月亟尽帖】此月亟尽二十四日是王济祖日欲必赴卿可克过明日吾当下解相待临出遣报旣至王家毕卿可豫报先公令作一顿美食可投其饭也　豫报先公报字伤笔多古人作字大体如此
　　晋司徒王珣书　【众感帖】众感字尤妙
　　晋侍中郄愔书　【第三帖】毁当字作两行可笑
　　晋太守山涛书　【补吏部郎帖】此下有十九字悮置羊欣书后
　　宋特进王昙书　王昙首失一首字
　　王羲之书　【屏风帖】试求屛风遂不得　【饯行帖】自成旅以从至开祖字当是虞永兴少年时书　【濶别帖】濶别以下七行当是永禅师得意书也　【服散帖】省卿书但有酸塞
　　王献之书　【薄冷沈痼帖】薄冷以下至消息二十八字是欧阳率更书不但得之笔法其语气是隋唐间人【忽动小行帖】一字笔误成十　【鵞羣帖】右军冩经换鵞
　　时子敬尚防小必未能作简此是好事者为之耳如贞观初杨师道辈可作此字元符戊寅十月饭后来怖魔阁致平子礼端夫在焉
　　右山谷题跋
　　王世贞法帖题跋
　　第一卷　汉章帝书当是后人集汉章草法如圣教序类耳王着既谬称章帝遂有谓千文不创自兴嗣者得无愈失之邪晋武帝书品谱断赋述俱所不载余尝见米芾所临其大小帖幽深无际出有入无自是卫索间风度赋述仅称元帝如发硎刃虎骇鹗视孝武如露滋蔓草风送骤雨文孝王雅薄绵密润至康哀宣明简文皆所不载览其遗墨尽是夙工晋世书法之盛如此宋明畧见赋述齐髙颇着能品梁武晋安故是箕裘黄伯思谓安军破堽数朝三书糺绕若出一手定为赝作此殆未然帝王书多摹则前轨不解创搆结法偶同亦何缘悬防邪宣以祖后孙道子以弟先兄梁髙梁武判作二人着手如悬锤何以无半册六朝史在腹良可笑也文皇大笴白羽取天下笼盖一世而矻矻墨卿毛頴间工笃若此伯思谓吊江叔艺韫二帖为髙宗书覈矣谓枇杷移营亦髙宗未有据也夫髙中二帝宜不辨菽麦乃髙工八法中能五言岂混沌一窍邪叔懐弟也不当先伯智且以人臣置之唐后则文孝王亦不必在宋明前皆着误也
