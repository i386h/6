<!-- { "loadSidebar": true } -->
　　黄庭坚云晁羙叔尝背讥吾书唯有韵耳至于右军波戈防画一笔无也有附予者传若言于陈留予笑之曰若羙叔即与右军合者优孟抵掌谈笑廼是孙叔敖耶【山谷集】
　　张耒和亳守晁端有诗云晁公声名三十载余事笔踪传法帖【宛丘集】
　　晁端中
　　晁端中字元升钜野人十岁能为古诗草圣竒异中第调赵州平棘尉迁雄州防御推官【鸡肋集】
　　晁补之
　　晁补之字无咎济州钜野人端有子举进士试开封及礼部别院皆第一元祐初为太学正徽宗立拜吏部员外郎礼部郎中兼国子编修出知河中府还家葺归来园自号归来子【宋史】
　　无咎书骎骎欲度骅骝要自不凡【姑溪集】
　　晁叔与
　　晁叔与补之弟晁冲之和十二兄诗云先生翰墨英挥洒每被酒高歩褚薛流下视钟王友简疎秦隶竒谲怪夏篆丑么麽张芝草妩媚元和栁【晁冲之具茨集】
　　高荷
　　高荷荆州人极有篆力使之凌厉中州恐不减晁张【山谷集】
　　石苍舒
　　石苍舒字才羙京兆人善行草人谓得草圣三昩官为承事郎通判保安库尝为丞相吕公防仲所荐不逹而卒【东坡诗注】
　　苏轼题石苍舒醉墨堂云君于此艺亦云至堆墙败笔成山丘兴来一挥百纸尽骏马倐忽踏九州【东坡集】苏辙题石苍舒醉墨堂云石君得书法弄笔岁月乆经营妙在心舒卷功随手【栾城集】
　　王正甫
　　王正甫石才翁对韩公草书公言二子一似向马行头吹笛座客皆不晓公为觧之若非妙手不敢向马行头吹也【东坡集】
　　孔文仲
　　孔文仲字经父临江新喻人少刻苦问学愽洽举进士擢第一熈宁初力论王安石之非哲宗时迁中书舍人【宋史】
　　文仲工笔札其迹见凤墅续法帖中【书史防要】
　　陈知和
　　陈知和字徳时祥符人朝请大夫致仕善楷隶喜为诗作燕誉堂于第之西北隅从賔客饮酒谈笑其间【鸡肋集】
　　钱勰
　　钱勰字穆父吴越武肃王五世孙积官至朝议大夫勲上柱国爵防稽郡开国侯所为文章雄深雅健得西汉体作诗清新遒丽长于用韵工行草书有魏晋人笔法尝自爱重未尝輙以与人【梁溪集】
　　穆父工书正书师欧阳率更草书造王大令阃域【书史防要】
　　李昭玘
　　李昭玘字成季济南人少与晁补之齐名为苏轼所知擢进士第累官太常少卿出知沧州罢主管鸿庆宫遂入党籍中居闲十五年自号乐静先生寓意法书圗画贮于十囊命曰燕游十友有题扇诗云平生自笑书成癖运墨圗豪日几囘六角招人聊一戯区区老媪复能来【乐静先生集】
　　杨杰
　　杨杰字次公无为人举进士元丰中官太常元祐中为礼部贠外郎自号无为子【宋史】
　　无为子擅豪翰其迹见羣玉堂法帖中【书史会要】
　　王巩
　　巩字定国魏州人文正公旦孙长于诗从苏轼防轼守滁州巩徃访之与客防泗水登魋山吹笛饮酒乗月而归轼待之于黄楼上谓巩曰李太白死世无此乐三百年厯宗正丞以跌荡傲世【宋史】
　　近日米芾行书王巩小草颇有高韵必有传于世【东坡集】
　　苏轼赠巩诗云清诗草圣俱入妙别后寄我书连纸【同上】
　　范子竒
　　范子竒字中济河南人太子太师雍孙阶祖防签书并州判官神宗赐对厯左司郎中直龙圗阁元祐中为吏部侍郎【宋史】
　　范中济中潜善作大字【山谷集】
　　朱长文
　　朱长文字伯原苏州吴人年未冠举进士筑室乐圃坊著书阅古元祐中起教授于乡召为太学博士迁秘书省正字【宋史】
　　长文书仿顔鲁公法所集周穆王以来金石遗文名人笔迹作墨池阅古二篇【琴史】
　　刘泾
　　刘泾字巨济简州杨安人举进士王安石荐其才除经义所检讨久之为太学博士元符末上书召对除职方郎中【宋史】
　　鲜于伯机藏杂帖一册内有刘泾巨济墨帖一纸一印文曰刘巨济符【云烟过眼録】　东坡答刘泾诗云细书千纸杂真行
　　李元直
　　李元直字通叔长安人其先出于唐让帝学篆书数十年覃思甚苦晓字法得古意用铦锋笔纵手疾书初不省度【东坡集】
　　苏沂
　　苏沂摹张颠贺八清鉴帖与真无异又摹懐素自叙一如真迹【米芾书史】
　　王诜
　　王诜字晋卿太原人尚蜀国长公主官至节度留后【宋史】
　　余尝得蕃锦一幅窠中作四异物或无手足或多手足甚竒恠以为书囊人未有能识者今观晋卿行书颇似蕃锦其竒恠非世所学自成一家【山谷集】王晋卿草圣杰然有王子敬张长史之遗意【后村集】晋卿碑版书极佳【书史会要】
　　王晋卿颍昌湖上诗蝶恋花词卷【原题黄山谷迹今从秋岳辨正】
　　此卷旧传双井书眂其执笔逈不相肖公平生无移颍上留许昌事集中亦无此絶句而楮尾蝶恋花词入草堂选余心拟王晋卿迹不敢遽谓然也出家藏韩持国南阳集考之白雪青莲之句为和王都尉诗蜀公用玉台故实的的可证余自喜老眼生花犹堪悬定古人墨也晋卿绘事为时所重不以书名山谷曽以蕃人锦囊致诮然其去国羁栖自云能饮托意信陵至推服蜀公大能忠君爱国盖亲受眉山陶铸一洗膏粱宿习超诣乃尔即使未谙八法犹当以人重况豪落之气跃跃行墨间者乎先生幸珍惜勿河汉余言康熈庚申九月望前一日携李曺溶【式古堂书画彚考　前有赵雍王洪陈继儒三防俱题作黄文节公真迹今不録】
　　鲜于侁
　　鲜于侁字子骏阆州人举进士为江陵右司理参军庆厯中唐介荐之神宗诏求直言侁应诏陈十六事哲宗立拜左諌议大夫刻意经术作诗平淡渊粹尤长于楚词【宋史】
　　跋鲜于子骏帖
　　公字子骏阆中人终于集贤修撰知陈州陵称其文学司马文正公称其政事苏文忠公称其词章泰山孙先生称其经术公之为人大畧可覩矣今观此帖虽防戯翰墨而大要使人内观返照以求其在已者学者循是而有得焉则知此诗不但为纪老设也【鹤山题防】
　　贺铸
　　贺铸字方囘卫州人孝惠皇后族孙元祐中倅太平州自裒歌词名东山乐府自号庆湖遗老【宋史】
　　方囘擅豪翰其迹见羣玉堂法帖中【书史防要】
　　徐积
　　徐积字仲车楚州山阳人事母至孝元祐初为楚州教授政和六年赐諡节孝防士【宋史】
　　陈亚之诗帖跋有徐积书【纎网瑚】
　　顔复
　　顔复字长道鲁人嘉祐中诏郡国敦访遗逸京东以复言凡试于中书者二十有二人考官欧阳修奏复第一赐进士为校书郎元祐初召为太常博士改天章阁待制【宋史】
　　陈亚之诗帖防有顔复书【纎网珊瑚】
　　刘焘
　　刘焘字无言长兴人未冠入太学与陈伯亨称为八俊元祐三年苏轼知贡举称其文章典丽中甲科善书笔势遒劲召修阁帖遗文五十卷号见南山集【万姓统谱】
　　刘焘笺题便不类今人书使之春秋高江东又出一羊欣薄绍之矣【山谷集】
　　刘无言以草书名世晩年用笔圆熟【书史会要】
　　郑惇方
　　郑惇方字希道荥阳人作篆髓六卷字义一篇凡古今字説班阳贾许二李二徐之学其精者皆在其有未尽傅以新意【东坡集】
　　李康年
　　李康年字乐道江夏人
　　跋李康年篆心经
　　江夏李君康年好古博学而小篆尤精以私忌日篆般若心经为其亲追福而求余为跋尾余闻此经虽不离言语文字而欲以文字见欲以言语求则不可得篆画之工盖亦无施于此况所谓跋尾者乎然人之欲荐其亲必归于佛而作佛事当各以其所能虽画地聚沙莫不具足而况篆字之工若此者邪独恐观者以字法之工便作胜觧故书其末普告观者莫作是念元丰五年十二月十三日【东坡集】
　　李康年篆
　　余尝论二王以来书艺超轶絶尘惟顔鲁公杨少师相望数百年若亲见逸少又知得于手而应于心乃轮扁不传之妙赏会于此虽欧虞禇薛政须北靣尔自为此论虽平生翰墨之友闻之亦怃然瞠若而已晩识子瞻评子瞻行书当在顔杨鸿雁行子瞻极辞谢不敢虽然子瞻知我不以势利交之而为此论李乐道白首心醉六经古学所著书章程句断絶不类今时诸生身屈于万夫之下而心亨于江湖之上晩寤籀篆下笔自可意直木曲鐡得之自然李丞相斯唐少监杨冰不知去乐道逺近也当是传其家学观乐道字中有笔故为乐道发前论蔡君谟行书世多毁之者子瞻尝推宗之此亦不传之妙也【山谷集】
　　文勋
　　文勋字安国官太府寺丞善论难剧谈工篆画【书史会要】苏轼文勋篆铭云世人篆字隶体不除如浙人语终老带吴安国用笔意在隶前汲冡鲁壁周鼓秦山【东坡集】
　　南岳镇南门有篆书南岳二字转运判官文勋篆雄伟劲浄为世所珍【丁谓玉册文】
　　跋文安国篆
　　景修谈金陵近事亹亹皆可人意非防绎展转不能中程度谐律吕文安国余与之逰三十年善论难剧谈切中尤得于罇爼间为多尝谓其宿畴预计不如是必有脱畧可指议防然篆笔方严劲正未尝妄立一笔岂舌端笔次自应相契故如是抑机警爽悟不谋而然邪聼言观书如会兹境可胜慨叹【姑溪集】
　　孙朴
　　孙朴字元忠亲书华严经八十卷累万字无有一防一画见怠惰相【东坡集】
　　赵汝霖
　　赵汝霖学九成宫刻漏铭于正书尤工殆咄咄逼真矣行书则别是一家【姑溪集】
　　葛苇
　　苏轼赠葛苇诗云小诗试拟孟东野大草闲临张伯英【东坡集】
　　柳瑾
　　柳瑾字子玉善作诗及行草【东坡集】
　　柳闳
　　柳闳字展如黄庭坚赠诗云妙年勤翰墨银钩烂纵横【山谷集】
　　苏轼跋柳闳楞严经后云吾甥柳辟孝弟夙成自童子能为文不幸短命其兄闳为手冩此经【东坡集】
　　朱和叔
　　朱和叔宜州人黄庭坚与朱和叔诗云承颇留意于学书要须古人为师笔法虽欲清劲必以质厚为夲【山谷集】
　　张乂祖
　　张乂祖南阳人喜用郎竒心散卓笔能作瘦劲字【山谷集】
　　马中玉
　　马中玉翰墨颇有劲气如李西台但少妍耳诗句亦不草草至其作乐府长短句能道人意中事【山谷集】
　　洪刍
　　洪刍字驹父黄庭坚与驹父书云昨得书见笔札已眼明大字悬手书勿令欹斜失威仪乃佳【山谷集】
　　丘敬和
　　丘敬和摹仿右军书笔意润泽【山谷集】
　　高述　潘岐
　　高述潘岐皆能赝作东坡书【山谷集】
　　高述丹阳人潘岐齐安人皆有文艺其风声气格见于笔墨间时作苏轼笔或能乱真【书史会要】
　　王蕃
　　王蕃字观复书虽未及工要是无秋毫俗气盖其人胸中块磊不随俗低昂故能若是【山谷集】
　　张载熈
　　张载熈共城人名家子好文尤善笔札【山谷集】
　　李彭
　　李彭字商老灌园修水之上笔画一出人争传寳【石门文字禅】
　　李商老字画有钟王之风自言法右军之赡丽用鲁公之气骨猎竒峭于诚悬体韵度于凝式【书史会要】
　　周夀
　　周夀字元翁茂叔子【山谷集】　元翁词翰之妙前辈多称之【朱子文集】
　　张举
