<!-- { "loadSidebar": true } -->
　　张谧正书天寳九年【京兆金石録】
　　工部尚书郭虚已碑
　　顔真卿撰并书天寳十一年【金石録】
　　河南府防军郭揆碑
　　顔真卿撰并正书天寳十一年三月【金石録】
　　右骁衞将军刘仲奨碑
　　王卓撰僧智铨书天寳十二年【金石録】
　　赠文部郎中薛悌碑
　　苏预撰徐浩八分书天寳十三年二月【金石録】
　　国子司业苏预撰武部郎中徐浩八分悌长卢人中宗时为雍州司兵防军坐魏元忠流死袁州天寳中子伯连为咸宁令追赠悌文部郎中【集古録目】
　　资州刺史裴仲将碑
　　陆璩撰徐浩八分书并篆额天寳十三年【金石録】
　　赠坊州刺史韦余庆碑
　　徐浩八分书天寳十三载【诸道石刻録】
　　永阳太守姚奕碑
　　达奚珣撰徐浩正书并八分题额天寳十四年二月【金石録】
　　右唐姚奕碑奕崇子也新唐史云崇諡文献而此碑及张説所撰崇碑皆云諡文贞盖崇父懿已諡文献父子罕有同諡者当以碑为正【金石録】
　　赠汝南太守郭慎徽碑
　　族弟汭撰顾戒奢分书天寳九载立【京兆金石録】
　　代州都督薛仁贵碑
　　著作郎文馆学士苖神客撰仁贵孙领军衞兵曺参军伯嶷书薛礼字仁贵河东汾隂人官至明威将军代州都督碑以天寳二年立在安邑【集古録目】薛仁贵碑苖神客撰云公讳礼字仁贵河东汾隂人也唐书列传云仁贵绛州龙门人又不云名礼余家集録薛氏碑尤多据仁贵子楚玉碑亦云父仁贵尔仁贵为唐名将当时甚显著往往见于他书未尝有云薛礼者仁贵本田家子奋身行阵其仅知姓名尔其曰名礼字仁贵者疑后世文士或其子孙増为之也列传又载仁贵降九姓事云军中为之歌曰将军三箭定天山战士长歌入汉闗仁贵卒于永淳中碑以天寳中建不载汉闗之歌不应遗畧疑时未有此歌亦为后人所増尔【集古録】
　　补
　　池州刺史冯公碑
　　此当是道士冯道力父名仁【阙】字太道力与刘承祖占宗当受命潜布欵诚开元中拜道力银青光禄大夫冀国公而又拜其父朝散大夫使持节池州诸军事池州刺史也开元十一年五月卒十一月壬申塟咸阳北原建碑今在长陵西碑云意得珠谋参黄石同心戴舜以为天子盖指宗受命事也书者为国子监丞郭谦光谦光又尝书韦维碑见郑樵金石畧朱长文古碑考则其书亦小有声者此碑分自是名家惜剥蚀不可搨余与王咸阳従碑上録之王公刻入金石遗文字多舛谬攷道力与刘承祖同事承祖开元十年坐姜皎事配雷州诏百官不得与卜祝之人往来而道力父尚尔建碑祸不及耶以道力事不显故参攷而着之【石墨镌华】
　　右碑在县东四十里汉长陵西下许野中字八分书剥落过半存者尽有可玩近下半入土中北望平衍莫知墓之所在拂拭苔藓辨别形似读之如右郭监丞当时名笔又分书唐太子右庻子韦维碑古碑考载在京兆向未搜得得见是碑亦差慰想并记【金石遗文】
　　赠工部尚书臧懐恪碑
　　鲁公此书伟劲而骨稍瘦于家庙诸碑皆可重也【石墨镌华】
　　今在三原县九陂城臧氏墓上碑文有广德元年十月字【金石文字记】

　　六艺之一録卷六十八
<子部,艺术类,书画之属,六艺之一录>
　　钦定四库全书
　　六艺之一録卷六十九　　　钱唐倪涛撰
　　石刻文字四十五
　　唐刻【丰碑】
　　五原太守郭英竒碑
　　苏预撰铭顾诫奢八分书韦述撰序乾元二年五月【金石録】
　　慕容承初碑
　　泉隠撰田隠頴书顾诫奢篆额至徳二年立【京兆金石録】
　　赠太保郭敬之碑
　　侍中苗晋卿撰中书侍郎平章事萧华书敬之字敬之华州新郑人仕至夀州刺史以子子仪贵追赠太保碑以肃宗元年建寅月立【集古録目】
　　岷州司马梁思楚碑
　　郭翥撰衞秀集王右军书上元元年十月【金石録】秀笔工之善模者也其自谓集书信矣无足多取也书譬君子皆学乎圣人而其所施为未必同也【集古録】
　　工部尚书来曜碑
　　张镐撰序萧昕撰铭韩择木八分书肃宗御篆额上元二年正月【金石録】
　　太尉李光弼碑
　　顔真卿撰张少悌行书广徳二年十二月【金石録】张少悌书此碑在张谊书姜嫄碑之上后五百年有巾男子盛时泰借姚氏法书四十种内有此帙敬为书评归之【牍记】
　　张少悌书在当时不大知名而此碑殊劲拔清圎深得右军行草遗意惜残缺不完且于李公中兴伟畧不得一一证之唐史耳【石墨防华】
　　今在富平县儒学【金石文字记】
　　赠左仆射韦陟碑
　　李纾撰侄元正书上元元年【京兆金石録】
　　上柱国任君碑
　　正书上元三年十一月今在汾州府南门二里文侯村任君名恭官至金紫光禄大夫上柱国临济县开国男贞观十七年二月卒【金石文字记】
　　臧希晏碑
　　广徳二年朝议郎守衞尉少卿淮阳县开国男韩秀弼八分书书法清劲可喜其能不因开元帝之好而变者乎【弇州山人藁】
　　尚书臧懐恪碑
　　右唐臧尚书墓碑顔鲁公撰并正书尚书墓在陜西之三原县顔公此刻人间少传予向以使事道陜得之尚书七子希崇希旭希忱希愔希景希晏希譲皆为显官而希譲至鲁国公顔公文集复有臧氏纠宗碑书七子官爵与此不同【金薤琳琅】
　　臧懐恪碑顔鲁公撰并书懐恪再为王晙萧嵩兵马使积官右武衞将军封上蔡县侯三赠而至工部尚书则以子希譲贵故也兄懐亮至左羽林大将军懐恪有子七人咸显而希譲官至尚书节度使鲁国公碑称兄弟子姓勋贤间出自天寳距于开元乗朱轮而拖珪组者数百人而唐史不为立传故聊载之书法伟劲不减家庙茅山而石完不泐尤可喜也金石録又载韩择木书第三子太子賔客希忱碑及希晏碑皆韩秀弼书之希譲胄士也而能为不朽计乃尔诚有过人者矣【弇州山人藁】
　　国子司业顔允南碑
　　寳应元年立在使防【京兆金石録】
　　碑不见其首尾其字画与所叙述盖真卿所撰并书其兄允南之碑也【集古録目】
　　右顔氏残碑以家庙碑攷之是顔允南碑也家庙碑云允南歴殿中膳部司封郎中司业金乡男此碑云肃宗入中京迁司封寻封金乡县男又云迁国子司业此碑云二子颎【缺】颎好为五言诗授校书郎早卒家庙碑亦云颎好五言校书而此碑又云与弟允臧同时台省则为允南可知不宜惟书颎事家庙碑云侍郎蒋冽赏其判此碑云为崔器所赏小不同尔【集古録】
　　余谓顔鲁公书如忠臣烈士道徳君子其端严尊重人初见而畏之然愈久而愈可爱也其见于世者亦不必多然虽多而不厌也故虽其残缺不忍弃之【同上】
　　吏部侍郎郑英齐碑
　　张楚金撰史惟则八分书并篆永泰元年十一月【金石録】
　　赠太子賔客田道生碑
　　于益撰摰宗行书并篆额永泰元年【京兆金石録】
　　太子太傅庾光先碑
　　徐浩撰史惟则书永泰元年【京兆金石録】
　　鄂州长史游浦碑
　　八分书书撰人姓名残缺永泰二年【金石録】
　　赠潞州都督桑如珪碑
　　陈翊撰张少悌正书永泰元年【京兆金石録】
　　赠华州刺史顔显甫碑
　　孙男真卿撰并书永泰二年【京兆金石録】
　　京兆尹鲜于仲通碑
　　顔真卿撰并正书大厯二年正月【金石録】
　　右唐鲜于仲通碑顔真卿撰并书仲通以多财结杨国忠荐为剑南节度使讨南诏蛮大败国忠为讳之再荐为京兆尹其始卒无他可称见于史者惟尝表请国忠兼领剑南节制及为国忠立碑颂功徳耳鲁公为此碑称述甚盛以此知碑志所载是非褒贬果不可信虽鲁公犹尔况他人乎明皇实録称仲通以漏禁中语贬邵阳司马而碑言为国忠所忌贬小人之交初以利合终以败理固然也【金石録】
　　左骁衞将军郭英杰碑
　　徐浩撰张芬正书大厯二年七月【金石録】
　　亳州刺史刘瓌碑
　　路撰李着八分书并篆大厯二年十月【金石录】
　　严浚碑
　　席豫撰徐浩行书大厯二年立【金石録】
　　右唐严浚碑徐浩书题礼部尚书防阳县开国子席某撰而其名残缺不可辨按天寳中席豫尝为此官而碑末有云豫平生交好知其为席豫撰也唐书列传云浚华州华隂人而碑言冯翊临晋人碑文字剥落所存无防惟其首大字十二尚完好笔法竒伟可爱云【金石録】
　　郭英乂碑
　　元载撰史惟则八分书大厯三年正月【金石録】
　　右唐郭英乂碑元载撰按唐书百官志开元中増集贤待制官至永泰时勲臣罢节制无职事皆待制于集贤门凡十三人今此碑载英乂永泰元年实领此职余观常述所撰集贤堂记开元天寳间凡名于集贤者皆一时文学之选盖官以待制为名所以备人主顾问言语侍従之臣也今乃以武夫庸人参于其间可乎代宗之政其纪纲废弛者多矣岂特此而已哉【金石録】
　　沛县令于黙成碑
　　子休烈撰刘单铭史惟则八分书大厯三年正月【金石】録
　　魏少游碑
　　徐浩撰并行书大厯三年三月【金石録】
　　赠司空李楷碑
　　杨炎撰史惟则八分书并篆额大厯三年立【诸道石刻録】
　　赠太常王仁忠碑
　　江夏太守李邕撰都水使者集贤殿学士史惟则八分书仁忠字揖太原祁人位至左千牛衞将军永泰中以子崟赠太常卿碑以大厯三年立【集古録目】
　　万年县令徐昕碑
　　韩云卿撰韩择木八分书李阳氷篆额大厯四年三月【金石録】
　　右唐徐昕碑韩云卿撰碑云昕为并州録事防军相国姚元之为法曺笞部人部人诬上反状天后临朝方树刑威诏公先假风宪然后按诘公表直元之则天大怒将贻鼎镬终能犯顔晓辨正刑而出果如云卿所书昕可谓贤矣而唐史不载其事因为録之昕者有功従弟其忠厚之性固宜异于他人也【金石録】
　　吏部侍郎王延昌碑
　　兵部郎中邵説撰广州都督徐浩八分书延昌京兆人官至吏部侍郎集贤院待制碑以大厯四年立【集古録目】
　　赠扬州都督段府君碑
　　杨炎撰萧正正书大厯四年十月【金石録】
　　唐张増段行琛碑此碑名不着而书法遒逸丰美极是当家书者为张増増无书名亦可以知唐人能书者多矣非此碑则后世不知有増也按碑行琛者忠烈公秀实父忠烈兄弟四人长祥頴次公次秀成次同頴史传不着因为拈出碑又不署撰文者姓名岂即张増邪忠烈公汧阳人碑在汧阳完好可搨赵明诚金石録又有一碑云杨炎撰萧正书与此不同而却无此碑岂段公有二碑邪书之以俟考【石墨镌华】唐段行琛碑大厯十四年张増楷书李同系篆额【金石表】
　　左武衞中郎将臧希忱碑
　　韩择木撰并八分书大厯四年【金石録】
　　赠郓州刺史张大询碑
　　于益撰従侄彦之书大厯四年【京兆金石録】
　　赠大尉辛云京碑
　　元载撰史惟则八分书并篆额大厯四年【京兆金石録】
　　东都留守李憕碑
　　中书舍人李纾撰洪州刺史沈传师书商州防御随军储彧篆额憕陇西成纪人官至礼部尚书东都留守禄山叛攻东都城陷死之追赠太尉諡曰忠毅碑以大厯四年立【集古録目】
　　左仆射裴冕碑
