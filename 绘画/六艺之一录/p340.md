<!-- { "loadSidebar": true } -->
　　世传王羲之书兰亭叙惟定武所蔵石刻独得其真乃欧阳询所摹刻之唐内府者也熹尝见三本纸墨不同而字迹无异缙绅题者剖析毫末议论纷然大约奇秀浑成无如此搨陈舍人至淛东极论书法携此本观之防来后世书者刻者不能及矣亦可为一慨云淳熈壬寅嵗淛东提举常平司新安朱熹记
　　右朱子文集
　　断石本此帖与余家所蔵断石本画无毫髪异定石羽化之后赝本盛行而真赝遂易位矣竹溪其珍秘之十五城勿轻换　定武本初薛氏子去旧石刋此本以代之今士大夫家蔵及都城鬻书人所货者皆薛氏续刋本也竹溪此本亦然去断石本逺矣三石本此婺州倅防本也前軰有评其定武典型石初裂为三号三石本亦名梅花本后裂为五余家兼有此二本石今不存矣【跋林竹溪禊帖】
　　右后村题跋
　　兰亭出扵唐诸名手所临固应不同然其下笔皆有畦町可寻惟定武本锋蔵画劲笔端巧妙处终身效之而不能得其髣髴世谓此本乃欧阳率更所临予谓不然欧书寒峭一律岂能如此八面变化也此本是真迹上摹出无疑学右军者书至兰亭止矣今世所传石本刓一角者皆定武所自出也然其工拙妍丑如人面之不同覧者自当具眼耳又定武一石前軰纷纷各有异论既有眼必知所择定不向人言下转也此卷有山谷题字山谷之言云尔乃知当时真赝混淆矣山谷之孙字子迈今为农丞过予见后题欲乞去予不忍与以为去此题则兰亭废矣周翰者文及之字多见其名扵书帖后雅尚如许亦足以赎粉昆之疵矣嘉泰壬戌十有二日白石道人姜防尧章书
　　右白石道人集
　　宋克仲温戏书赵子昂兰亭十三跋【在松江】
　　兰亭墨本最多惟定武刻独全右军笔意此薛绍彭家所拓者不待聚讼知为正本也至元己丑三衢舟中书时过安仁镇正月望日【此三行繇字字大七八分】
　　兰亭帖自定武石刻既亡在人间者数有日减无日增故博古之士以为至寳然极难辨又有未损五字者五字未损其本尤难得此盖已损者独孤长老送余北行携以自随至南浔北出以见示因从独孤乞得擕入都他日来归与独孤结一重翰墨縁也至大三年九月五日孟頫跋扵舟中独孤名淳朋天台人【此四行零四字字比上差小一半皆繇字】
　　兰亭帖当宋未渡南时士大夫人人有之石刻既亡江左好事者往往家刻一石无虑数十百本而真赝始难辨矣王顺伯尤延之诸公其精识之尤者扵墨色纸色肥瘦秾纎之间分毫不爽故朱晦翁跋兰亭谓不独议礼如聚讼盖笑之也然传刻既多实亦未易定其甲乙此卷乃至佳本五字镵损肥瘦得中与王子庆所蔵赵子固本无异石本中至寳也至大三年九月十六日舟次寳应重题
　　兰亭诚不可忽世间墨本日亡日少而识真者日难其人既识而蔵之可不寳诸十八日清河舟中
　　河声如吼终日屏息非得此卷时时展玩何以解日盖日数十舒卷所得为不少矣廿二日邳州北题【此段同十三跋】
　　昔人得古刻数行専心而学之便可名世况兰亭是右军得意书学之不已何患不过人耶
　　学书在玩味古人法帖悉知其用笔之意乃为有益右军书兰亭是已退笔因其势而用之无不如志兹其所以神也昨晚宿沛县廿六日早饭罢题
　　书法以用笔为上而结字亦须用工盖结字因时相传用笔千古不易右军字势古法一变其雄秀之气出扵天然故古今以为师法齐梁间人结字非不古而乏俊气此又存乎其人然古法终不可失也廿八日济州南待闸题
　　廿九日至济州遇周景逺新除行防监察御史自都下来酌酒扵驿亭人以纸素求书扵景逺者甚众而乞余书者坌集殊不可当急登舟觧防乃得休是晚至济州北三十里重展此卷因题
　　东坡诗云天下防人学杜甫谁得其皮与其骨学兰亭者亦然黄太史亦云世人但学兰亭面欲换凡骨无金丹此意非学书者不知也十月一日
　　顷闻吴中北禅主僧名正吾号东屏有定武兰亭是其师晦岩照法师所蔵从其借观不可一旦得此喜不自胜独孤之扵东屏贤不肖何如也廿三日将过吕梁泊舟题
　　大凡石刻虽一石而墨本絶不同盖纸有厚薄麄细燥湿墨有浓淡用墨有轻重而刻之肥瘦明暗随之故兰亭难辨然真知书法者一见便当了然政不在肥瘦明暗之间也十月二日过安山北夀张题【此三行作蚕头章草】
　　右军人品甚髙故书入神品奴小夫乳臭之子朝学执笔暮已自跨其能薄俗可鄙可鄙三日泊舟虎陂待放闸书【此三行作繇字颇粗】
　　庚戌九月望夜秉烛録赵魏公子昂十三跋兰亭一过付沈文举子时年四十有四吴郡宋充书
　　右吴中宋充书赵魏公兰亭十三跋予爱赵公跋语有益于学者于是乎书天顺改元嵗丁丑夏四月廿四日吉水王佐题
　　右格古要论
　　仆曩时侍赵文敏公学书暇日尝论禊帖定武本佳者絶难得僧独孤本见存更有赵子固及越人倪中刚武唐吴静心此三本流落人间不知何如至正甲申谒莹之于竹庄出此本见示乃其祖静心先生所藏文敏公题跋甚详诚可寳也句曲外史张雨
　　右汪珂玉瑚网
　　薛绍彭自为一书辨定武石刻号称详宻李学究本最所寳惜当时士大夫家有此刻者可缕指数而苏才翁所蓄则钱惟演家物也后陈季常得之后曾觌得之最后子固得之尝江行覆舟入水濒死犹手握之髙出水面不置曰吾性命可弃也而此不可弃其见寳惜如此子固死遂流落江东予闻诸陈子山陈子山闻之张伯雨云此卷意度与今御府蔵唐人响搨葢相似而周君自言得之江东印章题跋具可徴其为李本何疑哉洪武四年嵗在辛亥冬十月癸巳眉山苏伯衡识
　　右苏平仲集
　　学书家视兰亭犹学道者之扵语孟羲献余书非不佳惟此得其自然而兼具众美譬之徳盛仁熟而动容周旋中礼者非勉强求工者所及也此卷刘防孟诸公鍳定以为定武旧本初见未觉其妙乆玩之令人有悟入处真可寳也哉
　　右方孝孺逊志斋集
　　姜尧章所记定武兰亭五字或损或不损偏傍结构与在明秘蔵本不必尽合然一展阅间纸色搨法知为北宋时物无疑也悦生堂一百十七刻以修城为甲而定武诸本次之古懿永兴宣城又次之在明其自保爱故当不出此数种也
　　右弇州续集
　　兰亭叙六朝时已有刻石余收开皇本是隋时刻者唐文皇因见刋本遂访真迹扵越州辨才得之命汤普彻冯承素禇遂良欧阳询各摹一本原与隋时本相似不知宋代何以独称定武为欧阳询摹下真一等羣公聚讼縁此而起以至画波撇之间各加辨证又有五字损本七字损本及防字首行有阙有全纷纷同异如王顺伯尤延之軰而吴兴踵之为十三跋十七跋独尊定武不知右军肯头否也
　　右董其昌书画眼
　　宋搨兰亭帖此禊帖所谓兰亭叙正本赐潘贵妃者及秘殿圗书印乃是作一小册子扵绫面书记耳是元初人装贉池皆零落后有朱紫阳及柯丹邱题仲穆诸公跋末有老僧作胡语末云付之东屛永镇山门按赵吴兴独孤长老兰亭十三跋内称吴中北禅主僧东屏有定武兰亭从其借观不可一旦得此喜不自胜独孤之与东屛其贤不肖可知也此本为六观堂世藏岂真北禅物耶苐细防是木本及取姜尧章偏傍攷证之所谓仰字如针眼殊字如蟹爪列字如丁形云字防带肉颇可据它未必尽尔又中所注曾字乃作一钩磔黄长睿谓押缝僧字之误今亦不然也字形视他本差大而中多行笔雄逸圎秀天真烂然又圣敎序古刻佳字皆从此中摹出吾不知扵定武何如复州以下皆当雁行矣始吾一再题皆谓定本而不能辨木本所以后阅米海岳书史称杜氏收唐刻板本兰亭与吾家所收俱有锋势笔活回视定本及世妄刻之本异又云钱唐关景仁收唐石本佳扵定武不及余家板本逺甚米髙自标树乃尔即世所闻三米兰亭是也理庙题作正本且所谓有锋势笔活语岂三米耶抑杜氏本耶若老僧付东屛一跋恐是好事者附会成画蛇足耳语云兰亭如聚讼吾向者不熟律漫谓长歌遂作一番错断公案然此本亦自不辱也【跋宋搨兰亭帖】
　　莫云卿甚爱吾此本以为在定武上而周公瑕不然之扵跋尾颇出异议人或以难余余谓昔裴逸民性宏放爱杨乔之有髙韵乐彦辅性精纯爱杨髦之有神检论者评之以乔虽髙韵而检不匝乐言为得然并为后出之儁此本之视定武殆犹杨乔之有髙韵而防伤检者乎要之亦伯仲也然遂欲定周莫之优劣比扵裴乐则吾未敢知
　　余尝见开元石本禇河南临本与此虽小有不同然皆行笔也定武稍真为一时赏重然米南宫絶不喜之其后模者日益楷而小非复故歩矣相传定武为欧阳率更临故楷法多胜禇河南临则行法胜葢皆以其质之近为之耳米笔佻以故不欲为定武左袒与公瑕之谓此本不如定武者俱非笃论也
　　此本初为周氏六观堂物周生殁其家失之落拾遗人黄熊手熊尝借张氏摹石搨一纸作古色却割去真帖入旧装又携示今沈尚寳申学士乞题尾质之吾州曹氏得中金三十两以真帖一幅质周金华处得中金二十两最后事露曹氏却责令原卷而防金华殁复从其家购之始复合而售余损它器翫直数十千去乆之而吴中有刻兰亭叙者文休承为题尾加奬饰以为不下定武细阅之即张氏石本耳以此知余所得之妙信非凡器也
　　昔人称宋搨兰亭自定武外以复州为胜预章次之刘无言重刻禇摹兰亭为第三本今此帖称张澂摹勒上石葢昔人偶未见澂原石耳所谓循王家蔵本恐不甘复州豫章下也记余少时得石刻禇摹禊帖前四字为张即之书次为马轼圗禇摹状又次为米芾元章跋及賛于尾云元祐戊辰获此书崇寜壬午六月大江济川亭舟对紫金避暑手装禊帖之下仅绍兴二字御记及后有政和六年夏汝南装观察使印而已余七印皆米氏识也英景间吴中陈祭酒缉熈得此本谒馆阁诸大老跋凡十有三双钩入石余获石本后十余年陈裔孙以墨本来售仅余忠安等五跋而増元陈深十三跋扵前诘之则曰近以倭难窜身失后数纸耳陈深书向固未登石也余时不甚了了损三十千收之逾月小间较以石本不及逺甚又逾年检都元敬书画见闻记云祭酒殁此卷燬于火余闷闷不能巳然怪所以存此五跋者葢陈命工更临一本而刻此本以授少子今此其本也又数年始获此宋搨本内有范文正仲淹王文忠尧臣手书杜祁公苏才翁印识及米老题賛与前本同异防二十许字攷之米老书史无一不合而光尧秘记敷文鍳定又甚明确始悟陈所得盖米本耳陈本轻俊自肆至米跋则翩翩可喜使他人故不易辨此然亦不敢出入乃尔意米老尝别为赝本以应人又惧异时夺嫡故稍错综之耶此老白战博书画船其自叙以王维雪景六幅李主翎毛徐熈梨花易之损槖装矣能无作此狡狯变也余不足言独怪陈以平生精力与诸老先生法眼不能辨故详记其事扵张本以叹夫真赏之不易得也余赝本为友人尤子求乞去余咲曰售之苐无损人三十千
　　米襄阳谓此为禇河南的笔亦非也即称勾填清润又云以意改误易数字未有双钩廓填而意易者葢唐人扵河南临本上加双钩耳虎儿实知之不欲矫其父误谩定为诸葛正等扵赐本双钩又非也正当作贞宋人避其庙讳故余始谓能辨陈家本作于定国耳今乃能扵米家本作董狐书毕不觉一咲喷笋满案【题宋搨禇摸禊帖】
　　右弇州山人藁
