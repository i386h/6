<!-- { "loadSidebar": true } -->
　　李商老公辟家兄帖行草书
　　释法晖【已见】
　　法晖细书经塔
　　女李易安【已见】
　　李易安一剪梅词
　　宋蔡蘓黄米四大家合卷
　　蔡君谟临钟元常荐季直表帖
　　蘓子瞻次韵王晋卿送梅花一首帖
　　黄鲁直承谕帖
　　米元章献汲相国帖　　　米元章啓观使帖余垂髫时即喜事翰墨年来所藏前代名迹颇富若宋之四大家则未之有也搜罗廿年得彚此册诚为宇内第一大观昔赵子固云性命可轻至寳是保余于此帖亦云金华宋濂　延陵吴寛观记之
　　宋代法书名家济济册中四公当时负望后代推宗可为有传人而有传迹者也宋学士得彚其书于一册之中焚香静对恍揖诸贤于一室之中与之寤寐同堂也其乐何如耶即南面百城亦不与易也东海张弼
　　宋名公翰墨合卷
　　苏子瞻牡丹和韵诗帖　　苏子瞻官属帖
　　苏子瞻兖海帖　　　　　苏子由和子瞻诗帖
　　薛道祖昨日帖　　　　　米元章鸡黍诗帖
　　郭祥卿山头诗帖　　　　杨补之咏鞋词帖陈晋之题节义夫人传帖　吴傅朋行艺诗帖
　　宋贤十七劄子
　　宋公垂度支帖　　　　　叶道卿近遣帖
　　章子平承示帖　　　　　林子中前日帖
　　蒋颖叔遂往法济帖　　　　逵七月帖
　　刘无言昨夕帖　　　　　　煜久疎帖
　　叶石林人至帖　　　　　张天觉女夫帖
　　周美成前日帖　　　　　青谷徳止彛途诗帖
　　林彦振承诲帖　　　　　韩良臣近间帖
　　吴傅朋门内帖　　　　　吴居父伏自帖
　　叶正则观牡丹诗帖
　　右宋贤劄子十七帖皆一代名流鸿望魁垒英巨之笔往嵗客燕山尝从朱忠禧公緑防亭中阅此朱公好古家藏名迹甚富每爱惜此册以为刘公一劄可当十部从事诸贤濯濯单言片翰并有风致非近世雕虫之士所能比肩忠禧化去未久圗书散落此册为鬻画人持至江南思重参军见之凄惋遂出重赀购之命余题册尾余与思重皆忠禧文酒之客覩此不胜人琴之感非徒以诸公手泽之故耳王穉登书
　　右有宋名贤十七札首名绶者宋宣献公也名上有朱文印曰宋绶公垂公以楷名于宋今札亦是正书遒劲有法清臣者叶学士道卿也蘓之长洲人衡者章待制子也浦城人二公天圣嘉祐时人希者林子中也闽人之竒者蒋頴叔也草法老劲似王荆公逵者不知何人其札乃与颖叔者故次于此焘者刘无言也行草出入苏黄而风趣盎溢山谷云令天假以年江左又出一薄绍之矣殆非虚言梦得者叶石林也书法与停云所刻正同商英者张天觉也书与语皆不免俗透末后句者固如是耶邦彦者周美成也摅者林彦振也二公书俱类蔡元长岂气类相似耶世忠者韩蕲王良臣也史称目不知书晩忽有悟能作字工小词此札与运使借钱者时尚在军中或出佐史手正书有蘓长公风致説者吴傅朋也李清照金石録后序云尚余五七簏盗穴壁取去为吴説运使贱价得之即此也琚者吴居父也行草逼肖米元章若不视其欵未有不以为元章者适者水心居士叶正则也嘉王之立实发于公以与赵丞相议不合即拂衣归水心诗早已精严晩尤高古今诗亦淡宕可喜书法蔡君谟而自具风骨中间名煜者为青谷徳止者不知何人书亦可观此册旧为朱忠禧物后为谈岳山参军名志伊字思重者得之后又转入汪景辰家今年秋王越石舫中见之余极爱刘无言吴居父叶水心三札遂易得之畧疏其人于后愧疎陋未能徧考以竢世之博雅者崇祯甲戌年九月闲止居士曹函光书
　　南宋
　　沈与求【已见】
　　沈必先高秋气爽帖行书
　　胡安国【已见】
　　胡文定与信伯二帖　胡康侯稍疎奉问帖行书
　　吕颐浩【字元直第进士官至左右仆射赠太师谥忠穆先乐陵人徙齐州】吕元直台眷均福帖行书
　　李纲【已见】
　　李伯纪近被诏书帖行书
　　岳飞【已见】
　　岳武穆题池州翠光亭诗
　　刘光世【字平叔官至节度使封扬国公追赠鄜王谥武僖保安军人】刘平叔即辰秋思帖行书
　　尹焞【已见】
　　尹和靖前月帖　易传帖　虎邱帖　防稽帖教益帖　两收帖　久违帖　邢壻帖　主簿帖贵眷帖
　　蘓庠【已见】
　　蘓后湖诗翰帖
　　陈与义【已见】
　　陈简斋诗迹
　　范洁【字景圭绍兴间守光化军后守鄂州剑浦人】范景圭一舟帖　春泽帖并行书
　　徐梦莘【字商老绍兴廿四年进士官至知宾州擢直秘阁先开封人寓临江】徐商老久不上讯帖行书
　　赵鼎【字元镇崇宁五年进士官至左仆射赠太傅追封丰国公谥忠简闻喜人】赵元镇劄子楷书
　　韩世忠【已见】
　　韩忠武二词迹　韩良臣秋暑尚烦帖行楷书韩良臣高义帖行书
　　汪藻【已见】
　　汪彦章违别滋久帖行书　　汪龙溪误食胡桃帖
　　蒋璨　【见】
　　蒋宣卿诗帖行楷书
　　吴説【已见】
　　吴傅朋三诗帖游丝书　吴傅朋叙慰帖行楷书
　　张九成【已见】
　　张子韶宫祠帖行书　张横浦书黄庭经小楷书
　　朱敦儒【已见】
　　朱希真别后尘劳帖行草书
　　张纲【已见】
　　张彦正乞授封号帖行楷书
　　张浚【字徳逺徽宗时进士官至尚书右仆射枢宻使封魏国公赠太保加太师谥忠献汉州绵竹人】张徳逺逺辱手翰帖行书　张徳逺谈笑措置帖行书张忠献即日小帖行书　张魏公早上封事帖行书
　　张栻【字敬夫学者称南轩先生浚子官至修文殿修撰谥曰宣汉州绵竹人】张敬夫寄刘公诗帖
　　张孝祥【已见】
　　张安国闗彻帖行书　　张于湖学冨帖行书张于湖临存帖行书　　张安国嵗晏苦寒帖行书
　　龙大渊【官至縂管】
　　龙大渊嵗华帖行楷书
　　王之望【字瞻叔绍兴八年进士官至参知政事襄阳谷城人】王瞻叔即日薄寒帖行书
　　洪遵【字景严绍兴十二年进士官至同知枢宻院事资政殿学士谥文安饶州乐平人】洪景严暌逺许时帖行书
　　虞允文【已见】
　　虞雍公钧堂帖　　　　虞彬甫适造帖行书
　　叶衡【字梦锡绍兴十八年进士官至右丞相兼枢宻使赠资政殿大学士金华人】叶梦锡即日初冬帖行书
　　汪应辰【已见】
　　汪圣锡中庸毕工帖行草书
　　胡铨【已见】
　　胡邦衡台慈分赐劄子楷书
　　曽觌【字纯甫号海野官至少保汴梁人】
　　曽纯甫恵诲帖行书　　曽海野枫桥帖行书
　　王十朋【已见】
　　王梅溪宠示室铭帖行书
　　刘芮【官至刑部】
　　刘刑部和敬夫诗帖
　　王淮【已见】
　　王季海上恩帖行书
　　范成大【已见】
　　范至能垂诲帖草书　范至能玉帖行楷书范石湖金橘帖行书　范至能中流一壶帖行草书范石湖春晩晴媚帖行草书
　　谢谔【已见】
　　谢昌国倾耳剀切帖
　　朱熹【已见】
　　徽国文公编辑文字帖　朱子昼寒诗卷
　　朱文公自书武彛九曲诗卷
　　朱文公与侄六十郎帖　朱文公城南诗卷
　　朱晦翁赐书帖行书　朱晦翁与时宰二手劄行书
　　吴琚【已见】
　　吴居父观李氏谱牒帖行书
　　吴献恵题名帖行书　吴云壑急足帖行书
　　杨万里【已见】
　　杨廷秀夏清和帖草书
　　陆游【已见】
　　陆放翁书大圣乐词草书　陆务观长相思词五阕陆务观拜违顔侍帖行草书
　　放翁与仲信明逺二帖行草书
　　陆放翁自得我心诗迹行书
　　楼钥【已见】
　　楼大防梅天润帖行书
　　真徳秀【已见】
　　真西山与王周卿手简
　　洪咨防【已见】
　　洪圣俞道塲诗并札卷行书
　　魏了翁【已见】
　　魏鹤山遗陈深父子　魏华父昭代亲友帖
　　乔行简【字夀朋绍熈四年进士官至左丞相加少傅平章军国重事封鲁国公赠太师谥文恵婺州东阳人】
　　乔夀朋恐勤帖行书
　　方岳【字巨山号秋厓官中秘书出守匡庐秀水二郡】方秋厓滥尘札
　　杜范【字成之一字仪夫号立斋嘉定元年进士官至右丞相赠少傅谥清献黄岩人】杜丞相荐勤帖
　　吴文英【字君特号梦窗尝从吴潜毅夫逰四明人】吴梦词稿
　　张即之【已见】
　　张樗寮书遗志觉上人金刚经并跋正书
　　张温夫为母夫人书金刚经并跋
　　张温夫从者来归帖行草书　张温夫书酒仙诗卷张樗寮棐茗帖行书　张樗寮引年得谢帖行书张温夫溪防帖行草书
　　赵孟坚【已见】
　　赵子固题道塲诗行书　赵彛斋梅竹谱卷行书
　　张叔夏
　　张叔夏过韩平原庆乐园赋高阳台词迹
　　萧迂民
　　萧迂民与先之劄子行草书
　　杜良臣【已见】
　　杜良臣勤頋帖行楷书
　　陆秀夫【已见】
　　陆君实羣玉帖行草书
　　文天祥【已见】
　　文信国诸劄　　　文履善瑞阳帖小行草书信国手书小青口诗卷
　　文丞相途中三诗并简卷
　　【原文】收栁女信痛割肠胃人谁无妻儿骨肉之情但今日事到这里于义当死乃是命也奈何奈何途中有三诗今録至言至于此泪下如
　　邳州哭母小祥【九月七日】
　　我有母圣善鸾飞星一周去年哭海上今年哭邳州遥想仲季间木主布筵几我躬已不阅祀事付支子使我早沦落如此终天何及今毕亲丧于分亦已多母尝教我忠我不违母志及泉防相见鬼神共欢喜
　　过淮
　　北征垂半年依依只南土今晨渡淮河始觉非故宇故乡已无家三年一覊旅龙朔在何方乃我妻子所昔也无奈何忽已置念虑今行日云近使我泪如我为纲常谋有身不得頋妻兮莫望夫子兮莫望父天长与地久此恨极千古来生业縁在骨肉当如故
　　乱离歌六首
　　有妻有妻出糟糠自少结发不下堂乱离中道逢虎狼凤飞翩翩失其凰将雏二三去何方何虞国破家又亡不忍舍君罗襦裳天长地久逺茫茫牛女夜夜遥相望呜呼一歌兮歌正长悲风北来起彷徨
　　有妹有妹家流离良人去后携诸儿北风吹沙塞草萋穷猿惨澹将安归去年哭母南海湄三男一女同歔欷惟汝不在割我肌汝家零落母不知母知岂有瞑目时呜呼再歌兮歌恐悲脊鸰在原我何为
　　有女有女婉清扬大者帖学临钟王小者读字声琅琅朔风吹衣白日黄一双素璧委道旁雁儿雁儿秋无粱随母北去谁人将呜呼三歌兮歌愈伤非为儿女哭淋浪
　　有子有子风骨殊释氏抱送徐卿雏四月八日摩尼珠榴花犀钱落绣襦兰汤百沸香似酥歘随飞藿飘泥涂汝兄十三骑鲸鱼汝今三嵗知在无呜呼四歌兮歌以吁灯前老影明月孤
　　有妾有妾今何如大者手将玉蟾蜍次者亲抱汗血驹晨妆靓服临西湖英英雁荡飘璚琚风花乱坠鸟呜呼金茎沆瀣浮污渠天摧地裂龙虎徂美人尘土何代无呜呼五歌兮歌郁纡为尔迎风立斯须
　　我生我生何不辰孤根不识桃李春天寒日短空愁人北风吹随銕马尘初怜骨肉钟竒祸如今骨肉更怜我汝在空能撄我懐我死谁当收我骸人生百年何丑好黄粱得丧俱草草呜呼六歌兮勿复道出门一笑天地老
