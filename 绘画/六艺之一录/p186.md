<!-- { "loadSidebar": true } -->
　　陈章甫撰胡沛然行书天宝十年四月【金石録】
　　龙兴寺七祖堂颂陈章甫撰胡霈然书霈然书法虽未至而媚熟可喜今上党佛寺画壁有霈然所书多为流俗取去匣而藏之以为竒玩余数数于人家见之其墨笔尤工非石刻比也【集古録】
　　明禅师石灯防颂
　　正书无书撰人姓名天宝六年十月【金石録】
　　悯忠寺宝塔颂
　　至徳二载范阳府功曹参军兼节度掌书记张不矜撰承奉郎守经略军胄曹参军苏灵芝书【金石文字记】宋文惟简北庭事实曰燕京城东壁有大寺一区名曰悯忠唐太宗征髙丽回念忠臣义士没于王事者建此寺为之荐福东西有两砖塔髙可十丈是安禄山史思明所建此碑称御史大夫史思明奉为大唐光天大圣文武孝感皇帝敬无垢净光宝塔颂者是也春明梦余録曰此碑盖建于思明初归附之时其碑完好近日刘同人作帝京景物略谓碑上半防裂不可解且苏灵芝书名甚着当时乃谓为李北海自镌名尤误之甚不知北海自镌名乃伏灵芝也此碑书丹于石故以左为前【金石文字记】
　　长明灯颂
　　邵真撰王世则行书并篆永泰元年五月【金石録】
　　李商隐佛颂
　　吴华篆书广明元年十月【金石録】
　　南岳智顗思大禅师颂
　　沙门飞锡撰并书【歴代名画记】
　　道家
　　元灵应颂
　　中南楼观宗圣观尹喜宅也宗梦老子真容得于此玉真公主为道士居于此故此碑述梦事以及玉真归美唐室仓部郎中戴璇撰序户部郎中刘同升撰颂开府仪同三司尚书右仆射曽孙戴伋书书法分隶颇丰润第骨力乏耳称曽孙为璇也然则碑云天宝元年建不知追成颂序之日而称乎抑亦当伋时乎伋官仆射而史不书遂无从攷【石墨镌华】
　　今在盩厔县楼观赵崡曰此颂刻于宗圣观碑之北面唐人分书甚佳但经元人翻本减弱矣【金石文字记】
　　庆唐观金箓斋颂
　　史惟则书晋州【金石略】
　　天宝二年崔明允撰史惟则八分书今在浮山县龙角山【金石文字记】
　　玉真公主修功徳颂
　　李成撰吴郁行书天宝二年七月【金石録】
　　嵩阳观纪圣徳颂
　　右唐嵩阳观纪圣徳颂天宝中明皇命方士链丹于此观林甫献颂称述功徳焉天宝之政荒淫无度而明皇区区方欲链丹以祈长生岂不可笑乎【金石録】
　　灵防观金箓斋颂
　　卫包撰并篆书天宝九年四月【金石録】
　　卫包撰并书字为古文宗自开元中每嵗之千秋节设金箓斋于华岳云防宫碑以天宝九年四月立【集古録目】
　　右开元金箓斋颂虽不著书人名氏而字为古文实为包书也唐世华山碑刻为古文者皆包所书包以古文见称当世甚盛盖古文世俗罕通徒见其字画多竒而不知其笔法非工也余以集録所见三代以来古字尤多遂识之尔【集古録】
　　灵防观修三方功徳颂
　　卫包撰并篆书天宝九年四月【金石録】
　　唐右补阙内供奉集贤院修书卫包撰并书字为古文防碑天宝中诏立功徳于华山云防宫并安御容重饰金天王庙前御制碑而作此颂以天宝九年四月立【集古録】
　　华阳颂
　　天宝九年
　　右华阳颂唐宗诏附宗尊号曰圣文神武皇帝可谓盛矣而其自称曰上清弟子者何其陋哉方其肆情奢淫以极富贵之乐盖穷天下之力不足以赡其欲使神仙道家之事为不无亦非其所可冀矧其实无可得哉甚矣佛老之为世惑也佛之徒曰无生者是畏死之论也老之徒曰不死者是贪生之説也彼其所以贪畏之意笃则弃万事絶人理而为之然而终于无所得者何哉死生天地之常理畏者不可以茍免贪者不可以茍得也惟积习之乆者成其邪妄之心佛之徒有临死而不惧者妄意乎无生之可乐而以其所乐胜其所可畏也老之徒有死者则相与讳之曰彼超去矣彼解化矣厚自诬而托之不可诘或曰彼术未至故死尔前者茍以遂其非后者从而惑之以为诚然也佛老二者同出于贪而所习则异然由必弃万事絶人理而为之其贪于彼者厚则舍于此者果若宗者方溺于此而又慕于彼不胜其劳是真可笑也【六一题跋】
　　太清宫灵溪院颂　李芝芳书【碑帖攷】
　　紫极宫述道徳颂　韩滉书【碑帖攷】
　　唐刻【赞】
　　昭陵六马赞
　　欧阳询八分书贞观十年殷仲容书降王名附【金石録】
　　骨利献马赞
　　欧阳询书在凤翔府【金石略】
　　东方朔画像赞
　　晋夏侯湛撰顔真卿正书天宝十三年十二月【金石録】东方朔画赞晋夏侯湛撰顔真卿书赞在文选中今较之选本二字不同而义无异也选本曰弃俗登仙而此云弃世选本云神交造化而此云神友【集古録】画赞碑隂唐顔真卿撰并书湛赞开元八年徳州刺史韩思复刻于庙天宝十三年真卿始别书之【集古録】顔鲁公平生冩碑唯东方画赞为清雄字间栉比而不失清逺其后见逸少本乃知鲁公字字临此书虽大小相悬而气韵良是非自得于书未易为此言也【东坡集】
　　东方曼倩画赞昔顔鲁公守平原时书今其石刓剥后世复摹搨以传然鲁公于书其神明焕发正在笔画外若弮朱墨而印于石者此待诏书耳果有道耶【广川书跋】
　　穆先生得古搨重刻之石其期立等字多譌想其元搨漫防者时有之矣余前过平原留意踪迹之迄不可得后乃购得此本字更明悉何甞有譌字且其篆题兼存尤古雅峻峭全无钝质俗态此时阳冰称髙手乃其文采风流不及此十二字也其赞字眎顔他书尤瘦劲恬适与家庙碑相上下盖公中年制作最为得意想此搨在穆先生所收数百年之前可见世之罕物时时在人家但不易遇耳【墨林快事】
　　画赞碑隂唐顔真卿撰并书湛赞开元八年徳州刺史韩思复刻于庙天宝十三载真卿始别书之【集古録】余既得先生画赞自记希有之遇矣其后又得此记字比画赞更大而笔尤丰伟锋芒转换一一如新盖搨更在前者遂成完璧其题乃八分鲁公分书更少见尤可宝也【墨林快事】
　　圯上图赞
　　李徳撰齐雅正书元和五年三月【金石録】
　　李徳撰沈传师正书永贞元年【诸道石刻録】
　　孔子弟子赞
　　唐明皇源乾曜卢从愿李抗元符冲张嘉贞宋璟陆余庆姚元崇苏颋裴漼撰正书无名氏篆额元和十年十二月孟简立在州学【复斋碑録】
　　孔子老子顔子赞
　　屈安书兖州　又一碑在海州【金石略】
　　忠烈公庙香炉赞
　　沙门蕴让述天台散人【下缺】碑録云濮阳鹏书字体甚怪干符六年五月【复斋碑録】
　　游善权寺呈李功曹赞　李飞书【墨池编】
　　释氏
　　弥陀赞
　　殷彦方撰钟绍京正书开元二十年五月【金石録】
　　休光寺真法师行业赞
　　洪元眘书天宝十五年越州【金石略】
　　兴唐寺石经藏赞
　　石经藏者唐开元中长安兴唐寺僧所立东都白马寺主嗣安为序隶书无名氏礼部尚书席豫等为赞其间蔡有邻八分书者二顾戒奢真书者一翰林待诏张芬八分书者三其余三人缺亡姓名又其余皆不著书人名氏或作者所自书也碑以天宝中立【集古録目】
　　兴唐寺石经藏赞皆其作者自书而八分者数家惟蔡有邻着其姓氏有邻名重当世杜甫甞称之于诗其为苑咸所书小字与三代器铭何异可谓名实相称也余家集録有邻书颇多皆不若此赞故尤宝之余初不识书因集古着録所阅既多遂稍识之然则人其可不勉强于学也【集古録】
　　慧解寺三门楼赞
　　李宥撰周籝金行书大厯十二年六月【金石録】
　　周籝金行书大厯十二年六月在府城开元寺三门石柱上【访碑録】
　　石灯防赞
　　富顺监碑目有唐石灯防赞并序元和进士元鋭撰庄伯良书富顺令孟公才刻【蜀中方物记】
　　智者大师画赞
　　顔真卿撰侄顔颙正书男汝玉篆额大和四年冬季月建【复斋碑録】　又一碑沙门行昉八分书【诸道石刻録】
　　尊胜幢赞
　　韩极文邬员行书无年月【金石録】
　　一行禅师真赞　京兆府【金石略】
　　开元寺净土院石灯防赞
　　张鹤撰傅如玉书天宝六年六月
　　道家
　　云台观三方赞
　　魏包篆书在华州【金石略】
　　唐刻【文】
　　赵冬曦祭尧庙文
　　八分书开元二十三年二月【金石録】
　　赵冬曦祭仲山父文
　　八分书开元二十三年二月【金石録】
　　郑防祷华岳文
　　开元二十三年四月二十三日【复斋碑録】
　　韩赏祭岳庙文
　　韩择木八分书天宝元年四月立在华山【金石録】右补阙韩赏撰诸王侍书荣王府司马韩择木八分书自陈其志以忠君忧国为己任以盟于神天宝元年四月刻在华岳【集古録目】
　　唐昭告华岳碑韩择木以八分名昔人评之曰虽姿宇不至峻茂而严正可畏杜子美云尚书韩择木骑曹蔡有邻开元以来数八分观此碑良是碑文韩赏为补阙祷华岳而作大要与神盟欲忘身奉国其词则余无取焉【石墨镌华】
　　告华岳文在述圣颂碑隂之上方首云惟廿七祀孟秋右补阙韩赏敢昭告于泰华府君祠庙其末云天宝元年嵗次壬午四月乙亥朔十日甲申诸王侍书荣王府司马韩择木书【金石文字记】
　　季子神赛纪石文
　　天宝五载赵晋甫撰张防书【舆地碑目】
　　祭侄季明文
　　顔真卿撰并行书干宁元年九月【金石録】
　　鲁公祭季明文文章字法皆能动人与夫人书迫切而有礼意与郭灵运书送刘太冲序余未之见也顔惟贞兰陵夫人告佳笔也【山谷集】
　　峻拔一角潜虚半股此于书法其体裁当如此矣至于分若抵背合如并目以侧映斜以斜附曲然后成书而古人于此盖尽之也鲁公于书其过人处正在法度备存而端劲庄特望之知为盛徳君子也甞问懐素折钗股何如屋漏水曰老贼尽之矣前人于其隠处亦自矜持不以告人其造防者然后得之此二体又在八法六体外乃知书一技而其法之众至此公祭兄子文殆兼存此体者也【广川书跋】
　　顔鲁公唐朝第一等人公字画雄秀奄有魏晋而自成一家前辈云书法至此极矣予甞见公为叔书告身一通其楷法严甚闻公行书尤佳不可得见但时摩挲乞米石刻想象风致耳今王君出示公祭侄季明文藁一纸详玩此帖纵笔浩放一防千里时出遒劲杂以流丽或若篆籀或若镌刻其妙解处殆出天造岂非当公注思为文而于字画无意于工而反极其工邪苏文忠谓见公与定襄王书草数纸比公他书尤为竒特信夫如公忠贤使不善书千载而下世固爱重况超逸若是尤宜宝之抚卷三复敬叹因题其末柔兆涒滩秋八月望吴郡陈深识【停云馆帖】
