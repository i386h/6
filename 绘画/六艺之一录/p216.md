<!-- { "loadSidebar": true } -->
　　右小石刻在济南府长清县灵岩山寺中其山距府九十里南接泰山北带龙洞齐乗以为疑即水经之玉符山而魏书所云朗公谷者在其东南自前代称为胜境宋金元人题字最多予至则当兵火之后纵横偃踣委之荆棘瓦砾之中然犹得唐一宋金四十余元以后不能悉数唐刻为天寳十一载造舍利函记文不工不足録而宋刻年月次以此首按史李廸諡文定前后三知兖州其再任乃仁宗天圣中也【求古録】
　　滕渉诗
　　天圣戊辰嵗七月奉诏解青社印归阙道出鲁粤十四日经灵岩之山灵岩古地也山经地志颇载竒胜因饬驾游于是于时金火交胜天宇如灼周览未卒顿获清凉葢古之君子登名山覧絶景思有以不忘者矧今相国陇西公复题名于壁余因命笔以继君子之行兼记歳月而已　行右谏议大夫前知青州军州事滕渉
　　山半旧招提扪萝蹑石梯佳名标四絶胜境出三齐殿古烟霞窟庭深桧柏蹊岳灵分地界云险接天霓香篆清风袅松廊翠巘低飞尘无路入幽鸟隔岩啼梦破泉声急飘凉竹韵凄微阳生顶上残月落峯西暂到犹尘虑长居信觉迷致君功业就向此卜幽栖【求古録】
　　祖无择诗
　　寺有四絶一曰灵岩余以赴官获兹税鞅因赋拙句用志其行　新通守济南祖无择
　　尝想灵踪得道难因回征辔此盘桓松风逗磬僧斋冷石水环堂客梦寒圣作俨同尧典布【寺有偃葢松白鹤泉及太宗皇帝御制御书】古碑犹是魏朝刋最怜山色当楼好欲去重来一凭栏　景祐五年十月廿三日【求古録】
　　孔舜思诗
　　题灵岩寺　尚书职方郎中通判齐州孔舜思忽从平地出尘笼亲到诸天释梵宫却悟冗官长役物争如大士日谈空山横青壁千层合泉迸丹崖一线通幽鸟静啼人外境防钟不堕世间风目无可欲猿猱伏心絶微尘氷鉴融自恨无縁陪宴坐它生愿效种松翁　熙宁九年丙辰十月【缺】　日住持传法赐紫沙门【缺】　立石【求古録】
　　张防宗诗
　　留题赠灵岩鍳公禅师　守秘书丞分司南京张防宗
　　人中令徳居髙地天下精蓝占好山四絶名标清世上十方僧聚白云间二龙珠照看经静【寺僧谓予曰此寺尝有识者曰二龙玩珠势也】双鹤泉供洗鉢闲早晚利荣缰锁脱性通三教扣禅闗　丁巳三月二十七日【求古録】
　　鲜于侁诗
　　留题灵岩寺七言一首兼简载师长老　鲜于侁马烦棰策车驰毂终歳尘劳常碌碌喜闻岩寺并山中路转清溪入幽谷乍行山口疑洞天穷深一上翻平田千层台殿隐林木四石壁生云烟山僧迎门笑相揖为语祖师存徃迹屈指于今八百年已在西来达摩前鹤鸣飞止黄金地锡杖涌起清凉泉境称四絶名天下天台石桥乃其亚千峯不改歳寒时一水最怜秋月夜半生游学颇艰辛且向空山老此身也知方丈安禅处解笑东西南北人　元丰二年正月五日住持传法赐紫守载立石【求古録】
　　寃亭卞诗
　　留题灵岩古诗十韵　寃亭卞【卞字下缺石一角】
　　屈指数四絶四絶中最优此景冠天下不独竒东州夜月透岩白乱云和雨収甘泉防山腹圣日穿崖头大暑不知夏爽气常如秋风高松子落天外钟声浮祖师生朗石古殿名般舟人巧不可至天意何所留老僧笑相语此事尝穷求移出蓬莱岛待吾仙子逰元祐庚午三月二十八日东武王璞书【求古録】
　　蔡安持诗
　　四絶之中处最先山围宫殿锁云烟当年鹤驭归何处世上犹传锡杖泉　元祐壬申十月中浣睢阳蔡安持资中题【求古録】
　　杜钦况诗
　　灵岩行　杜钦况
　　山路疑絶林深秘岩扄凿翠出金碧开轩列云屏希有昔成道久矣斯岩灵法定卧苍壁白日穿空明金威指泉窦一鍳秋寒澄定水供言众不缩亦不盈如公禅中秀于世本无营聊为出山云乗风任纵横坐令多寳藏百神转雷霆夜月啸雕虎玉匣开晶莹笑指八解池外流中不倾何必空山雷始悟物我情宣和六年三月廿七日书【求古録】
　　吕惠卿诗
　　留题兴安王庙　资政殿大学士河东路经略安抚使吕惠卿
　　翦叶防封意归禾恊济心遗风因唐逺积徳本周深逝水悲兴废浮云阅古今祠宫尚翚翼鸣玉潄招隂右小石刻在晋祠祠距府西南四十里悬瓮山之晋水之所发源后人于此引池结亭驾桥其上杯水翳然足为一方之胜其庙负山而东面者晋水之神南靣者唐叔之神后晋天福中封唐叔为兴安王而宋时又封晋水为显灵昭济圣母饰为妇人之像今之人但言圣母而不复知有唐叔为古先有土之君矣故特録此诗亦以此祠自唐御书之外别无文字故也祠前莲花台上有铁人四一绍圣四年一五年造俱完一治十一年一无年月俱坏因知今人制作不逮古人类如此岂独文章也哉【求古録】
　　王安石此君堂诗
　　王荆公与其弟平甫此君堂咏竹二首相传皆公所书石刻在今应天府学公书气韵飘逸势若率然而未尝无从容整暇之意亦自成一家昔人论公书类忙时所作此说非也但学书者不可为法耳【东里集】
　　宋苏轼书楼观诗
　　诗刻在唐灵应颂碑侧遒逸可观元人以磨泐别摩一碑今时搨者是元刻原碑侧字虽不可搨而视此霄壌矣诗则余不敢知为何语也【石墨镌华】
　　苏轼书上清宫词
　　上清宫即徐作碑述神人降于凤翔者今在盩厔盩厔昔属凤翔子瞻判鳯翔过此要子由同赋薛绍彭请书刻石遒逸丰美比公他书尤胜石旧在本宫一道士院中防为二余与余友徐宣伯偶过观之搨二纸其后邑侯王公之栩移置衙斋作砖亭焉【石墨镌华】
　　苏子瞻行书归去来辞
　　右石本在浔阳长公此书用笔圎锋锷都不露后有跋差大字更疏爽余少藏是本每暇则临数百字尝慨想惠顺自言惠州不在天上之语而壮之谓其间闗万里只求长公一书为诞及今观之此公书真足以博惠公一死然公不书他文而独书靖节此词岂非所谓饱吃惠州饭细和渊明诗者深有感于中耶【牍记】
　　黄庭坚书隂真君诗
　　此石刻在防州漕司白云楼下黄书无出其右者嘉定己巳四月辛卯放翁书【渭南集】
　　阴长生此诗非山谷书之几没于世然此卷卒为世所重者岂以其诗哉抑之刑曺好藏古法帖能识其妙此又其先博士公时已藏又其家之故物云【鲍翁家藏集】
　　山谷老人书后汉阴长生诗三首今藏刑部尚书马公栁之题其后云忠州本都山仙都观朝金殿西壁有天成四年人书阴真君诗三章余同年许少卿以为真汉人文章也以余考之信然偶得佳纸为钞此诗穆观道家书徃徃言及阴君今并观其诗诚不凡之仙也诗词防高古而人间少传故録之其一维予之先佐命唐虞爰逮汉世紫艾重纾予独好道而为匹夫髙尚素志不事王侯贪生得生亦又何求超迹苍霄乗飞驾浮青鸾乗翼与我为仇入火不灼蹈波不濡逍遥太极何忧何虑遨戱仙都顾闵羣愚年命之逝如彼波流奄忽未几泥土为俦驰走索死不肯暂休予之圣师体道知真升腾变化松乔为邻其二维予同学一十二人寒苦求道歴二十年中多怠惰志让五经避世自匿二十余年名山之侧寒不遑衣饥不暇食思不敢归劳不敢息奉事圣师承顔恱色面垢足胝乃见衰识遂传要诀恩深不测妻子延年咸享无极黄白已成货行不坚痛乎诸子命也自天天不妄授道不归贤勤加精研勿投幽壤何时可还嗟尔流俗富贵所牵神丹一成升彼九天寿同三光何但亿千其三维予垂发少好道徳弃家随师东西千亿役使鬼神玉女侍侧子得度世神丹之力【寓意编】右山谷书隂真人诗三章自题云书以与王泸州之季子而不着其名末云绍圣四年四月丙午禅月楼中书按公绍圣元年谪涪州时王献可帅泸遇之甚厚献可字补之尝遣其少子至黔省公公集中有与其少子王秀才书云车马逺来将父命以厚逐客者是已葢王尝遣其季子至黔此书相见时书故不及于简札耳观其称与而不云寄可见矣黄防作公年谱尝援以为据而不得详予因略疏之此书初作方寸字后皆拳许大书葢用败笔草草写成瓌玮跌宕一出顔东方朔赞但字字剪辏成卷必是大轴经庸人装截耳【甫田集】
　　黄庭坚书七祖山诗
　　山谷登七祖山次周元翁韵诗其书本得意笔而为再刻故且石顽而工拙所用峭侧取老取媚笔意殆尽其仅存者偃蹇桀骜之态耳诗亦颇自负得意语而类若为拙工顽石所侵者何也人苦不自知何縁复寄王子骏【弇州山人藁】
　　黄庭坚行书游青原山诗
　　右碑遣笔俊伟惜刻手不佳有失真处然风神固在余尝谓涪翁二诗如后首钓鱼台云笋蕨林塘晚丝緍歳月余绰有唐意但以前篇观之则用韵既险而说理又晦率多牵强饾凑欲令人以意解之此所以谓江西也【苍润轩碑防】
　　蔡端明诗刻
　　蔡端明书在宋代为第一万安渡直欲廹摩崖此数诗结体员劲典型俱在骎骎入顔光禄之室矣嘉靖甲寅六月三日雨中借姚氏本观于苍润轩因题【牍纪】
　　薛绍彭诗刻
　　虞学士集评书谓坡谷出而魏晋之法尽米元章薛绍彭黄长睿方知古法又云长睿书不逮言惟绍彭最佳而世遂不传米氏父子世学其竒怪据此似于坡谷之后独取绍彭也今中南楼观有绍彭书诗刻余凡得五纸其一书唐人玉真公主庄玉真观诸诗小楷法出入黄庭洛神无一毫渗漏其一书苏子瞻诗其一书其叔薛周诗其一书王工部诗其一书一絶句字稍大或作真行其法皆自晋唐絶不作侧笔恶态真可寳也绍彭号翠微居士其父师正重模定武兰亭其子嗣昌刻智永千文葢世有书学者伯生之鍳精矣哉【石墨镌华】
　　李騊游中南诗刻
　　李騊通判秦中留题中南而鄠令崔珙书刻石騊诗珙书皆不离宋人本色留之以见时代之下人自不能使超也崔珙是又一人非唐废相之判凤翔者【石墨镌华】
　　黄鲁直行书此君轩诗
　　右治辛酉长洲薛英按蜀获此碑于南荣立于分司覆之以亭自以为起废涪翁九原之英爽亦一苏醒昨玉泉公在南宋分司早发时忽见破屋中树一石自披荆视之因搨以归噫好事如玉泉公使薛老有知其亦苏醒已乎涪翁此书与诗颇竒伟自言咄嗟而出文不加防葢亦一时之兴所至尔程婴杵臼二句煞有江西之意也丁巳六月雨中观于苍润轩纪【牍记】
　　黄鲁直行书语溪行
　　右字遣笔妙刻手亦在青原诗之上【牍记】
　　司马公祠堂诗
　　司马晋州待制哀辞　太常博士通判延州军州事马端
　　志古流难合谈高道自明风波直恩分【公为羣牧倅当曹之迁也人以公始尝坚辞其辟当自为辨公恻然谢曰今日正宜从其行也卒不以辨识者韪之】鍼石尽交情【公与人交必尽规譲始若不胜其言退则牧义弥笃】譲节蒙知厚【公在凤翔日被召知谏院公辞之自是深简　上心】华班絶绮荣【公生平特立至为侍从皆出　宸选】贱生懐感遇当路假晶荧【端辱公以八使慰荐遂蒙改官】累次青油幕【端在益昌及岐下皆预賔席】中间白玉京吏文容议缓【端在幕府毎奉公议特被优假】邦事恤言轻【戊寅年端輙奏疏论事公时在京师尝见悯孤直】自此嗟流梗何期苦见兵【是歳别公出宰郾城明年移倅邉郡】塞垣心易动漳浦信弥惊【今春得三堂信知公属疾】玉蘂悲无騐金台望忽倾歳防云惨淡天迥泪纵横世有真忠亮今亡至直清旧僚知日投此吊佳城
