<!-- { "loadSidebar": true } -->
　　陈湘　衡阳妓也歌舞出其类学书作小楷【山谷集】严蕊　字幼芳天台营妓也善琴奕书画【书史防要】
　　天台营妓严蕊字幼芳善琴奕歌舞丝竹书画色艺冠一时闲作诗词有新语【齐东野语】
　　赵緫怜　能着棊分茶写字弹琴以扇头乞词于芗林向子諲戯赠浣溪纱云艳赵倾燕花里仙乌丝防写永和年有时闲弄醒心弦茗碗分云防醉后纹楸斜倚髻鬟偏风流模様緫堪怜【向子諲酒边词】
　　苏翠　苏氏建寜人淳祐间流落乐籍以苏翠名能八分书【书史会要】
　　苏翠咸淳间供奉乐部善写墨竹亦工梅兰扶疎朗润曲折尽致颇自矜贵每一图成必以八分书题之【绘事备考】
　　延平乐妓　刘克壮后邨诗话云延平乐妓中有能墨竹草书者潘廷坚为赋念奴娇美其书画末云玉带悬鱼黄金铸印侯封万户待从头缴纳君王覔取爱卿归去【刘后村集】
　　杨韵　湖妓杨韵手冩法华经每举笔必先斋素盥沐更衣病死之夜其母梦韵来别云以经之力今即往生乌程县防吏蔡家作女时蔡妻方娠是夜梦有肩舆及门者迎之则韵也云来寄宿寤而生女其母他日来视女为之哑然一笑人咸异之【郭彖暌车志】
　　元
　　梁园秀　刘氏名梁园秀歌儿也才艺精妙喜文墨能作乐府时吟小诗亦佳字画楷正【书史会要】
　　梁园秀姓刘氏行四歌舞谈谑为当代称首喜亲文墨作字楷媚间吟小诗亦佳所制乐府如小梁州青歌儿红衫儿塼儿赛儿令等世共唱之【夏伯和青楼集】
　　明
　　姜舜玉　号竹雪居士隆庆间旧院妓工诗兼楷书【潘之恒曲中志】
　　林奴儿　号秋香成化间妓风流色冠于一时学画于史廷直王元父二人笔最清润落籍后有旧知欲求见因画柳枝于扇诗以谢之曰昔日章台舞细腰任君攀折嫩枝条从今写入丹青里不许东风再动摇【无声诗史】
　　沈周题妓林奴儿画调寄临江仙云舞韵歌声都折起丹青留个芳名崔徽杨妹自前生笔愁烟树杳屏恨逺山横　描得出风流意思爱它红粉兼清未曽相见尽关情只忧相见日花老怨莺莺【石田诗集】
　　马湘兰　马姬名守真小字元儿又号月娇以善画兰故湘兰之名独着所居秦淮胜处【无声诗史】
　　马湘兰双钩墨兰立轴傍作篠竹瘦石气韵絶佳题云翠影拂湘江清芬泻幽谷壬申清和月写于秦淮水阁湘兰马守真又双钩墨兰小轴题云幽兰生空谷无人自含芳欲寄同心去悠悠江路长丙申春日湘兰守真子二轴今藏余友广陵马半槎斋中
　　薛素素　姿度妍雅能书作黄庭小楷尤工兰竹下笔迅埽各具意态又善驰马挟弹能以两弹丸先后发使后弹击前弹碎于空中又置弹于地以左手持弓向地以右手从背上反引其身以击地下之弹百不失一絶技翩翩亦青楼中少双者【甲乙剩言】
　　范夫人徐小淑赠素素诗云连城声价旧名姬飬纸芙蓉双粉竒防笔挥云双濯锦谁言蜀女擅称诗幽兰九畹墨花淋走马章台弹扑金却买轻车驾油壁西陵松下结同心
　　马如玉　桃叶妓善楷书诗奕奕有致国华王孙杜中人也【露书】
　　马如玉字楚屿本张姓家金陵南市楼徙居旧院熟精文选唐音善小楷及八分书【翠楼集】
　　朱无瑕　朱馥名无瑕字泰玉桃叶妓工楷书画兰能诗【露书】
　　朱无瑕字泰玉桃叶渡边女子幼学歌舞长而淹通文史工诗善书时人以方马湘兰云【翠楼集】
　　顾文英　善书以碧丝作小行楷绣之盛镜囊以寄所欢【俞琬纶集】
　　卞赛　秦淮妓后为道士自号玉京道人工小楷善画兰鼓琴乱后防吴门吴梅村学士作听女道士卞玉京弹琴歌赠之【潘之恒曲中志】
　　卞赛字赛赛自号玉京道人莫详所自出或曰秦淮人知书工小楷能画兰能琴侨虎邱之山塘所居湘帘棐几皆严浄无纎尘双眸然日与佳墨良纸相映彻晚依良医保御氏刺舌血为书法华经既成自为文序之【梅村集】
　　王少君　名曼容白晳而庄清巧笑殊有闺阁风其居表以长杨人遂呼为长杨君学字于周公瑕学诗于余宗汉学琴于许太初争以文雅相尚【潘之恒曲中志】
　　郝文姝　字昭文金陵妓居珠市领其谈吐慷慨风生下笔成琬琰几令卫夫人泣而以貌列中品姝由由然不屑也寜逺李大将军物色之载媵车中方督师辽东置诸掌记间称内记室凡奏牍悉以属【潘之恒鸾啸小品】
　　郝文姝珠市妓为人文弱清致逼人余尝在其斋头见信笔作报札顷刻数百言字不减黄庭信佳秀也【姚旅露书】
　　郝赛　名婉然字蕋珠珠市妓丽容媚态楷书有昭文门风着调鹦集【露书】
　　郝艺娥名婉然工写宣示帖【瑚网】
　　赵丽华　字如燕小字寳英南院妓自称昭阳殿中人如燕父鋭以善歌乐府供奉康陵如燕年十五籍隶教坊能缀小词被入弦索予尝得其书画扇楷法絶佳后题云乙卯中秋同西池徴君质山学士集海濵天香书屋书此竟闻任兵宪在陆泾御倭大捷奏凯回亦快事也沈嘉则为作传有云赵虽平康美人使具须眉当不在剧孟朱家下今即其题扇数语豪宕可知【静志居诗话】
　　李贞孋　字淡如桃叶妓工书画着韵芳集【露书】
　　梁昭　吴姬梁昭字道昭故以善歌名为人仪度恬雅绰约若仙习琴能棋作小楷有东方赞曹娥碑笔法【识小録】
　　孙瑶华　瑶华字灵光金陵曲中妓归新安汪景纯读书赋诗屏却繁华汪仲嘉有代苏姬寄怨所欢诗一时词客属和成帙吴兆熊尤岸然自负灵光诗一出皆阁笔敛袵景纯子骏声以手迹示余诗句皆清劲婉约真闺房之秀也【潘之恒曲中志】
　　杨宛　字宛叔金陵名妓也能诗有丽句善草书归苕上茅止生止生重其才以殊礼遇之【潘之恒曲中志】
　　茅止生云宛叔归予年才十六能读书工小楷其于诗防戱渉猎若不经意鲜润流利【钟山献序】
　　董其昌云杨宛书非直媚秀取姿而廻腕出锋絶无媚骨【书史会要】
　　汪歴贤题杨宛叔兰亭临本诗云独就规摹出新意更留粉本与兰亭双钩响榻谁能事直唤昭陵片防醒【香祖轩记】
　　杨蕙娘　名晓英秦淮女郎工黄庭小楷【瑚网】
　　沙嫩　名宛在字未央桃叶妓善弦管着蜨香集【露书】沙宛在名彩姝檀临兰亭【瑚网】
　　杨叔卿　喜学麻姑坛一染齐纨可易百锦大足掩映林下风【仝上】
　　灵异
　　宋
　　紫姑　政和二年襄邑民因上元请紫姑神为戯既书纸间其字径文或问之曰汝更能大书否即书曰请连粘襄表二百幅当为作一福字或曰纸易耳安得许大笔也曰请用麻皮十斤防作令径二尺许墨浆以大器贮备濡染也诸好事因集纸笔就一富人麦场铺展聚观神至书云请一人系笔于项其人不觉身之腾踔往来其间须臾字成端丽如顔书复取小笔书于纸角云持徃宣徳门卖钱五百贯文既而县以妖捕羣集之人大府闻之取就鞫治讫无他状即具奏知有防令就后苑再书验之上皇为幸苑中临视乃书一庆字与前书福字大小相称字体亦同上皇大竒之因令于襄邑择地建祠嵗祀之【春渚纪闻】
　　李媛　防兄子硕送客余杭歩伍亭就观壁后得淡墨书字数行彷佛可辨笔迹遒媚如出女手云夜台夜复夜东山东复东当时九龙月今日白杨风后题云李媛书详味诗句似非世人所作亭后荒閴有数十塜疑塜间鬼凴附而书【春渚纪闻】
　　杂録
　　宋
　　南阳驿女子　靖康间京畿士人往往南窜邓州南阳县驿有女子书字清婉留题于壁云流落南来自可嗟避人不敢御铅华却思当日莺莺事独立东风雾鬂斜【马纯陶朱新録】
　　盱江驿舍妇人　刘仙伦云盱江驿舍中有妇人书一忆字笔势颇姿媚防子明王相之皆题诗其后率予同赋　阳台雨歇行云杳天濶鸿稀春悄悄鸂孤眠怨芳艸夜夜相思何日了妾非无声不敢啼妾非无泪不敢埀柔情欺损青黛眉春风着人琐落緑书字寄心曲细看香翰婉且柔中有闲愁三万斛向隅弃笔惆怅时此情黙黙谁得知无縁相见空相忆不如当日休相识【松山集】
　　明
　　昙阳子　昙阳子书隂符经跋云昙阳子手书隂符经贻学使徐公是经论者以百言演道百言演法百言演术徐公仕宦至中大夫归不待年其于法于术用诚有所未竟而兹所可竟者神仙抱一之道耳然其大致则一矣道之真以治身其绪余以治国家其土苴以治天下有味乎先民之言或谓是受之女或谓轩辕氏与玉女论隂阳六甲退而自着其事昙阳子居尝好书是经夫岂以二女自命耶余复覩所贻王廷尉元美心经鸟迹龙文若出造化其原反终始又必轨于正经余不敏无能知昙阳子故为徐公跋而归之【宣城梅鼎祚鹿裘石室集】












　　六艺之一録续编卷十四
