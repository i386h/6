<!-- { "loadSidebar": true } -->
　　宋陈槱论古今石刻【暄野録】
　　古者金铜等器物其欵识文字皆以坯冶之后镌刻非若今人就范模中径铸成者余于武陵郡开元寺铁塔上见镌刻经呪之属皆是冶铸后为之至于石刻率多用麄顽石又字画入石处甚深至于径寸其镌凿直下徃徃至底乃反大于面所谓如蠧虫钻镂之形非若后世刻削丰上锐下似茶药碾槽状故古碑之乏也其画愈肥近世之碑多乏也其画愈细愈肥而难漫愈细而易灭余在汉上及襄岘间亲见魏晋碑刻如此兼石既麄顽自然难壊后世石虽精好然却易剥缺于是知古人作事不茍非今人所能及也
　　陈槱论前汉无碑　又论古碑毁壊
　　集古目録并金石録所载自秦碑之后凢称汉碑者悉是后汉其前汉二百年中并无名碑但有金石刻铭识数处耳欧阳公集古目録不载其説苐于答刘原父书尝及之赵明诚云西汉文字世不多有不知何为希罕如此畧不可晓然金石録却载有阳朔砖数字故云希罕言不多非无也予尝闻之尢梁溪先生袤云西汉碑自昔好古者固尝旁求博访片简字搜括无遗竟不之见如阳朔砖要亦非真一代之碑刻闻是新莽恶称汉德凢所在有石刻皆令仆而磨之仍严其禁不容略留至于秦碑乃更加营防遂得不毁故至今尚有存者梁溪此言盖有援据惜不曾再扣之予因记范石湖题敌中项王庙诗云人间隠事有知音新【阙】　　　取秦其事亦尔可发识者一笑近世洪景伯丞相着隶释却有前汉哀帝元夀中郫县一碑或谓乃后人伪为者赵德甫谓所着金石録夀于二千卷所载之碑由今观之信然石刻固非易朽之物其如随时废兴摧毁非一前辈所载元祐中丞相韩玉汝帅长安脩石桥督责甚峻村民急以应期悉皆磨石刻以代之前人之碑尽矣予又闻萧千岩云蔡拱之访求石碑或蹊田害稼村民深以为苦悉镵凿其文字或为柱础帛碪畧不存留又乱离已来凢城堡攻战之处军兵率取碑凿为炮石摧毁无余凢此皆是时所遭遇而其仆壊之门殆非一端盖亦碑刻之一厄防也悲夫
　　孙承泽跋欧阳公集古録墨迹
　　自欧阳公为集古録后曽子固亦作金石録五百卷赵明诚金石録二千卷叶石林取碑所载与史不合者为金石类考五十卷洪文达适集汉魏间碑为释凢四十八卷昭武李内翰类其所有自夏后氏竟五代为博古图亦千卷近代杨慎有金石古文十四卷然如汉尹宙碑曹全碑出自近日集中不载博物一事亦君子所不废也余见朱文公集云予少好古金石文字家贫不能有其书独时取欧阳子所集録观其叙跋辨证之辞以为乐遇适意时恍然若手摩挲其金石而目了其文义也既又怅然自恨身贫贱居处屏逺弗能尽致所欲得如公之为者或寝食不怡竟日来泉南又得东武赵氏金石録观之大略如欧阳子书然铨序益条理考证益精博予心益好之于是始胠其囊得先君子时所藏与熹后所増益者凢数十种虽不多要皆竒古可玩悉皆标饰因其刻石大小施横轴悬之壁间坐对循行卧起恒不去目前不待披筐箧卷舒把玩而后为适也盖汉魏以前刻石制度简朴或出竒诡皆有可观存之足以佐嗜古者良非小助其近世刻石本制小者或为横卷若书帙亦以意所便也盖欧阳子书一千卷赵氏书多倍之而予欲以此数十种者退而与之并则诚若不可冀然安知积之久则不若是其富也耶观朱文公之所好则政不必以博物为丧志也










　　六艺之一録卷一百二十六
　　钦定四库全书
　　六艺之一録卷一百二十七　　钱唐倪涛撰
　　石刻文字一百三【集録金石序记】
　　曹明仲格古要论序
　　先子真隠处士平生好古博雅素蓄古法书名画古琴旧砚彛鼎尊壶之属置之斋阁以为珍玩其售之者徃来【阙】多余自幼性亦嗜之侍于先子之侧凢见一物必遍阅图籍究其来歴格其优劣别其是否而后已迨今老犹弗怠特患其弗精耳尝见近世纨袴子弟习清事古者亦有之惜其心虽爱而目未之识矣因取古铜器书法异物分其髙下辨其真赝正其要略书而成编析门分类目之曰格古要论以示世之好事者然其间或有谬误尚冀多识君子幸而正之　洪武二十一年戊辰春三月望日云间曹昭明仲书于澳上之寳古斋
　　赵子函石墨镌华自叙
　　余不敏八嵗时从先大夫在重庆郡守朱秉器先生博学好古手虞伯施书授余使余临摹余时儿嬉不能有得也既归为诸生困于制科文不暇旁及然私心窃向慕古人每获一名碑必摩弄累日不忍释去余防近周秦汉唐故都诸名书多在焉西安頖宫碑林为最余每至其下必坐卧观之至于忘返芒蹻所及片石只字必且驻观其佳者辄疏记之以俟好事贵人怂慂摹搨从乞副本并请之友人之宦游四方者于今三十余年矣忆宋欧阳公赵德夫洪丞相明都敬杨用脩皆能博收古碑注释评证传之将来今洪丞相隶释刻本最少欧之集古録赵之金石録都之金薤琳琅杨之金石古文则人所共覩记也考其收録欧仅四百余赵至二千都杨二公数不及欧以余三十年所收虽过都杨而视欧本才三之一视赵不能十之一自宋元以上徃徃有二公所不及收者即诸公书亦自有无互异岂不以搜访之难哉且诸公版本具在而求其石迹亡者已过半矣余死之日余所收録亦与浮烟飘霭俱尽良足悲也暇日命装池成帙置一长几髙斋永昼或追寻徃迹或模仿名书披赏之余妄加管见书于各卷之尾又恐他日将与此卷同为乌有而已因总録其语付诸枣梨余目不能识书乃敢谬议古人何足存者但因余言而使后之好古者如余之取征诸公未必非斯文之一助也且余于诸公书最爱都杨二公全文抄刻即石迹已亡取征犹备而负庐所入不足以既匠氏故用欧赵二公例独刻跋语刻成窃取刘氏勰之言以名其书曰石墨镌华示诸同好无不称善者追惟三十年前在重庆时秉器先生徃矣安能起九原而与之上下之斯文未丧其为秉器先生不知凢几有能益我以所未见者余虽老矣饮啖尚健天假之年将有续篇就正君子　万歴戊午秋七月五日中南敦物山人赵崡子函父撰
　　赵凢夫寒山金石林叙
　　千秋典据所赖者金石古人面目所见者书翰书翰非金石不传典据非金石不逺是以鼎彛碑碣谷变陵迁时移世易彼之存于天下犹古人之复生于今日也余生实晩所见无何每得残碑片言只字等之天球河图今也僻处一隅未及游览上都循歴齐鲁燕秦搜剔梵宇琳宫王侯陵寝间所有珍竒秘藏可令千古常新者取余家藏先代明人考索如黄伯思东观余论秘监及宣和书谱郑渔仲金石畧朱长文墨池编欧阳公集古録赵德父金石録洪丞相汉释我明文夀承金石縂要叶文庄家藏碑目弇州先生金石跋语以及内府书目天下书目中所载参以近代间出如余耳目睹记者为之编次郡省作立时代以人系时以时系地时纪在纲分条不紊观者易明求者易按题曰金石林时地考庶几同志相知中有能探求共成胜事僻壤穷陬令余不翼而飞此又欲以俟之有心斯道者矣时万歴己未九月既望墨丘生赵均题于林小牕
　　盛时泰牍纪序
　　嘉靖甲寅春四明詹子将徃溧阳谒史公恭父乞予为文因借玉女潭山居记于罗元溥戏题诗云吏部开山处还因古洞天卧游三百里都只在毫端既还遂借别帙原溥时数日一致繙阅后各跋百余字归之复録所跋者于纸是时予在制春寒多雨故日夕弃举业废人事为之入夏渐长欲益肆厥力居无何罗氏所藏已殚乃复借于姚元白元白所有不甚伙然多旧时拓本颇精竒时时晨起捉笔日午弃去晩复当风再濯研倦乃已秋深入栖霞久之与黄淳父过少司成朱公象官舍覩所藏甲秀堂帖帖本淳父故物得之祝京兆者后归闽士王某王素称好事今官都下淳父数夸之予既见手把之不忍释而淳父从旁慨叹异其所来及酌酒归篝灯坐堂上因思凢物竒则必传聚则必散即如此帖不数载自吴而燕又自燕而吴神输鬼运不可致诘如此然则二氏所藏使无是帖则已诚有之岂不以竒而传耶纵不以竒而传久则澌灭不可考后之人有愿见不可得者虽然予所览特古帖之苴尔世所保禊帖如麟凤芝草予所见若上海顾内舍汝和本有张仲夀记华亭何翰林元朗本有倪元镇诗与朱公象本有赵子昻跋皆号称五字不损者则遗帖在世尚多又何取于二氏哉予之为此多赘也已或者曰古人若洪公适之释欧公脩之集古目録赵公明诚之金石録黄公长睿之东观余论如此者甚多后日焉知二氏之藏不赖子传耶予既笑予之赘又叹古之人多此也因防窜之以存题曰牍纪作牍纪序时嘉靖丙辰十一月三日也
　　汪乐卿珊瑚网古今法书题跋叙
　　维古灵际龙图字肇焉迨刻钟鼎以晰魑魅明旗章以昭轨度尊彛陈而欵识列舆地画而疆理辨厥初形象原自同体故郭恕先以篆籀画屋上折下筭一斜百随咸中尺度李龙眠书法极精山谷谓其画之闗钮透入书中则善鉴画者应先鉴书余也自幼趋庭见先荆翁所藏书画心窃议之壮而于交知间得掌录名迹以至老积有卄余帖矣虽海人铁网取珊瑚亦不过是此皆前贤遗墨多未经夀梓奚啻龙藏珍秘苐未诠次间有重复兹因庄盆罢鼔聊尔剖析寄情凢名画法书自晋唐以来准时酌取有不薄今人爱古人为各自成部而所书真迹诗文后则石刻继焉复搜载记收藏家为书凭附以徃哲名言为书旨书品真如米老愿作蠧书鱼入金题玉躞间游而不害苏子美尝言明净几笔砚纸墨皆极精良自是人生一乐欧阳文忠论学书云有以寓其意不知身之为劳也有以乐其心不知物之为累也然则自古无不累心之物而有为物所乐之心余是以不惮敝神于残年亦希王逸少一不得意墓不出遂终其身也乎若朱紫阳画深得吴道子笔法林和靖亦善绘事可知画为书之绪余岂特同体而已哉墨染天河水云舒九万牋应网吾之珊瑚不少　崇祯癸未天中节檇李玉水汪砢玉乐卿氏识于东雅堂左隅之潄六斋
　　顾宁人求古録序
　　予自少时即好访求古人金石之文而犹不甚解及读欧阳公集古録乃知其事多与史书相证明可以补阙而正譌不但辞翰之工而已比二十年间周游天下所至名山巨镇祠庙伽蓝之迹无不搜寻登危峰探窈壑扪落石履荒榛伐頽垣畚朽壤其可读者必手自抄録得一文为前人所未见者辄喜而不寐念古人遗刻且日逺日湮后之人未必如予即如予而数十百年之后又当磨灭几许又欧阳赵氏二録仅有其目而不着其文良以卷帙浩繁难于尽载而好古之君子不无遗憾乃取箧中所得重为删正去其大半择可传者録之以遗诸后人其髙文大篇已见于方志者不録碑刻之摹拓而传于世者不録近代词人之作多有文集者不録在乎阐幽表微备史乗之遗存前古之制然以布衣之贱出无仆马徃徃懐毫防墨踯躅于山林猿鸟之间而北方之人鲜能识字其或限于闻见窘于日力而山髙水深为登涉之所不及者即所至之地亦岂无挂漏又望后人之同此好者继我而録之也
　　赵子函访古游记三首
　　一　游终南
