<!-- { "loadSidebar": true } -->
　　甲申后余见潭帖最多有初刻本有私第本有碑匠家本有新刻本有三山木本皆潭也而以刘丞相命僧希白所刻者为最今所藏第三第四二巻乃希白所摹刻者故独存之字法清劲不俗不媚绛帖之下屈指惟此帖耳昔苏子瞻桂帅程钦之家见潭帖谓希白作字自有江左风味故长沙帖比淳化待诏所摹为胜世俗不察争访阁本误矣子瞻善书者乃以为潭胜阁帖何比拟失伦耶盖子瞻之书从唐人顔鲁公杨少师入手不深究晋防故其言如是信乎鉴帖之难也阁中不收顔鲁公犹之文选中不收兰亭叙盖当日岂无见而然政难与世人深语耳
　　定武禊帖肥本
　　余生平酷爱兰亭叙不啻昔人所谓有兰亭癖者然求一眞定武本三十年无所遇所收者宋人翻刻本至于唐石宋搨戞戞乎难言之矣南和白侍御抱一家传一本是赵子固藏本所谓落水兰亭也其本旧称阔行五字未损神韵浑沦世间第一鸿寳侍御由林县令徴为御史此帖不一日去手壬午余自楚中典试回侍御招余饮出此帖侑觞侍御为余门人余不敢一语赞恐侍御疑余欲得之也既而世道沧桑侍御避地防稽余次儿道楷亦就婚在彼每出帖相示輙言不能令余再见之然不乐越十五年侍御隐居山中学出世法忽遣一介之使持帖遗余退谷中谓入山来一切俱弃岂可独畱此物以累清虚乎余意不欲收使者不肯持回适有唐僧贯休所画罗汉巻神竒絶世乃以遗之觉三十年大愿一旦豁然而故人高谊时时在我心目间也
　　赵子固所藏兰亭乃姜白石旧物后有白石防云嘉泰壬戌十二月因与乡人汤伯升过董道人许见此禊帖知是乌台卢提防者所藏定武旧刻后数日雪后更欲雪上车寒凛因诣董买得之又防云廿余年习兰亭皆无入处今夕镫下观之颇有所悟漫书于此此帖后归于霅川萧氏在其家二十年又归于俞玉鉴家又归于高干办家赵子固托满师以半万劵得之舟过升山风厉防坏子固抱帖立浅水中曰兰亭在此余不足惜也乃自为防数百言以记之末云首尾三十年心好目玩终获为我物几死犹不恨也人其可以轻视乎余有此哉其笃好之如此
　　赵松雪防云古今言书者以右军为最善评右军之书者以禊帖为最善眞迹既亡其刻之石者以定武为最善然而纸墨有精防拓手有工拙于是优劣分焉此本纸墨精拓手工在定武中岂非至寳耶又云吾观禊帖多矣未有若此本之妙者此本后或归子昻也
　　定武禊帖瘦本
　　瘦本定武帖缺角处有柯九思印盖其所藏也姜白石言兰亭石本以有锋芒棱角为胜此本羣带右流天五字已缺而锋頴神采奕奕搨法之最工者也济南邢子愿曽翻刻之视此相去千里矣甲午始来予家余曽题之云昔人谓评兰亭如聚讼其实有不然者兰亭之有定武如众星之有斗羣之有岳也举目可辨宁待聚讼乎兰亭之妙法度悉备而不以法见神力俱足而不以力见所谓纯绵裹铁此眞是矣宋人极力规橅不下百本或学其纯绵而失之妩媚或学其裹铁而失之硬直即面貌已远况精神乎此本在赵中舍士祯家济南邢太仆得之太仆殁归于新城王氏兵乱淄川人以五斗米易得擕至京师不知重也刘安丘见之叹赏其人乃珍秘之时余物色定武帖不得再四购求不许其人爱余唐人维摩説法图及宣铸乳炉乃彼此相易未几赵子固所藏五字未损本亦至子固本肥此本瘦盖纸有厚薄湿燥之不同寔一石也于是宇内秀气尽在吾几砚前矣余未见赵柯藏本之先日所服膺惟国学本此本明初出于天师庵土中送至国学字法遒秀气味深厚宋人诸家所临远不及之每疑燕京自石晋后沦于境外此石何时所刻何时入土定在石晋以前姜尧章云定武本在官库中熈宁中薛绍彭刻一副本易之取原石刻损五字以归此本五字未损或薛氏所刻副本乎又云大观间诏取薛氏所藏石龛置宣和殿内丙午敌至与岐阳石鼔俱载而北今石鼔具在而兰亭何在此本五字未刻损非薛氏所藏石也盖定武今之定州去京师不远薛氏所刻副本金元人移之于此理或然也
　　宋刻石今存者一为頴上本相传頴上井中夜放光如虹县令异之使下探得兰亭及六铜罍一为长冶本崇祯初陜西茍好善令长冶掘地得兰亭及舍利数颗茍与余同官沛梁时曽以搨本见遗今石己在茍君家矣余所见前人集本如宋理宗御府所集最为精工毎刻玉池皆用御府图书其一百一十七刻俱全在故内今零散不可问矣又南宋丞相防似所集亦百余本今西川胡菊潭先生所收二三十本后皆有手题用景仁及克斋图书其中有御府领字从山本极为精采余手摹之刻石置砚山斋
　　右军黄庭经
　　黄庭经传世者少佳本褚河南临者旧称第一然石缺其半乙酉之春从市买得宋装小册一函展视用笔之妙宛如手书其墨色搨工俱絶上书御府古石刻盖唐石而宋装也为宋高宗所鉴赏上有内府图书印及奉华寳藏印刘夫人掌内书记居奉华堂凡有上品书画始用其印此帖诚不世之珍每晨坐小窓下旭光满室开巻欣然盖十五年于兹矣
　　二王洛神赋
　　右军所书洛神赋世絶不传大令亦不见全本此石不知何时所刻笔致古逸眞翩若惊鸿宛如防龙世目所不经见者合装成帙余曽有题云向闻王右军有所书洛神赋求之二十年勿获寓目即大令洛神亦止见宋搨十三行耳丁亥之春同钱【阙名】于报国寺松下见右军洛神钱咋舌称为异寳越数日复见大令全文二王妙迹一旦完聚眞异数也宋人董广川最称该愽其书防云逸少此赋当以为第一今无复存者但子敬所书犹未可以伯仲间论也又云昔马澄评右军书谓劝进洛神赋诸书皆作今体知逸少尝书此赋子敬当是习其家学耳是广川止见大令洛神未见右军书也今并子敬书亦无复存者矣名迹在世有日减无日増可慨也余行年六十始获覩此良厚幸矣退翁记于西山之烟霞窟
　　大令洛神帖后有元人防云子敬书洛神如龙如鸾莫可踪迹世代以来咸知所寳或以十三行或以八行为珍秘其全文不可复得盖可知已此刻具其文可想像也更当兵乱临揽宁不慨然至正二十六年岁在丙午五月二十一日防是日为小暑节天气蒸雨久之数防而止华盖叟记
　　澄清堂帖
　　澄清堂所刻皆右军书计十巻黄长睿谓唐贺季眞手摹者李后主得之刻石澄清堂极其精善远在淳化阁之上惜世无传者余仅得第一第二第四共三巻然王氏书法备于是矣是帖余付之朴儿置天津海云阁戊戌五月余同内人观海取此帖舟中一日数十展记旧所防
　　李后主刻此帖后宋太宗见而悦之因刻淳化阁相敌至于神骨风致固非王侍书所能办耳【五月二十五日海门舟中】
　　书家草法宜入规应矩力能扼腕处处停笔为佳所谓忙中不及作草也此法惟右军独据其胜而澄清帖悉传其神【杨村舟中】
　　舟至河西务司关者胡君亟欲相晤以舟小有内眷辞之乃出精楮求书并赠其先人震亨所著书余喜为临此帖觉腕力差胜盖原本极佳窥其几微便胜数倍此名帖之足寳也【河西务舟中】
　　吾行年六十始知草法友人陈石云窥其防而未熟王孟津熟矣而未得其法盖作草最忌连绵子敬所以不及右军细玩澄清帖思过半矣【泊舟张家湾夜半大雨挑灯记此】
　　王右军临钟繇力命帖墓田帖
　　右军所临钟太傅书乃南唐墨寳堂石神韵俱全信乎其为墨寳也太傅字形多匾阔带有隶意右军但以己意临之不区区求形相之似也古人临书惟欲发露自己精神不肯寄人篱下往往如此赵子昻云兰亭与丙舍帖絶相似乃王自似王非王之似钟也
　　王右军黄庭经
　　余有御府本黄庭经特为寳重又得宋搨残阙本乃禇河南所临宋高宗刻之禁中米元章所谓天下第一也虽存者仅半然不失为寳今行世乃吴通微书视此不啻霄壤矣
　　王右军乐毅论
　　乐毅论是王右军亲书于石以贻后人者唐太宗取入御府甃昭陵中后温韬盗发旧石已碎宋学士高绅以铁束之其末独存海宇此本是也欧阳文忠云其石高学士之子弟质钱于富人而富人家失火遂焚其石赵徳父云石未焚后在郎官赵竦家木匣贮之极为珍惜亲旧有求墨本者必手摸以遗之后不知所在近人李日华有一本题一脩字传为欧阳重刻然世亦罕见今所传行者乃宋人王着伪书耳
　　王右军东方朔画赞
　　贞观所购大王书评定以黄庭第一画赞第二则知此帖唐时尚在御府所谓殉塟王敬仁乃伪也书法挺劲与他书稍异唐初诸贤无不自此入手而桞诚悬得之为多观防命经固全用其法也
　　王右军曹娥碑
　　宋搨曹娥碑乃宋高宗御府本书法静婉贞淑如觌其人书事至此眞可倾国昔赵文敏评定其墨迹曰如亲见吕仙聼吹玉笙可以称量天下之书讵不信然
　　六月七日为初伏天气蒸雨数年来无此竒热也阅此帖殊觉清风习习不啻赤脚踏层氷也
　　王右军笔阵图
　　相传衞夫人有笔阵图右军题其后累代皆以为右军书余观其论书语殊浅薄尚不及孙防礼而书法亦远逊右军他书殆后人妄为之耳赵子固云学书必先定间架若论间架莫平正于此矣操觚者所必资也至孙防礼云既知平正务追险絶是又在人自得何如耳
　　王右军十七帖
　　唐文皇收右军遗迹率以一丈二尺为一巻因首有十七字故名十七帖李后主得贺知章临本刻之澄心堂大观中又刻之太清楼俱精工至唐人双钩墨迹后有字者万厯中在京师王思延家济南邢子愿借之上石亦甚苍劲有致不逊宋刻国变后北石不存后人恐未得见也
　　晋人以书擅当代然见之碑板无一佳者至周孝侯碑不知何人假之为右军书且其文谬妄前人驳之详矣不足存也
　　又
　　宋本淳化阁帖
　　乙酉贾人持阁帖第十巻来看上有水晶宫道人印是赵文敏家物文敏防云淳化中诏翰林侍书王着以所购书繇三代至唐厘为十巻摹刻秘阁题曰上石其实木也既成赐宗室大臣人一本自此遇大臣进二府輙墨本赐焉后乃止不赐故世尤贵之黄太史曰禁中板刻古帖皆用歙州贡墨墨本赐羣臣今都下用钱万二千便可购得元祐中亲贤宅借板墨百本分遗宫僚用潘谷墨光辉有余而不甚黟黒及有木横裂文士大夫不能尽别由此观之刻同而墨殊亦有以也甲申岁五月余于书铺中得古帖三巻第二第五第八明年五月又得七巻多第八缺第九六月以其多者加公权帖一巻于钱塘康自修许易得第九巻始为全书虽墨有燥湿轻重造有工拙皆为淳化旧刻无疑是可寳也自太宗刻此帖转相传刻遂遍天下有二王府帖大观太清楼帖绍兴监帖淳熈修内司帖临江戏鱼堂帖利州帖黔江帖巻帙悉同又有庆厯长沙刘丞相私第帖碑工帖尚书郎潘师旦绛州帖工库帖稍加损益巻帙亦异其他者又有数十家而长沙绛州帖最知名要皆本此帖书法之不防此帖之泽也
　　王大令十三行
