<!-- { "loadSidebar": true } -->
　　仆与子固交最蚤得子固诗章画墨尤伙寳祐丙辰子固与正翁校书法累数十纸仆把玩不释手于是篝灯摹搨一夕而竟厥明子固惊喜援笔成跋几二千言兵后所藏散失而二君亦已矣一日皇甫子昌访仆山隂袖出子固景定庚申所赠梅竹诗谱及正翁跋语三复之余如见顔色子昌实子固中表正翁实仆内兄弟也见似人而喜于焉乃重为感慨云后二十九年戊子仲夏汴阳钱应孙定之父书【式古堂书画彚考】
　　赵孟頖
　　赵孟頖字景鲁廕补承务郎知临安府仁和县转承事郎授签书高邮州判官宋归于元宦情素薄不求仕进惟日以翰墨为娱书九经一过细字谨楷人传以为玩喜与名僧游书莲花华严楞严圆觉金刚诸经皆数过明窗净几焚香瀹茗四时花草婆娑爱赏欣然自得【松雪外集】
　　李銞
　　李銞字仲和号竹山溧水人进士为无为军节制官工书法譔稽古韵及存古正字编【书史会要】
　　牟益
　　牟益字徳新晩年喜篆书深究古文尝取诅楚石鼓钟鼎古文为辨证一编以纠释文之误【书史会要】
　　赵必睾
　　赵必睾字伯暐号庸斋宗室也官至奏院中丞善隶楷作续书谱辨妄以规姜防之失【书史会要】
　　曹士冕
　　曹士冕字端可号陶斋昌谷之后博参书法服膺兰亭【书史会要】
　　石熙明
　　石熙明摹刻兰亭笔虽肥而意度亦有可取【屠隆帖笺】
　　曹之格
　　曹之格尝模古帖刻石曰寳晋斋帖【书史会要】
　　王原父
　　王原父楷书秋水篇字稍大于尚书宣示帖笔法肥浑精熟师蔡君谟但无君谟清气后有元名人跋【寓意编】
　　熊与龢
　　熊与龢字天乐豫章人性介澹无妻不食肉通经史百氏之书布衣草屦遨游名山尤嗜弹琴草书【杜本谷音】
　　杨小瑛
　　宣和贵人家有冩唐会要一轴系第七卷后题行官杨小瑛书字画颇佳【西溪丛语】
　　赵子澄　字处度善草隶长歌诗绍兴末官秭乡【画继】李昭　字晋杰鄄城人篆尤精学三坟记【画继】
　　孙勤川　赵子固论书云中兴后朱岩壑横斜颠倒几若杨少师孙勤川规矩恐下笔不中观者【书法钩元】
　　叶闾　号秋台金华人草法类小王劲洁可爱【何基北山文集附録】
　　潘桂　字仲性金华人善隶【同上】
　　余圣锡　号慎斋金华人善篆【同上】
　　陈深　字子防宋末吴人以字学知名【甫田集】
　　郑緼　字天和工篆【以下俱书史防要】
　　葛刚正　工篆
　　杜良臣　豫章人学问该洽以小篆重一时笔法精妙郑昂　字尚明福州人善笔翰尝撰书史二十五卷戴侗　永嘉人能篆有所编六书故行于世
　　魏宋直　号頴峰山人书宗米芾
　　周颂　益公之后甞倅洪其书清劲复工扁榜大字冀上之　字冠卿西河人楷书师欧阳率更
　　姚现　姚现草书极似王逸老
　　单防　官至侍从仿唐八分方劲有体师豫章
　　司马括　字子开文正公之后寓居豫章长于隶亦善行书
　　胡珵　字徳辉书学钟繇
　　朱昌龄　朱昌龄书亦佳
　　张驹　阳羡人善楷书
　　叶鼎　字和仲号山涧古括人篆隶皆能书
　　袁坰　字季野豫章人学率更书亦遒媚可爱
　　张镒　字季万北人居滁州善草书
　　祝次仲　字孝友太末人善草书
　　姚敦　字公仪江左人潜心篆学得前古遗意
　　郑元秀　善隶书潜心篆学
　　邢疏　善篆
　　宋棻　字文芳钱塘人善书
　　杜茂修　善书
　　高　字止善梁溪人善书
　　陈希愈　字师韩善书
　　刘震孙　字长卿号朔斋中州人善大字尤有位置张镃重　字功夫号约斋字画亦工【图绘寳鉴】
　　向子廓　周敦颐拙赋向子廓隶书【以下俱石刻】赵公硕　宋中兴颂赵公硕书
　　何大奎　大智寺明月巢记何大奎书
　　张禄　海盐修岳庙记张禄书
　　马云夫　崇明寺转轮藏记马云夫书
　　韩彦端　富阳县放生池记韩彦端撰并书
　　李昌国　湘山正路记李昌国书并篆
　　王次山　朱孝子墓亭记王次山书并题葢
　　朱绶　凤县忠防侯庙碑朱绶书
　　季布　高座寺新公塔铭季布楷书
　　郑知几　徳清县重修孔子庙碑郑知几书
　　石起宗　秘书省汗青轩碑石起宗书
　　木待问　秘书省蓬峦碑木待问书
　　李处全　茅山凝神庵记李处全书
　　祝禹珪　湘山法堂记祝禹珪书
　　邵补之　休宁县明伦堂记邵补之记并书
　　沈枢　修河溇记沈枢书
　　朱协极　朱子敬斋箴朱协极隶书
　　朱颉　朱子敬斋箴朱颉书在苏州府学
　　范之柔　富阳县主簿防题名记范之柔书
　　王补之　恵寂院观音记王补之书
　　张孝忠　湘山甲亭记张孝忠书
　　秦铸　危和　方山定林寺碑秦铸书危和篆额朱拱臣　嘉定皇后受箓记朱拱臣书
　　赵与衮　崇徳刻漏图记赵与衮书
　　韩补　湘山钟楼记韩补书
　　楼防　海头谣碑楼防书
　　蔡抗　致广大十二大字蔡抗书在镇江府学
　　潘继先　金华福地四字郡人潘继先书
　　赵希棐　长生东库碑赵希棐书
　　赵禀　茭山石壁有长沙赵禀题字
　　周宻　李筼房　施岳仲山志周草牎题葢李筼房书李翔　霸王庙碑宋李翔作白字书
　　张东　李白凤凰台诗张东书
　　龚頴　玉带河三大字秀山斗门四大字俱龚頴书李慎由　同州凌虚堂三大字碑李慎由书
　　郝徳新　于县儒学重修记郝徳新书
　　潘容　于县儒学重修记潘容篆额
　　李伉　郓州州学新田记碑李伉书
　　张漴　东岳庙碑张漴书
　　厐仁显　清浄防命经厐仁显书
　　张安祖　石彦政吏隠堂记张安祖书
　　佚名
　　苏殿丞
　　欧阳修与费县苏殿丞书云承恵篆碑滁阳山泉诚为胜絶而率然之作文鄙意近乃烦儁笔以传【欧阳文忠集】
　　陈隠居
　　苏轼云陈公宻出其祖隠居先生之书相示学蔡君谟之书如学龙伯高之为人【东坡集】
　　夏御带
　　曹勋跋夏御带所书千文云太尉夏公以戚里肺腑之贵躬翰墨冷淡之学敦诗阅礼博综羣书心慕手追备尽八法其于防画之妙已凌跨昔贤意好不倦日进未巳也【松隠集】
　　方校书
　　刘克庄饮方校书园诗云西舍鸣笳索赋诗东家拽石靖书碑【后村集】
　　卿师
　　陆游云本朝小楷至宋宣献后仅有道士陈碧虚一人今其里中前辈卿师所书则萧散小不逮碧虚而法度森严无愧者亦名笔也【渭南集】
　　剪字吴道人
　　翦字吴道人剪李义山经年别逺公诗用青纸剪字作米元章字体逼真【诚斋集】
　　内臣
　　岑宗旦
　　内臣岑宗旦字子文开封人庆厯初以父遗表通籍壁门年十七弃官游东南山水间至和中仁祖録功臣之世复官之元丰初又以寻医自请其作诗以意为主不在镌琢语言故若浑金朴玉见者知贵尝赋聴琴诗其略曰琴中太古意方外无为心弹之道颇散不弹理弥深所以陶元亮何须上音其他皆类此又尝取古之善书者自汉迄唐凡十有一人为论以评其书曰张芝如班输构堂不可増减钟繇如盛徳君子容貌若愚语其众妙足以争造化者羲之也较其父风但恨乏天机者献之也世南心羲之葢若顔子之亚圣徐浩比肩儒雅有类仲由之勇态欧阳询得其正故如庙堂衣冠不失动静柳公权得其劲故如辕门列兵森然自卫懐素之闲逸故如翩翩真仙真卿之淳谨故厚重如周勃至如李邕则举动不离规矩而有亏适变之道焉此皆其自得于心积学于外而其吐论所以不愧古人者欤然宗旦作字尤善行书如银钩虿尾脱去娬媚规模防画当是苏舜钦之亚頋笔力亦穷于此矣当时既有书名人亦爱重字画一出偶得之者争相贾售治平中英宗甞遣使谕防令书十扇以进宗旦即书十扇上之英宗为之嘉赏平时廪赐虽厚而周给穷匮随手散去优防自适不复以生死穷达为念年逾七十神明不衰及其委蜕如也今御府所藏行书四　太上道徳经　晓赋　书评　崔白江湖等诗【宣和书谱】
　　梁师成
　　宦者梁师成字守道稍知书法高自标榜以翰墨为己任【宋史】
　　杨日言
　　内臣杨日言字询直开封人工篆隶八分【书史会要】
　　王介
　　内臣王介字黙庵能书【书史会要】
　　李舜举
　　宦者李舜举字公辅开封人熙宁中领文州刺史转嘉州团练使谥忠敏览书传能文辞工笔札神宗尝书李舜举公忠奉上恭俭检身始终惟一以安以荣十九字赐之【宋史】
　　高丽
　　洪瓘
　　洪瓘高丽人清燕阁记通奉大夫寳文阁学士右散骑常侍上防军唐城郡开国男食邑三百户赐紫金鱼袋洪瓘奉教书记称寳文清燕二阁以奉宋帝御制诏勅书画【徐兢高丽图经】
　　洪瓘字无党力学善书效新罗金生笔法【高丽史】
　　李仁老　字眉叟能属文善草隶【以下俱高丽史】
　　金珣　字归厚工隶书为宻直副使
　　金方庆　字本然志学善书官至兵部尚书翰林学士郭预　字先甲善属文书法瘦劲成一家体
　　金晅　字用晦宻直学士善隶书
　　李颍　博闻强记工草隶为翰林学士承防
　　李嵓　字古云工隶书为左承防
　　成石璘　字自修善书
　　史彦旼　聦悟过人善书画为尚食奉御

　　六艺之一録卷三百五十
　　钦定四库全书
　　六艺之一録卷三百五十一　　钱唐倪涛撰
　　厯朝书谱
　　宋　　　仙真
　　钟离先生
　　神仙钟离先生名权不知何时人而间出接物自谓生于汉吕洞宾于先生执弟子礼有问答语及诗成集状其貌者作伟岸丈夫或峩冠绀衣或虬髯蓬鬓不冠巾而顶双髻文身跣足颀然而立睥睨物表真是眼高四海而逰方之外者自称天下都散汉又称散人甞草其为诗云得道高僧不易逢几时归去得相从其字画飘然有凌云之气非凡笔也元祐七年七月亦録诗四章赠王定国多论精勤志学长生金丹之事亹亹可读终自论其书以谓学龙蛇之状识者信其不诬今御府所藏草书一　赠王定国诗【宣和书谱】
　　钟离权字云房咸通中吕岩游长安酒肆见一羽士书三絶句于壁因揖问姓氏曰予居终南鹤岭可从予行否岩因随之俄顷已至取笔于洞中草书一十六字【吕真人传】
　　吕洞宾
　　吕岩字洞宾河中永乐人少聦敏日记万言号纯阳子咸通中举进士第游江州庐山以筯头书剑诗于壁初见若无字而墨迹粲然透出壁后宋徽宗时自称昌虚中往来诸琳宫善草书作枯藤游丝势一举笔数千络绎不断人争擕楮以请往往不与【吕真人传】回先生过湖州东林沈氏饮醉以石榴皮书其家东老庵之壁【东坡集】
　　大梁景徳寺峩眉院壁间有吕洞宾书数语字画飞动如翔鸾舞凤非世间笔也【竹坡诗话】
　　陈
　　陈字图南亳州真源人服气辟谷居华山云台观又止少华石室每寝处多百余日不起太平兴国中来朝太宗待之甚厚赐号希夷先生【宋史】
　　希夷先生字体雄伟不凡有古人法度【薛葸考功集】
　　白玉蟾
