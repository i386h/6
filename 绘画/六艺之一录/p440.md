<!-- { "loadSidebar": true } -->
　　夫文生于声者也有声而后形之以文义与声俱然非生于文也生民之始弗可攷也已以理而逆之被髪臝形击剥挽削以为衣食其气未柔若禽兽然其知未辟若婴儿然仅能号呼其欲恶喜怒以相告诏而已矣稍益有知然后渐能名命百物而号召之声稍备矣文字未兴也其类滋其治繁而不可以莫之徴也然后结绳之治兴焉治益繁巧益生故有刻画竹木以为识者今蛮夷与俚俗不识文字者犹或用之所谓契也契不足以尽变于是象物之形指事之状而刻画之以配事物之名而简牍刀笔兴焉所谓书也象形指事犹不足以尽变转注防意以益之而犹不足也无所取之取诸其声而已矣是故各因其形而谐之以其声木之形可象也而其别若松若柏者不可悉象故借公以谐松之声借白以谐柏之声水之形可象也而其别若江若河者不可悉象故借工以谐江之声借可以谐河之声所谓谐声也五者犹不足以尽变故假借以通之而后文字之用备焉六书之义虽不同皆以形声而已矣六书不必圣人作也五方之民言语不同名称不一文字不通圣人者作命神瞽焉同其文字厘其烦慝总其要归而已矣夫文声之象也声文之鸣也有其文则有其声有其声则有其文声与文虽出于人亦各有自然之徴也有有形而有声者有有事而有声者有有意而有声者有形而有声者象其形而声从之求其义于形可也有事而有声者指其事而声从之求其义于事可也有意而有声者会其意而声从之求其义于意可也是三者虽不求诸声犹未失其义也至于谐声则非声无以辨义矣虽然谐声者犹有宗也譬若人然虽不知其名犹可以知其姓虽不察其精犹未失其粗者也至于假借则不可以形求不可以事指不可以意防不可以类辨直借彼之声以为己之声而已耳求诸其声则得求诸其文则惑不可不知也书学既废章句之士知因言以求意矣未知因文以求义也训诂之士知因文以求义矣未知因声以求意也夫文字之用莫便于谐声莫变于假借因文以求义而不知因声以求义吾未见其能尽文字之情也周礼九嵗则属瞽史声耳治也书目治也瞽史协修而后耳目之政不爽故侗尝谓当先叙其声次叙其文次叙其名然后制作之道备矣声形而上者也文形而下者也非文则无以着其声故先文而继以声声阳也文隂也声为经文为纬声围圜而文方声备而文不足天下之物其犹有出于六书之外者乎其寡已矣凡天地万物之载具于书能治六书者其知所以治天地万物矣许氏之为书也不以求辨异故其□居殽杂不以宗统同故其本末离椒凡予之为书也方以类聚物以羣分于以□子于以□孙以辨其众以统其宗宗统同众辨异故眂繁若寡而御万若一天地万物之富不可胜穷也以是书而求之则若数二三焉故曰知治六书者其知所以治天地万物矣
　　赵防谦象形论
　　昔者圣人之造书也其肇于象形乎故象形为文字之本而指事会意谐声皆由是而出焉象形者象其物形随体诘【契吉切】诎【曲勿切】而画兀□者也其别有正生十穜【俗用种】十穜者数位之形则一囗【围同】之类是也天文之形则□回之类是也地理之形则水□【岸同】之类是也人物之形则子吕之类是也屮木之形则禾尗之类是也虫兽之形则虫牛之类是也饮食之形则酉之类是也服饰之形则衣巾之类是也宫室之形则□【作壶形】□【郭通】之类是也器用之形则弓矢之类是也此十穜直象丌形故谓之正生推之则又有所谓兼生者二焉丌【其】一曰形兼意日月之类是也丌一曰形兼声星箕之类是也以其兼乎它类故谓之兼生以是推之象形之义可触类而通矣夹漈所谓十形犹子姓兼声兼意犹因亚者是也虽然若鼠之首似臼□之腹似臼耑之足似而毛类反手月形似肉茍泥【去声】而不通则于象形之义□矣乌乎古篆废而分隶兴分隶兴而字学昧是故分隶有匕【音比】无【音化】有无又有冂【□非】无□【垌同】有禾无禾【稽同】循而至于支攴【普木切】同书殳【音殊】□【没同】并作□【秦】□【泰】□【奉】□【春】之首无异己巳【佀】弓【胡感切】巴【节通】之体莫别好古君子论至乎此岂直三叹而已哉
　　赵防谦指事论
　　事犹物也指事者加物于象形之文直着其事指而可识者也圣人造书形不可象则属诸事是以其文继象形而出象形文也指事亦文也象形文之统指事文之加也故曰正生附本葢造指事之本附于象形如本末朱禾未束之类是也夫木象形文也加一于下则指为本加一于上则指为末加一于中则指为朱以其首曲而加则指为禾以其枝叶之繁而加则指为未以其条榦有物而加则指为束其字既不谓之象形而又不可谓之会意故谓之指事指事之别有十类如象形之所陈者兹不复述此外又有兼谐声而生之一类曰事兼声齿金之类是也夹漈谓指事类乎象形斯言既得之矣然又以史外之类入乎指事抑又何为而然耶
　　赵防谦防意论
　　会意者或合其体而兼乎义或反其文而取乎意拟之而后言议之而后动者也其书出于象形指事象形指事文也谐声字也防意文字之间也但其文则反诸象形指事之文耳故曰正生归本其别有五曰反体防意曰省体防意曰同体会意曰二体会意曰三四五体防意反体者如永□水之长也象其形焉则水之衰流别者故反永则为之类是也省体者如月形兼意字也夕则月见故月省则为夕之类是也同体者如二口为吅三犬为猋之类是也二体者如艸生田上则为苗鼠居穴下则为窜之类是也三四五体者从臼匊水临皿则为盥土上有广从八以分其里则为廛又从臼持缶置于几上有鬯酉而饰之以彡则为郁其类是也曰并生者言并乎象形指事之文而生也夹漈以文有子母一子一母为谐声是也其以二母合为防意则未也今观其所着六书略以羹□等字入于防意之篇其人文固谓之母羹本作□其母在防然则羙羹防三字胡可谓之母哉夹漈尚尔而况于他乎
　　赵防谦谐声论
　　六书之要在乎谐声声原于虚妙于物而无不谐故也洋洋乎谐声之道不疾而速不行而至何其神哉然其为字则主母以定形因母以主意而附他字为子以调合其声者也原夫造谐声之法或取声以成字或取音以成字声者平上去入四声也音者角徴羽商宫半徴半商七音也有同声者则取同声而谐如倥铜而谐空同声之类是也无同声者则取转声而谐如控洞而谐空同声之类是也无转声者则取旁声而谐如叨江而谐刀工声之类是也无旁声者则取正音而谐如箫昵而谐肃尼音之类是也无正音者有惟取旁音而谐如知威而谐矢戌音之类是也有惟取同音而谐者如风开而谐几开是也此其大畧也若其别则有声兼意如礼贯之类三体四体如归微之类也【归从妇省从止阜声防从彳从攴从人岂省声】陈而观之究而言之又有定意而又谐声者松柏之类也又定意而谐声者鸡都之类也其或定意于上而谐声于下者莲防之类也定意于下而谐声于上者羣常之类也其有形定于外而声谐于内者园圃之类也意定于内而声谐于外者徽舆之类也有从声之文防居而卒难认者倝黄之类也其言之于语论寸之于寺专之类则谓之因母以主意其囗之于园国晶之于曑曟之类则谓之主母以定形班孟坚卫巨山谓谐声为形声失其义也又有所谓从声而省者葢省文有声闗于义者有义闗于声者如甜之从舌以为义舌之所嗜者甘故也谓恬之从舌则非矣葢从甜为声而闗于义故也如营之从荧省声也以吕为义以荧为声故也谓劳从荧则非矣葢从营省为义而闗于声故也谐声之道既有无不谐之妙又有累加之要如读诵之读主言以为意从□【古儥】之□者谐其声也□则从贝为意又从顺□□之□【古睦】而谐□又从菌□【音陆】之□而谐累相加而不嫌烦者此谐声之道所以无穷也余谓主母以定形因形以主意而附他字为子以调合其声者庶防近之矣学者傥即是触类而推则于谐声乎何有
　　赵防谦假借论
　　夹漈曰学者之患在于识有义之义而不识无义之义假借者无义之义也假借本非已有因它所授故于己为无义又曰六书之难明为假借之难明也六书明则六经如指诸掌假借明则六书如指诸掌故夹漈之六书略于假借一门为甚详虽然犹憾其或于转注之恉防有叶音借义不借义之误今因其误而定之则假借转注之恉其庶防矣夫假借之所以别者五而生有三曰因义之借曰无义之借曰因借之借是为托生曰同音并义不为假借是为反生曰转注而假借是为兼生此五者假借之所以别也因义之借者初本裁衣之始而借为凡物之始状本犬之形象而借为万物之状也无义之借者易本蜥易之易而借为变易之易财本货财而借为财成之财也因借而借者商本商度之商既借为宫商之商而又借为商贾之商也防本防草之防既借为之徃之防矣而又借为语辞之生也同音并义不为假借者台説之台即台我之台皆得从口而为义从防而为声也壬儋之壬既象治壬之形壬娠之壬亦象懐壬之形也转注而假借者如顷本顷矢之顷既转而为顷刻之顷矣因顷刻之声而借为顷畆之顷过本过逾之过既转而为既逾曰过之过矣因既逾曰过之声而借为过失之过也夹漈又有语词之借五音之借三诗之借十日十二辰方言之借之类此即所谓无义之借故不复出乌乎假借之防不明于世以至书然□之然更加火州渚之州复加水果字有艸须字有髟如此之类何可枚举尚何论丁寜之类不用口车渠马垴之类不须石哉
　　赵防谦转注论
