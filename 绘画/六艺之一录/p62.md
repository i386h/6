<!-- { "loadSidebar": true } -->
　　秦誓文有三本传于世岐阳告巫咸朝那告大沈要册告亚驼岐阳之石在鳯翔府署朝那之石在南京蔡挺家亚驼之石在洛阳刘忱家其言述秦穆公与楚成王遂及熊相背十八世诅盟之罪以史记世家考之秦十八王当惠文王与楚怀王同时纵横争覇此诅正为怀王也怀王十一年李兑约五国以伐秦怀王为从长秦逆击之皆引而归今文云熊相率诸侯之兵以临加我是也后五年怀王忿张仪之诈发兵攻秦败于蓝田文又云悉兴其众以逼我边城是也惠王后十三年王遣庶长章拒楚师眀年大败之丹阳遂取楚汉中地六百里文又云克剂楚师复略我边城是也或以为熊商时商与相声相近而事非是或以为顷襄时顷襄王横立乃在秦昭王九年歴惠文武王至昭王是时楚已失郢防弱已甚秦何所畏而诅之哉或以熊相芈姓元和姓纂有熊相宜僚又有熊相祈为怀王将然亦非是熊相疑怀王名史记世家作槐当时脱误遂不可攷今存古本随字辨释录之于后又秦嗣王敢用吉玉宣璧使其宗祝邵鼛布愍告于不【读作丕】显大沈乆湫【乆读作故湫音子由反亚駞即滹沱河也在并州巫咸在觧州盐池西南乆湫在安定郡即朝那湫也以下字多假借】防底楚王熊相之多辠昔我先君穆公及楚成王是【王之望读作寔】缪【勠】力同心两邦若壹绊防婚姻袗【音之忍反】防齐盟曰叶万子孙毋相为不利亲卬【仰】大沉乆湫而质焉今楚王熊相康【庸】囘无道滛失【佚】甚【音耽】乱宣奓【古侈字】竞从【纵】变输【渝】盟刺内之【古则字下同】虣【音薄报反】防不姑【巫咸亚駞并作辜字】刑戮孕【妇】幽刺【亲】戚拘圉其叔父寘者【读作诸下同】防室椟棺之中外之则冒改乆心不畏皇天上帝及大沈乆湫之光列威神而兼背十八世之诅盟率诸侯之兵防临加我欲刬伐我社稷伐烕【音许劣反】我百姓求篾法皇天上帝及大沈乆湫之卹祠圭玉羲【牺】牲逑取【古我字】边城新【音皇县名】及长不敢曰可今又悉兴其众张矜【音于力反满也籀文亿字】怒饰甲底兵奋士盛师以偪我边竞【境】将欲复其贶迹唯是秦邦之羸众敝赋【读作鞟】防【音俞】栈舆礼使介老将之防自救也【巫咸亚驼作殹古也字】亦应□【读作受】皇天上帝及大沈乆湫之几灵德赐【古克字】剂【音遵为反尔雅云剪齐也巫咸作字古制字亚駞作剂字巫咸作克楚楚日复略我边城无师字】楚师且复略我边城敢数楚王熊相之倍盟犯诅箸【着】者石章防盟大神之威神【西溪丛语】
　　书诅楚文后云秦誓文世有三石初得大沈湫文于又得巫咸文于渭最后得亚驼文于洛其词尽同惟所用以质于神者则随其号以异书尽竒古间存钟鼎遗制亦或杂有秦文盖书画始变者也嵗乆渐以刓缺因据旧本得其完书此秦人底誓于神叙国之信作盟诅之载词者也大沈故湫在朝那当汉安定郡方四十里巫咸祀在安邑巫咸山下临盐水亚驼则在晋为沤夷其传自周秦为着祀则厎而致信于礼则然其在盟诅于主□誓大事在盟小事在诅若诅誓而求厌则惟后世末俗行之非古也秦楚之会着于书者不详见不知其同盟者凡几何嵗而质于神者如是众也当其时唯岐阳之盟最盛且显余不见于书今考其词若出一时又不知其一日会盟安得亲质秦都又遍朝那灵丘耶前世疑楚无熊相而秦楚初未相搆岂有相趣以十八世之盟誓哉然春秋时楚本熊穴后世以熊为号又以其传自熊霜又谓熊相其间如熊相禖熊相宜僚熊相祈而姓书熊相为姓方其盟质于神楚亦再世失秦则诅盟宜非一人古者列国有书类不主名其告于神亦惟曰嗣王则楚以其姓此其称也然自成王后其见于经者盖平王以无忌取秦女昭王亡而秦使子蒲子尾赴难其在威怀间始合盟然则谓十八世者亦可得而见也今曰昔我穆公及楚成王亲质大沈故湫夫以其时考之楚成王十三年而秦穆公立其相与假尊周者盖二十三年虽不知其在何时亲质然知其会盟之日最为长且乆也然质于恶池安邑湫渊果知非一时其为诅且宗祝分致以告于神矣且楚自成王十八世为庄襄其顷襄时楚犹盛故秦以连衡为雄楚以约从为覇当此时天下诸侯不归秦则归楚楚使诸侯析符求合亦可谓威强盛大宜秦人之畏也张仪以地诈楚则齐与楚合今视其词则有新及是则商于也其后秦虏屈匄楚悉国兵复与秦战则所谓刬伐我社稷伐灭我百姓而秦犹分汉中以和楚然则背犯盟而诅于神者此其为秦惠文时也怀王死顷襄王立当时犹以天下之势在楚故谓楚之故地汉中林郦可得而复山东河内可得而一劳民休众南面称王矣于是襄王复与诸侯约从则所谓率诸侯之兵以临加我然则秦之诅楚为顷襄也呜呼武关之诈则没而不书及长犹谓楚人倍犯盟诅志其神而公怨之其自以为求信于神者妄也然文辞简古犹有三代余习非之罘琅琊可况后先此其为可传也【广川书跋】
　　秦祀巫咸文俗谓之诅楚文搃二百六十二字灭及漫不可辨者三十四字以大沈乆湫文相参其灭字适相补而以古文攷之可尽读云【石林题跋】
　　治平中渭之耕者得之于朝那湫傍熈寜初蔡挺子正为渭帅乃徙置郡其辞正与巫咸文同而字体亦相类惟大沈乆湫神名与后称克剂楚师巫咸文云克楚师不同者二字盖亦当时同刻之文也【同上】有巫咸大沈乆【音故】湫亚【音夸】駞三种辞则一廼后人伪作先秦之文以先秦古器比较其篆全不相类其伪明矣篆文皇本从自世传始皇谓与辠臭相似因去一画不足为病在前亦有如此者峄山数成等字皆与古异此碑用之及用秦权殹字作也盖知见秦峄山秦权而后创造者未必不欲人曰峄山用此法诚古也其如辨者何【学古编】
　　右秦诅楚文凡三曰乆湫曰巫咸曰亚駞其石皆出宋世説者谓初得巫咸文于鳯翔次得乆湫文于渭又次得亚駞文于洛其词则一惟告于神者随号而异自石文之出黄鲁直张芸叟皆有训释欧阳公董彦远王顺伯皆有论辨欧阳公谓以史记世家攷之自楚成王十八世为顷襄王名横不名熊相而疑传冩之误董氏谓秦之诅楚为顷襄也其见亦同顺伯云秦自穆公十八世至惠文王与楚怀王同时从横争伯此诅为怀王也或以楚自成王十八世至顷襄王秦人之文不应数楚之世况顷襄立是时楚已微弱非秦所畏不应有诅叶少蕴生先顺伯亦云熊相疑即怀王二説似为有见董氏又云其词若出一时不知一日会盟安得亲质三所宋章樵云盟石告神当于其地巫咸在觧州盐池告文不应远在古雍董氏疑其宗祝分致以告神顺伯谓当时告神想不止是见于世者惟此而已此或得之予特疑其自秦至宋千有余年尝沈之于水瘗之于地其字画纎细理难完好唐人编古文苑虽尝载其辞而自宋以前荐绅君子曾无一言及之董氏谓嵗乆石渐刓阙因据旧本得其完书不知所谓旧本果出何时元吾子行博古士也以先秦古器比较此篆絶不相类以为后人伪作但宋世诸公爱其笔迹无有异论予固不得而定之也【金薤琳琅】
　　秦泰山刻石
　　皇帝临立作制眀【阙】　　　　卄【阙】六【阙】　并【阙】不【阙】　　远黎登兹【阙】山【阙】　　　从臣思迹本原
　　【阙】　　　　德【阙】道【阙】行诸产得宜
　　右文五行行十二字存者三十字阙三十字在石之西面
　　大义着明陲于后嗣【阙】　　　皇帝躬听既平下【阙】
　　兴夜寐建设长【阙】
　　右文三行行十二字存者二十一字阙十四字在石之北面
　　【阙】经宣逹远近毕理【阙】　　　贵贱分明男女体顺慎
　　【阙】　　昭隔内外靡不清【阙】　　　　化【阙】无穷【阙】奉遗诏【阙】　　　皇帝曰金石刻尽始皇帝【阙】
　　金石
　　右文六行行十二字存者四十一字阙二十六字在石之东面
　　刻辞不称始皇帝其于乆远【阙】如【阙】　为之者不称成功【阙】　丞相臣斯臣去疾御史大夫臣【阙】昧死言臣请具刻诏书金石刻因明白矣臣昧死请
　　右文七行行十二字存者五十一字阙六字在石之南面【以上金薤琳琅】
　　秦泰山刻石右秦二世诏李斯篆天下之事固有出于不幸者矣茍有可以用于世者不必皆贤圣之作也蚩尤作五兵纣作漆噐不以二人之恶而废万世之利也小篆之法出于秦李斯斯之相秦焚弃典籍遂欲灭先王之法而独以已之所作刻石而示万世何哉按史记秦始皇行幸天下凡六刻石及二世立又刻诏书于其旁今皆亡矣独泰山顶上二世诏仅在所存数十字耳今俗传峄山碑者史记不载又其字体差大不类泰山存者其本出于徐又有别本云出于夏竦家者以今市人所鬻校之无异自唐封演已言峄山碑非真而杜甫直谓枣木传刻尔皆不足贵也余友江邻几谪官于奉符尝自至泰山顶上视秦所刻石处云石顽不可镌凿不知当时何以刻也然而四面皆无草木而野火不及故能若此之乆然风雨所剥其存者才此数十字而已本邻几遗余也比今所传峄山碑本特为真者尔【集古录】
