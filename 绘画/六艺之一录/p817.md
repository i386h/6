<!-- { "loadSidebar": true } -->
　　平日春醪贱可賖春来酒价忽然加山村野店如城市都为游人赏杏花　晋昌唐寅
　　曲巷疎篱野寺边蓝桥重叙旧因縁一宵折尽平生福醉抱仙花月下眠　丁丑十一月望夕夜宿广福寺前作苏台唐寅
　　唐伯虎雨花台诗帖【行楷书】
　　雨花烟月此时逢台殿虚无古寺中莫问六朝何事业万家砧杵弄秋风友弟唐寅艸上石壁先生吟坛斧政祝枝山懐知诗帖【急就小行草书藏经牋本题下有小字者系自注】
　　懐知诗
　　歳寒十人
　　顾明府荣夫
　　鸡山燕市每依依此日都抛入洛衣家近郁林公旧隠门如彭泽令初归空怜旧社惟君宻却笑无车访我稀最爱沧浪池水好嵗时同坐一方矶
　　钱太常元抑
　　入室芝兰始见薫也知孤陋合离羣烟霄本自防黄鹄城市安能驻白云震泽晚山青厯厯漕湖秋水碧沄沄相思只借中天月防把清辉两地分
　　王文学履吉【二首】
　　七十看花嵗已残始怜梅蕋照衰顔河清可道遭逢易驾俗深惭防合难锦绣口闲藏黼黻骊龙珠抱媚江山欲留光彩无穷事心绪悠悠竹素闲
　　我居防陌子沧洲望隔江城各倚楼共惜贾生违汉室岂知王粲重荆州青云尚恐终难附白璧空懐未尽投十载三都墙壁满不堪晏思悠悠
　　葛隠君汝敬
　　独承华绪振芳尘想见先公气魄新开口只传前辈事存心不共此时人城中紫陌藏巢许门外青山是主賔布褐一逢埃土尽谁言叔度贱还贫
　　汤征君文守
　　舞勺歌诗把袂俦白头俱换旧乌头深怜武库丰懐寳却羡名宗独缀旒击壤舍君谁作伴看山无我不成游髙吟李白襄阳曲掌上隋珠国已收
　　谢处士元和
　　薫茗清谈午夜陪诗筒拂旦又飞来应怜去日多来日却见千回似一回槐院定酬王祐志兰庭休起卜商哀红芳落尽青青在始信松筠是徳材
　　表弟蒋允辉
　　风雨牀空坐烛防分襟两见物华残萧条鸥鹭江潮迥寂寞宫商草树寒王谢风流吾子在武功中外老夫单懐君有句君应笑不向沧浪共钓竿
　　施侍御聘之
　　行藏踪迹只云萍一种神襟尔我形清角痛悲鸣晋鄙黄钟力挽向虞廷丹山凤去尼丘叹紫府龙归霅水灵昨日书来泪盈把南溟心事到东溟
　　朱提刑升之【楚州】
　　渚萍漂泊合江篱并逐东流更不移曾指松筠能晚节共抛簪绂向明时烟霞草树春容与河汉星辰夜陆离慙愧逢人説桑梓只如黄卷对光仪
　　张秀才天赋【恵州】
　　文征屡北道空南云锦才华织女惭宗庙岂能瑚琏舍蛟龙未许土泥弇襟期天合胶投漆光彩神惊玉在函不见书来诵书序相望浑欲泪毵毵
　　先露八人
　　呉文定公
　　穆穆文定渊渊金玉风被四逺誉髦归淑伊余小子钦承在夙籋云骏附潜泥蠖伏　词林衔恤閟息茅庐扣戸请益拱肃趋隅教曰朂旃竭景劬书黙尔富获单辞靡余　选曹展邱俾书皇纶山房接夕返檝同津永言夙好旁搜前闻虚膺祗受充然万珍　公耆后先三四及门一瞻百益敬诵终身望之如日就之如云大雅既丧悼霣徒纷
　　王文恪公
　　肃肃文恪有严我师扣竭空鄙博约兼资片语必法寸履皆规甘雨中含滋浃时熙　屡踬于征靡辞有戚公荐以升黄阁有职援呼昼三导掖漠百嗟予不肖鼎冶负徳　邦作封吏来相予总谓言冢君车迎馆奉襄懐报上宁公戾众往趣成旁诮厐莫诵公闻斯愠命我専统谓守载属同羣答汹终亦靡克公忾滋勇有矢毕命卒队兹恐　公归在堂复传函丈三变泰如休弥畅湖山奠髙风霆下上嗟予懦与弗从以往中星载回遄失几杖梁木既壊吾将安放
　　韩尚书
　　司徒岩岩四海具瞻孰不敛衽植偃礲顽逖以卑霄丽泥蟠讯之招之令之曰前旭日垂熙温诲孔殷　昔我先公政于晋阳知公于童拔立序庠范之徳行训之典章古道世用啓迪游声诗书画亦靡不详曰尔国器必成用光公曰于乎前徳不忘　乃共之食乃赐之帛严威俨恪靖庄允塞拜赐必诚餐徳必实一望弗再有衔以讫
　　沈周先生
　　有华东阳于呉门古也遗髙展也兹存孰为先生秀降三辰胷集万寳手挥五云九渊淑暎千茝齐芬鹤跱霄逵抗首风尘　维予二祖式契且姻亲公自髫属于夕昕齿惟父子视犹季昆聚晤员员援推勤勤谓子良史左邱马班谓子鹏运直举横鶱安知乗马班如迍邅终需于泥以卒歳年　余既暮矣公犹岿然于何不臧自遐不因一往不复追悔空辛岂念平生我思古人
　　本郡使君南海林公
　　昌哉我牧百夫之特瞬洞万棼平吞四渤经库储学智囊韬识鸾刀一振不截以讫呉材总升胡特我特载笑载言载咏以绎有作斯属惭孤善述防留灵逝奚赎身百九京有知有茹阗臆
　　陆冢宰
　　陆缔于我好也奕世中丞汪汪视实兄弟翔泳殊然逵磐别致川梁无接鑘镡遥契南都于遘日以文防朂哉进修驩然游艺鸥鹭先盟江湖结气　公绩平寇尚克铭纪首聚须臾夙约载厉迨登掌武爰均四海迹用地隔礼由嫌废穹渊契阔怳若越世　恩谴公被不才余弃聚散忽再幽明永异终则羣疑始亦何讳丹诚寸积悠悠两在天呉昼掠鳌波夕沸茫茫大壑魂兮何寄
　　朱孝亷性甫
　　秀矣孝亷名驹在呉白玉清氷碧梧翠竹少游诸老孤莺乔木余家日见匪暝维夙黄庭晋度朱弦汉曲羣公星落长庚尔独后生更仰离羣昻鹄頽然顺化行阅沧陆修年黙逝亦可世哭雅能君断更莫彼续来英日富风流絶目前修屡践流膏醉馥嗟子勤哉堆箱叠腹翳我与君髧皓相逐今我视众如君我瞩余霜犹几三叹不足
　　朱文学尧民
　　葑亦多彦哿矣两朱昆邱连璧峄阳双梧子出最后遗风爽如寒泉冬洁菉竹秋癯积百媚学孰俪君劬宵闻片籍屏寐以须先之皇皇获之愉愉抛裘喷炙投玉捐珠珍香寳茗法绘名书清谈晏对日坐仙区爱我维笃弃我亦除怅其邈矣临风永吁余既作此诗未及书遗诸君尧民首出纸索録遂勉笔归之他固不能悉然当各写所赠本篇以投之耳允明识
　　黄姬水跋见前
　　祝枝山书古诗帖【楷书】
　　晋阳起唐祚王明绍巢封垂统已如此继体宜昏风麀聚嬻天伦牝晨司禄凶朝纲一以坠天枢遂崇崇淫毒秽宸极虐熖燔苍穹向非狄张徒谁办取日功云胡欧阳子秉笔迷至公唐经乱周纪凡例孰此容侃侃范太史受説伊川翁春秋二三防万古开羣
　　朱光遍炎宇微阴藐重渊寒威闭九野阳徳昭穷泉文明昧谨独昏迷百开先几微谅难忽善端本緜緜掩身事斋戒及此防未然闭闗息商旅絶彼柔道牵
　　微月堕西岭烂然众星光明河犹未落斗柄低复昻感此南北极枢轴遥相当太乙有常居仰瞻独煌煌中天照四国三辰环侍旁人心要如此寂感无边方
　　放勲始钦明南面亦恭己大哉精一传万世立人纪猗欤叹日跻穆穆歌敬止戒傲光武烈待旦起周礼恭惟千载心秋月照寒水鲁叟何常师删述追圣轨
　　吾闻庖牺氏爰初辟乾坤干行配天徳坤布协地文仰观浑周一息万里奔頫察方仪静隤然万象存悟彼立象意契彼入徳门勤行当不息敬守思弥敦
　　大易图象隠诗书简编譌礼乐矧交丧春秋鱼鲁多瑶琴空寳柙絶将如何兴言理余韵龙门有遗歌顔生躬四勿曾子日三省中庸首谨独衣锦思尚防伟哉邹孟氏雄辨极驰骋操存一言要为我挈裘领丹青着明法今古垂焕炳何事千载余无人践斯境
　　元亨播羣品利贞固灵根非诚谅无有五性实斯存世人逞私见凿智道弥昏岂若林居子幽探万化原　枝山祝允明书
　　祝枝山书闻诗
　　舟泊衢州城下暮赤脚苦蚊眼欲瞀逡巡就枕忽闻弦已觉再听还恐误披衣起见灯影红柔指莺喉暗轻度初闻乃是三弦语寂厯空江烟落雾少年惯向醉中听老大闻之犹起妬须臾演入琵琶弦指拨声清不似前疑是小璚更大封移宫换羽各争妍斯时夜静愈急潜鳞出浴栖羽寒珠珍错落玉盘净铁骑跂东封可悬老夫听久毛发愁有蛟龙来抟船　右闻一首书于虎邱梅花楼枝指道人
　　祝枝山诗草
　　长安昔日在闗中洛阳浙右亦相同江东自古帝王宅周秦已见气葱葱长安石城如虎踞长道钟阜似盘龙千年王气浮天表一日真人建法宫天府天开天阙起五门三殿当中峙五凤楼前栁似烟奉天门外天如水金陵金阙胜金城玉陛连天接玉京星散羽林霜气肃天临华盖日华明十二飞楼石门缭百万豼貅屯八表寳刹天花和月飞郊坛神乐穿云霄【叶】御史当街百骑骢将军纳陛罗霜锋五侯甲第遥迷雾七贵前驱响鬬风凤凰台上凤凰游武湖中水似油万戸莺啼花里晚千家砧捣月中秋防同馆外白雉多包茅楛矢交经过重译来賔醉卉服轻烟淡粉列青蛾六楼六馆鬬倡妍日日新声沸管弦狭市斜街迷错落曲房洞戸暗钩连呉下诸生好逺游抱书来看帝王州那知髙卧西风邸蓬眉萧飒长安秋　右余所赋长安秋一首为希百书之允明
　　东南大泽名具区中有洞庭相对峙七十二峰湖上浮万顷汪洋五湖水仙人隠士住髙峯青天罗列金芙蓉岩窟巉岏蹲虎豹渚宫幽閴潜蛟龙山人茅屋翠微里鸡犬声遥白云起昔闻绮皓留此山今日髙风亦相似湖山横黛画中开湖水浮蓝镜中止还疑海上驾蓬瀛岂识人间有朝市朗然吟啸入烟霞山中万树开桃花问津那许渔郎到伐木不知渔父家时见青崖麋鹿走朝出为羣暮为友我欲共君歌紫芝借问山中何所有赠洞庭张公山人允明
　　独爱无人处幽栖不用名竹鸡啼午寂松鼠落枝轻芳草初平路春深欲上城萧然吾亦得扰扰自劳生　右题画一首枝山
　　西望崚嶒拥国门秣陵秋气动乾坤清江故有蛟龙窟白日原疑虎豹蹲日满荒城生野色云来别渚浸山村莫愁玉质归黄土遮莫轻招月下魂允明
　　春山雨新沐掩霭结浓绿一叶金芙蓉粲粲迎朝旭江亭小于艇松子落满顶尽日无人来流水抱虚影右二首子昂画允明
　　白云媚苍山寂寂太古春窅蔼林薄中一区宅无邻子并清净闭门了文两生勿轻过惟通问字人客子欲何归中林犹独步幸有苍苍松为辨去来路季冬雪里积十日竒寒沍啁啾閴不闻葱蒨失其故梧桐滴夜雨客香秋可怜尽是离人泪声声落枕边右五首题画幅枝山
　　落日采薇归萧萧两布衣迩来人采少春雨长顽肥呉岩好个景凿得不成山人自要头白山头也防斑右杂作二首枝山
　　闲云寂寂锁龙官万顷春湖洗碧空惟有白猿听讲后向人长啸月明中　呼猿洞作枝山
　　吟诗写画似参禅不向他人被里眠生公堂前防头石天平山上白云泉
　　秋浸具区天地寒老崖垂脚怒龙蟠仙人夜半骑鹤去木客潜窥古灶丹
　　云母薄梳青石发水花肥防碧荷钱树根一坐空山老不许时人问歳年
　　寒光交逗眼苍然半夜人间别有天想得非仙亦非鬼四山风雨拥孤眠
　　满地松阴六月凉采芹归来担头香相逢夕照谁家子倚树喃喃话正长
　　身在云西梦想间松头鹤影枕屏间一声隠隠啼花雉信手推窻满眼山
　　朝云乍起千峯冷暮雨初收万壑鸣此地烟霞谁领畧却输痴老笔纵横
　　腰刀帕首报君恩初事将军出雁门无限家门儿女念秋风吹上五陵原
　　费却青钱换戏资世人多道小儿痴不知世事谁非戏争得长年作小儿　右九首题画　枝山
　　扇功本在驱炎上不似屏风只好看算得题诗真拙计却供双眼失清寒　题箑允明
　　祝枝山书五言排律帖【楷书】
