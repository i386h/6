<!-- { "loadSidebar": true } -->
　　唐人之书藏于秘阁者颇多惟颠张真迹甚鲜今观所书酒徳颂出幽入明殆类鬼神雷电不可测度其真所谓草圣者邪【宋学士集】
　　张旭率意帖
　　此一帖在故签书枢密王伦家伦出使时得之故都余少日尝见之绍兴改元五月甲子甫里陆游识时年六十有六距初见时四十有五年矣【渭南集】
　　张旭草书真迹
　　东坡论长史草书頺然天放略有防画意态自足山谷论长史性虽颠逸字字入法度懐素工于瘦长史工于肥瘦劲易能肥劲难工持二公之説以勘是帖有若符契颠而法肥而劲放而意足其为长史真迹无疑况又有君谟之私印可证乎其间多屋漏防笔迹识者当自知之【王文恪公集】
　　张旭草书兰馨帖
　　右草书帖云兰虽可焚廿一字相传为稽叔夜书余验笔意疑为张长史书山谷云颠工于肥素工于瘦而奔轶絶尘则同此书肥劲古雅非长史不能又余尝见公所书濯烟宛陵春草等帖结体虽不甚同而其妙处则与此实出一关钮也但其文义不可觧葢唐文皇好二王书故屏幛间多晋人帖语一时化之或长史书叔夜帖语亦未可知然今不可考矣嘉靖丙辰三月长洲文徴明题【六研斋二笔】
　　右张长史文绫上所书兰馨帖二十字其为真迹无疑葢草书不入晋人格终成下品颠素之所以得名者在此今观其夺字气字佳字足下字人字皆从晋人中来余阅书多矣未有如此卷之佳者世人重耳轻目不可语此昔素师緑绢两行因元章所题而重他日必有以余言为是也者漫书以记嘉靖四十年辛酉正月立春日文彭书【同上】
　　张旭宛陵帖
　　张长史宛陵帖有李建中蘓舜钦易简三公题跋鬰屈瑰伟气沓欧虞长史虽以醉继颠终无此精魄然所谓不可无一不可有二吾师韩宗伯所藏以为甲观【容防集】
　　张长史濯烟帖
　　濯濯烟条拂地垂城边楼畔结春思请君细看风流意不是灵和殿里时　上有明昌寳玩御府寳绘羣玉中秘讃印【瑚网】
　　张旭真迹
　　项度出示谢客真迹余乍展卷即命为张旭卷末有丰考功跋持谢书甚坚余谓度曰四声定于沈约狂草始于伯髙谢客时都无是也且东明二诗乃庾开府歩虚词谢安得预书之乎度曰此陶景所谓元常老骨更荣造者矣遂为改跋文繁不及具载其昌【戯鸿堂法帖】
　　张旭肚痛帖
　　肚痛帖长史名书也清臣书家周孔而服膺长史不敢有忘后世传者真书谨严顔为胜之而草书宏肆实亦具张之精神焉有宋一代大家只分用得坐位中果地其于长史笔意犹未数数然也葢自张芝之后右军以笔学宋主当自谓不减而已人或谓之草不如张自长史出而槀法之统绰为闻知矣天启乙丑九月十九日【墨林快事】
　　张旭郎官石记【题跋俱见前】
　　张旭千字文【题跋俱见前】
　　李阳冰
　　李阳冰字少温赵郡人官至将作少监善词章留心小篆迨三十年初见李斯峄山碑与仲尼延陵季子字遂得其法乃能变化开合自名一家推原字学作笔法论以别其防画又尝立説谓于天地山川得其方圆流峙之形于日月星辰得其经纬昭囬之度近取诸身逺取万类幽至于鬼神情状细至于喜怒之舒惨莫不毕载后人不足以明此于是谬误滋多义理扫地虽李斯之愽雅以束为束蔡邕之知书以豊作丰故孔壁之余文汲冡之旧简所存无几幸天未防斯文宗防在已其自许慎至是作刋定説文三十卷以纪其学人指以为苍颉后身方时顔真卿以书名世真卿书碑必得阳冰题其额欲以擅连璧之美盖其篆法妙天下如此议者以虫蚀鸟迹语其形风行雨集语其势太阿龙泉语其利嵩髙华岳语其峻实不为过论有唐三百年以篆称者惟阳冰独歩舒元舆作玉筯篆志亦曰阳氷之书其格峻其力猛其功备光大于秦斯倍矣此真见上天以字寳瑞吾唐其知言哉今御府所藏篆书三　孝徳训　新驿记千文【宣和书谱】
　　李阳冰赵郡人父雍门湖城令兄弟五人皆负词学工于小篆初师李斯峄山碑后见仲尼吴季札墓志便变化开阖如虎如龙劲利豪爽风行雨集文字之本悉在心胸识者谓之苍颉后身【述书赋注】
　　窦臮述书赋评见前
　　李阳冰善小篆自言斯翁之后直至小生曹喜蔡邕不足言也开元中张懐瓘撰书断阳氷张旭并不及载【唐国史补】
　　綘州有碑篆字与古文不同颇为怪异李阳冰见而寝防其下数日不能去騐其文是唐初不载书者姓名碑上有碧落二字人谓之碧落碑【同上】
　　李阳冰尤精书学其豪骏墨劲当时人谓之曰笔虎【金壶记】
　　阳冰雅好书石鲁公之碑阳氷多题其额尝贻书李大夫愿刻石作篆备书六经立于明堂号曰大唐石经志不克就舒元舆尝得阳冰真迹在六幅素上见虫蚀鸟歩防迹若屈铁石防入屋壁賛曰斯去千年冰生唐时冰复去矣后来者谁千年有人谁能待之后千年无人篆止于斯【墨池编】
　　阳冰在肃宗朝所书是时年尚少故字画差疎瘦至大歴以后诸碑皆莫年所篆笔法愈淳劲【金石録】唐翰林禁经八卷李阳冰撰论书势笔法所禁因以名书【郡斋读书志】
　　张旭传之李阳冰阳冰传徐浩顔真卿邬彤韦玩崔邈【三才图会】
　　李阳冰裴公纪徳碣铭【题跋见前】
　　李阳冰缙云孔子庙记【题跋见前】
　　李阳冰城隍神记【题跋见前】
　　李阳冰庶子泉铭【题跋见前】
　　李阳冰滑州新驿记【题跋见前】
　　李阳冰忘归防铭【题跋见前】
　　李阳冰阮客旧居诗【题跋见前】
　　李阳冰篆千字【题跋见前】
　　李阳冰琴铭【题跋见前】
　　李阳冰书三坟记【题跋见前】
　　李阳冰书先茔记【题跋见前】
　　李阳冰新泉铭
　　新泉铭廼阳冰最佳者人多以舒元舆之言称新驿记殊不知此碑胜百倍也阳冰名潮杜甫甥也后以字行因以为名而别字少温木虚海赋有云其下阳冰不冶隂火潜然则知与潮又且有理人多不知因详其説又有李腾善伪作阳冰书【吾丘衍学古编金石文字记云阳冰与潮非是一人力辨其非详见六十七卷彭元曜墓志跋】
　　李阳冰篆书谦卦爻辞
　　阳冰唐人以小篆著者也其书谦卦爻辞谦字二十余多构别体乃以代谦按説文多语也人言冉声地名有邯县汝阎切谦敬也苦嫌切音义不同相去千里乃以充乏衒竒徒以此学人所罕习是以欺人如此岂知千载而下为识者所勘即【杨升庵集】少温书犹蹈孔轨潜心改作当时谓为苍颉后身观其上某大夫书其自任可知矣此刻旧藏芜湖民家近世始出简翁此本乃旧搨可寳【牍记】
　　李阳冰此刻虽再登石居然有残雪滴溜之状是廷尉正脉至于谦卦当人置座右一纸【弇州山人藁】
　　李腾
　　李腾阳冰从子【宰相世系表云隰州刺史】説文字源一卷【唐书艺文志】赵郡李阳冰神假篆法上邻李斯时人获之悉藏箧笥大歴中篆故李司徒新驿记于东防之门右笔法古淡识者宗师犹子检校祠部员外郎腾能嗣其业躭毎叹书转讹难防会意篆体如正方辨发源小学中独许慎説文最为首出因请腾继世父之妙书坯山之石借其乆垂示将来兹【贾躭説文字源序】
　　徐浩
　　徐浩字季海越州人峤之子少举明经工草以文学为张説所器重肃宗即位召拜中书舍人时天下事殷诏令多出于浩浩属辞赡给又工楷肃宗恱其能加兼尚书左丞宗传位诰册皆浩为之参两宫文翰宠遇罕与为比代宗时歴吏部侍郎集贤殿学士赠太子少师【旧唐书本传】
　　徐浩字季海官至太子少师擢明经有文辞张説一见竒之谓浩后来之英也由鲁山主薄荐为集贤校理肃宗立由防州刺史召授中书舍人四方诏令多出浩手遣辞赡速而书法至精帝喜之宠絶一时浩父峤之善书初以法授浩至浩益工撰法书论一卷为时楷模尝书四十二幅屏八体皆备草尤胜论者谓其力如怒猊抉石渇犇泉葢浩书锋藏画心力出字外得意防往往近似王献之开元以来未有比者写花蕚楼碑甚工顷长安兴庆池西南巢贼之乱兵火剥壊无复存者袁昂尝评其书谓如南冈士大夫徒好尚风范终不免寒乞以浩书殊乏天才而窘在防律故尔然议者以为不然尝作书法以示子侄尽述古人积学所致真不易之论且浩以书名其妙实在楷法也今御府所藏正书三朱巨川告　小字存想法　寳林寺诗【宣和书谱】
　　窦臮述书赋评见前
　　浩善正书八分真行唐之工书者多求其三叶嗣名者惟徐氏云【墨池编】
　　徐浩书谱一卷古迹记一卷【唐书艺文志】
　　先大夫退居中条山李忻州戎辍所寳徐公浩真迹一屏以为贶凡四十二幅所题多文选五言诗其朔风动秋草边马有归心十数字或草或尤为精絶【司空图书屏记】李北海为文浩自书碑又有朝议郎王钊排文排文诸碑所罕见徐峤之徐浩父子擅临池之能故是唐之羲献欧阳询亦有欧阳通类徐氏然通小劣于率更云【书画眼】
　　题徐浩碑
　　唐自欧虞后能备八法者独徐会稽与顔太师耳然会稽多肉太师多骨而此书尤姿媚可爱时人快其书以为如怒猊抉石渇奔泉余以为非是【山谷题跋】
　　徐浩书张曲江告
　　唐彭王傅徐浩书赠张九龄司徒告浩九龄之甥在其孙曲江仲容处用一尺绢书多渇笔有锋铓辞曰正大厦者柱石之力匡帝业者辅相之功生则保其雄名殁犹称其盛徳饰终未允于人望加赠特至于国章故荆州大都督张九龄维岳降神济川作相开元之际寅亮成功谠言定于杜稷先觉合于蓍蔡永懐贤相可谓大臣束帛所加樵苏必禁荆州之赠相府未崇爰从八命之秩更重三台之位可特赠司徒尝借留余家半月【襄阳志林】
　　徐浩隐塔铭
　　徐浩张九龄碑
　　徐浩开河碑
　　徐浩严浚碑
　　徐浩题经
　　徐浩寳林寺诗
　　徐浩不空禅师碑
　　徐浩嵩阳观碑
　　徐浩心经
　　徐浩道徳经
　　徐浩道徳经上卷在无锡华学士家黄花绢精薄乍见似纸素谛观知为绢本全学钟元常世传苏玉局学季海若以此卷品之全不相似以蘓用偃笔此卷皆正锋下卷不知落何处若得半卷临冩经月可补其缺此惟梦志之者【画禅集随笔】
　　徐璹
　　徐浩古迹记云臣长男璹臣自教书幼勤学书在于真行颇知笔法【法书要録】　滑州新井铭徐璹正书説文字源序徐璹正书
　　徐岘
　　徐岘善书工行草石曼卿得其石刻屡称于人【墨池编】彭王传徐浩碑次子岘书在偃师【金石略】
　　辨正禅师塔院记【题跋见前】








　　六艺之一録卷三百二十八
　　钦定四库全书
　　六艺之一録卷三百二十九　　钱唐倪涛撰
　　歴朝书谱
　　唐
　　顔真卿
　　顔真卿字清臣琅邪临沂人秘书监师古五世从孙少孤愽学工辞章开元中举进士擢制科天寳末出为平原太守歴迁刑部尚书太子太师赠司徒谥文忠真卿立朝正色刚而有礼天下不以姓名称而独曰鲁公善正草书草力遒婉世寳传之【唐书本传】
