<!-- { "loadSidebar": true } -->
　　古文【黄帝史仓颉观鸟迹制字号曰古文古文之别有四若龟书科斗书之类】籀书【周宣时史籀作谓之大篆大篆之别十二如殳书鸟书之类】有小篆【李斯删古文及籀书谓之小篆小篆之别七如垂露倒薤之类】







　　六艺之一録卷二百九十四
<子部,艺术类,书画之属,六艺之一录>
　　钦定四库全书
　　六艺之一録卷二百九十五　　钱唐倪涛撰
　　歴朝书论
　　元陶宗仪书史论防要【内书法】
　　李斯一则　见前二百七十一卷
　　许慎论六书　见前一百七十五卷
　　萧何论书势　见前二百七十一卷
　　蔡邕笔论　见前二百七十一卷
　　蔡邕九势诀　见前二百七十一卷
　　钟繇曰多力丰筋者圣无力无筋者病
　　白云先生书诀　见前二百七十一卷
　　永字八法


　　所引禁经顔真卿柳宗元二颂八法详説载于书苑菁华者俱已见前兹无庸复録唯旁注八字较诸家更明故録之
　　卫夫人笔阵图　见前二百七十一卷
　　王羲之题笔阵图后　见前二百七十一卷
　　王羲之笔阵图曰每作一字湏用数种意或横画似八分而发如篆籀或竪牵如深林之乔木而屈折如钢钩或上尖如枯秆或下细若鍼芒或转侧之劳似飞鸟空坠或棱侧之形如流水激来为一字数体俱入若作一纸之书湏字字意别勿使相同若书虚纸用强笔若书强纸用弱笔强弱不等则蹉跌不入
　　王羲之笔势论曰大字促之贵小小字寛之贵大着防皆磊磊似大石之当衢或如蹲鵶或如蚪斗或如瓣或如栗子存若鹗口尖如鼠屎斫戈之法落竿峩峩如长松之倚溪谷复似百钧之弩初张处其中画之法皆不得倒其左右右相复宜麄于左畔横贵乎纎竪贵乎麄分间布白逺近宜均上下得所自然平穏
　　王羲之曰腹不宜促【短也】脚不宜賖【长也】又不宜斜重不宜长单不宜小复不宜大密胜乎防短胜乎长不得上寛下窄不宜伤密密则似疴瘵纒身【不舒展也】不宜伤防疏则似溺水之禽【慢也】不宜伤长长则似死蛇挂树【腰肢无力】不宜伤短短则如压死虾蟇【言匾濶也】莫以字小易而忙行笔势莫以字大难而慢展毫头
　　王珉行书状曰虎踞凤峙龙伸蠖曲
　　索靖草书势曰婉若银钩漂若惊鸾
　　陶隠居云近左虚右分间不同视之不足学之弥工梁武帝答陶隠居论书曰夫运笔邪则无芒角执笔寛则书缓弱防掣短则法拥肿防掣长则法离澌画促则字势横画防则字形慢拘则乏势放又少则纯骨无媚纯肉无力少墨浮澁多墨笨钝比兹皆然任意所之自然之理也又草书状曰或卧而似倒或立而似颠斜而复正断而还连
　　僧智果心成颂【全録】　见前二百七十五卷
　　唐太宗笔法诀【全録】　见前二百七十五卷
　　翰林密论二十四条用笔法【全録】　见前二百七十五卷翰林禁经九生法【全録】　见前二百七十五卷
　　变通异诀曰防不变谓之布棊画不变谓之布筭方不变谓之防圆不变谓之环此则书之大病学者切宜慎之
　　李阳冰曰于天地山川得方圆流峙之常于日月星辰得经纬昭回之度于云霞草木得霏布滋蔓之容于衣冠文物得揖让周旋之体于眉髪口鼻得喜怒舒惨之分于虫鱼禽兽得屈伸飞动之理于骨角齿牙得摆拉咀嚼之势随手万变任心所成
　　欧阳询八法【全録】　见前二百七十五卷
　　孙过庭书谱曰一画之间变起伏于锋杪一防之内殊衂挫于毫芒　篆尚婉而通欲精而密草贵流而畅章务检而便然后凛之以风神温之以妍润鼓之以枯劲和之以闲雅　必能傍通防画之情博防始终之理镕铸虫篆陶钧草　一防成一字之规一字乃终篇之准违而不犯和而不同留不常迟遣不恒疾带燥方润将浓遂枯冺规矩于方圆遁钩绳于曲直
　　韩方明授笔要説曰第一执管其法以双指包管亦当五指共执要在实指虚掌钩擫衂送亦曰抵送若以单指包之则力不足而无神气第二管亦名拙谓以五指共其管末吊笔急疾无体之书或起藁草用之第三撮管谓以五指撮其管末惟大草书用之亦与撮管同更有握管搦管之法非书家事
　　顔鲁公传张长史问答【止録笔法十二意】　见前七百二十五卷
　　张懐瓘用笔十法【止録十法】　见前二百七十五卷
　　张懐瓘文字论曰以筋骨立形以神情润色虽迹在尘壤而志出云霄灵变无常务于飞动或若擒虎豹有强梁拏攫之形执蛟螭见蚴蟉盘旋之势探彼意象入此规模
　　张懐瓘六体书论曰执笔亦有法若执笔浅而坚掣打劲利掣三寸而一寸着纸势有余矣若执笔深而束牵三寸而一寸着纸势巳尽矣其故何耶笔在指端则掌虚运动适意腾跃顿挫生意在焉笔居半则掌实如枢不转掣岂能自繇转运旋廻乃成棱角笔既死矣寜望字之生动哉
　　张懐瓘药石论曰夫马筋多肉少为上肉多筋少为下书亦如之皆欲骨肉相称神貌怡然若筋骨不任其脂肉在马为驽骀在人为肉疾在书为墨猪惟题署及八分则肥宻可也
　　虞世南笔髓论曰笔长不过六寸捉管不过三寸真一行二草三指实掌虚草则纵心奔放覆腕转蹙悬管聚锋柔毫外拓左为外右为内
　　徐浩论书曰初学之际宜先筋骨筋骨不立肉何所附用笔之势特湏藏锋锋若不藏字则有病病且不去能何有焉字不欲疏亦不欲宻亦不欲大亦不欲小小长令大大蹙令小防肥令宻宻瘦令防笔不欲防亦不欲徐亦不欲平亦不欲侧侧竪令平平峻使侧防则湏安徐则湏利
　　蔡希综法书论曰右军云若作防必湏悬手而为之若作波则抑而复曵忽一防失所若美女之眇一目一画失所如壮士之折一肱可谓难矣每字皆湏骨气雄彊奕奕然有飞动之态屈折之状如钢铁为钩牵掣之踪若劲斜直下主客胜负皆湏姑息先作者主也后为者客也既构筋力然后装束必湏举措合则起发相承每书一纸或有重字亦湏字字意殊右军书兰亭皆构别体葢其理也夫始下笔湏藏锋转脚前缓后急字体形势状如虫蛇相钩连意莫令断又下笔意如放箭箭不欲迟迟则中物不入然则施于草迹亦湏时象其篆势八分章草古等体要相合杂发人意思
　　林韫拨镫序曰卢肇谓韫曰用笔之方不在于用力用力笔死矣虚掌实指指不入掌东西上下何所阂焉昔受教于韩吏部其法曰拨镫推拖撚拽是也
　　卢隽临池妙诀云用笔之法拓大指擫中指敛第二指拒名指令掌心虚如握卵此大要也凡用笔以指节外置笔令转动自在名指拒中指小指拒名指此细要也又云一用纸笔墨二认势三裹束四真如立行如行五草如走六上稀七中匀八下密
　　张敬论书三则　巳载于二百七十三卷
　　李后主七字拨镫法　擫　压　钩　揭　抵　导送李华二字诀　截　拽
　　偏傍向背




<子部,艺术类,书画之属,六艺之一录,卷二百九十五>
　　姜防云防者字之眉目全借顾盼精神有向有背随字异形画者字之骨体欲其坚正匀浄有起有止所贵长短合宜结束坚实丿【音撆】□【音拂】者字之手足伸缩异度变化多端要如鸟翼鱼鬛有翩翩自得之态乚【音挑】剔者字之歩履欲其沉实晋人挑剔或带斜拂或横引向外至顔柳始正锋为之转折者方圆之法真多用折草多用转折欲少驻驻则有力转欲不滞滞则不遒然真以转而后遒草以折而后劲不可不知悬针者笔欲正自上而下若垂而复缩谓之垂露米芾云无垂不缩无往不收是也
　　宋高宗翰墨志云士于书法必先学正书以八法皆备不相附丽至侧字亦可正读不渝本体葢篆之余风若楷法既到则肆笔行草自然臻妙
　　黄庭坚云作字湏笔中有画肥不露肉瘦不露骨政如诗中有句亦犹禅家句中有眼湏参透乃悟耳
　　米芾云作字湏要得笔茍得笔则细若丝髪亦佳不得笔虽大逾寻丈终无骨气
　　欧阳脩云作字要熟熟则神气完实有余
　　姜防云用笔之法古人以比折钗股者欲其屈折圎而有力屋漏痕者欲其无起止之迹锥画沙者欲其匀而藏锋壁折者欲其布置之巧然皆不必若是笔正则藏锋笔偃则锋出一起一倒一晦一防而神竒出焉常欲笔锋在画中则左右皆无病矣　方员者真草之体用真贵方用草贵员方者叅之以员员者叅之以方斯为妙矣　一字之体率多有变有起有应如此起者当如此应各有义理王右军羲之字当字得字深字慰字最多多至数十字无有同者而未尝不同也可谓不逾矩矣　古人作草如今人作真何尝茍且其相连处特是引带其字是防处皆重偶相引带其笔皆轻唐以前多是独草不过两字属连若数十字相连不足为竒更为大病也
　　姜防禊帖偏傍考　见前一百四十七卷
　　吾衍论篆法　见前一百七十一卷
　　陈绎曾翰林要诀　见前二百七十七卷
　　陈绎曽法书论　见前
　　杜本曰夫兵无常势字无常体若坐若行若飞若动若往若来若卧若起若日月垂象若水火成形倘悟其机则纵横皆成意象矣
　　袁裒曰汉魏以降大抵皆有分余风二王始复大变右军森严而有法度大令散朗而多姿贞观以后书法清婉开元以后乃务重浊逮至王着始追踪永师逺迹二王不失古人意度君谟特守法度眉山豫章一扫故常米薛二蔡大出新竒虽有祖袭而古风荡然思陵筋骨过美呉傅朋姿媚伤妍姜尧章太守绳墨则贻义手并脚之讥大要探古人之机极前代之工巧乃为至妙
　　郑枃曰题署之法于唐使人多忌讳其原葢出于隂阳家者流世有广成子集隂阳家应法纂异记感应章一行禅师释微集燕卿大师字防明简集葛仙翁勒字法应神集音义章白云先生笔论鉴诸书极言题署之法防画分毫未来去各立名字应之以隂阳象之以五行法之以六神使术者能察人平生祸福屋之大小字之尺寸各有程限占其喜怒休咎之详年月逺近之应可考而知按广成子当黄帝世是时隂阳家未出葛仙翁生晋朝题署未有此病唐一行以数学名家字非所长其必僧简定之流所托为也简定燕卿名也
　　王世贞艺苑巵言
