<!-- { "loadSidebar": true } -->
　　故吏应酬残题名
　　字原云在成都府列故吏姓名三十人作两列墨寳云郭氏得之北门鱼桥之下后无字非碑隂乃断碑耳
　　魏大飨碑
　　碑以□为跸御九増为九层均台为钧台□为搜字原云魏文帝以延康元年幸谯大飨父老立坛于故宅坛前建石题曰大飨之碑相传为梁鹄书图经云曹子建文钟繇书释云碑有不明者唐大中年亳守李暨再刻故可读
　　魏公卿上尊号奏
　　字原云延康元年立在颍昌府集古云唐贤多传为梁鹄书今人以为钟繇书未知孰是
　　魏受禅表
　　碑以挈为契以烟煴为絪緼以烟于六宗为禋于六宗
　　字原云黄初元年立在颍昌府临颍县魏文帝庙内集古云世传为梁鹄书而顔真卿以为钟繇书刘禹锡嘉话云王朗文梁鹄书钟繇镌字谓之三絶
　　魏修孔子庙碑
　　碑以烟煴为絪緼终军传辫髪作编髪
　　字原云黄初元年立在兖州嘉祐中郡守张稚圭按图经云陈思王曹植辞梁鹄书
　　魏横海将军吕君碑
　　碑以中勇为忠勇畺易为疆场平原十刄为平原十仞陨隧为陨坠□即地字□即稷字□即贰字□即播字
　　字原云黄初二年立在邓州南阳旧録云夏侯湛文
　　范式碑
　　碑中啧即赜字□即赫字
　　字原云在济州汉独行传范式字巨卿或云蔡邕书法书要録唐李嗣真作书品云蔡公诸体惟范巨卿碑风华艳丽古今冠絶释诋之以为藻鉴之谬金石云以碑考之乃魏青龙三年立非邕书也
　　张平子碑
　　字原云永和四年立在邓州水经云是崔瑗之辞释云晋南阳相夏侯湛作字画仅可观故附于释之末
　　郎中王政碑
　　字原云元嘉三年立在济州集古録目以字季酺为季辅金石为光和元年立非是
　　平舆令薛君碑
　　字原云延熹六年立无名字可考
　　司徒掾梁休碑
　　字原云天下録云襄州谷城有司徒掾梁休碑建安十七年立
　　防东尉司马季徳碑
　　字原云碑上残缺下云故山阳卒吏防东守尉司马留字季徳今题从释
　　中山相薛君成平侯刘君断碑
　　字原云金石云碑不完惟存上一段而题頟尚全云汉故益州刺史中山相薛君巴郡太守宗正卿成平侯刘君碑古来无两人共立一碑者惟此尔
　　司空残碑
　　字原云政和乙未西洛天津桥下得之片石才五行四十五字字径二寸
　　处士严残碑
　　字原云碑刓缺无年而有日月
　　新莽钲
　　字原云地皇二年作绍兴中出于金州后在毘陵胡承公家
　　耿氏镫
　　字原云延光四年作
　　五君桮柈文
　　字原云宣和殿藏碑録为汉碑名曰真人君石樽刻石与四老神祚机刻石同帙
　　征南将军刘君神道
　　司农刘夫人碑
　　字原云汉太尉许彧之室也碑之立在光和之前释载复斋尝与邵伟过许氏家见水滨一石视之则许君残碑也邵常之宜兴人遂载以归
　　掾杜峻等题字
　　在高公石室总目作先生任君等题名今不见任君字
　　举吏张残碑
　　字原云三公山碑称冯君为举将高彪碑称文君为举将此碑则自称举吏汉碑仅此三者
　　永元十六字
　　字原云在永康军蔡迨刻记云在范功平磨崖之西五十余歩去地数寸蔡迨得磨崖后十日其子武仲始见此十六字而摹之复斋碑目作永元六年攻石题
　　雒阳稚子六字
　　字原云在成都府雒阳先置稚子六字雒南二字在左阙南先置二字在右阙北盖书于阙之椽者
　　汉平杨府君叔神道
　　字原云在绵州八字字为一纸盖刻于石阙椽首墨寳云平杨必姓名如建平太守之类叔其字也释止载平杨府君叔神六字
　　建平郫县碑
　　字原云建平五年立乾道初始出在永康过紫屏二里道傍其石三面高卑凸坳刻随其势即蔡迨刻记所谓范功平磨崖也复斋碑目作建平范功平治道碑
　　巴官铁盆铭
　　字原云永平七年作在防州金石作铁量铭鲁直谓之秦篆续云误也
　　太尉刘寛神道碑
　　丹阳太守郭旻碑
　　光和二年立
　　祝长严防碑
　　字原云和平元年立无頟政和中下邳县民耕地得之
　　龙门禹庙宗李方题名
　　米巫祭酒张晋题字
　　字原云熹平二年立在嘉州墨寳云洪雅磨崖复斋碑目作张晋施天师道法记
　　武君阙铭
　　字原云建和元年立在济州无姓字官称
　　韩勑孔林别碑两侧题名
　　字原云沈虞卿名为韩勑碑两侧题名
　　功曹史残画像
　　雍邱令残画像
　　成王周公画像
　　字原云雍邱令画像与此二碑朱希真云齐鲁间汉公卿墓中物
　　防稽东部都尉路君阙
　　字原云永平八年立
　　频阳令宋君残碑
　　魏三体石经左传遗字
　　水经云魏正始中刻碑今在洛阳皇祐癸巳苏望所刻苏云汉灵帝以经籍文字穿凿疑误后学诏诸儒雠定五经命蔡邕书古文篆三体镌石立于太学今不存近于故相王文康家得左氏传榻本取其完者刻之凡八百一十九字题曰石经遗字范史纪曰五经蔡邕张驯传则曰六经
　　魏下豫州刺史修老子庙诏
　　字原云黄初三年立在亳州集古作大清东阙题名
　　魏甄皇后识坐板函
　　魏大飨记残碑
　　字原云黄初三年立续云向借作飨碑在长安瑶台寺人谓之钟繇残碑姑传疑以俟知者
　　晋右将军郑烈碑
　　字原云太康四年立
　　司空孔扶碑
　　字原云建宁元年立阙里祖庭记孔林有司空孔扶碑金石作鲁相谒孔子冡文
　　武都太守耿勲碑
　　字原云熹平三年立在成州同谷县界字与郙阁颂相类乾道间方出
　　孝子严举碑
　　字原云延熹七年立在梁山军碑云为父行防服制逾礼续云蜀人谓之浮澜滩记不知何义
　　严举碑隂
　　字原云碑有主吏督邮八先书其姓于主吏督邮之上而继之以讳某字某他碑所未有
　　南安长王君平乡道碑
　　字原云永元八年立嘉州夹江县泾口磨崖复斋碑目作平乡明亭开道碑
　　武都太守李翕天井道碑
　　字原云建宁五年立在成州李翕为郡二年之后凿崖治西狭路驾析里桥又治西圾山天井道凡三碑皆存
　　武都丞吕国已下题名
　　字原云在成州天井碑侧仇靖书文
　　司校尉杨淮碑
　　字原云熹平二年立在兴元府续云此碑绍兴中方出始知大司杨孟文不名厥墨寳云磨崖
　　胶东令王君庙门断碑二
　　字原云在济州金石以胶东为胶水杂之汉刻中续云中有魏后实天所授之语岂胶东是其祖庙没于汉代故题以汉云
　　涪陵太守厐厷神道
　　字原云在绵州
　　韩勑孔庙后碑
　　字原云威帝中年立
　　刘寛碑隂门生名
　　集古云寛以中平二年卒至唐咸亨元年裔孙湖城公爽以碑嵗久皆仆于野为再立之释云释所辑刘公二碑斯为踔絶
　　刘寛故吏名
　　字原云中平二年立于雒阳道
　　王纯碑隂
　　字原云其首行题诸门生人名五字凡百九十三人
　　鲁峻断碑隂
　　司空残碑隂
　　孔子见老子画像
　　孝子董蒲阙
　　字原云永宁二年立
　　豫州刺史路君阙
　　字原云永平八年立
　　王稚子二阙画像
　　字原云在成都府按史王涣字稚子卒于兴元元年有阙二
　　沛相范皮阙　　在劒州
　　邓君阙画像　　在劒州
　　无名人墓阙画像
　　太守张景题字
　　字原云光和六年立在高朕石室梁上
　　博士题字
　　字原云在高朕石室中
　　洪农太守张君题字
　　字原云在高朕石室中
　　高朕石室六题名
　　字原云在成都府学礼殿刻于梁楹石壁间
　　永平甎文　　永平八年作
　　汝伯宁甎文　　建初三年作
　　曹叔文甎文　　建初七年作
　　谢君墓甎文　　元初三年作
　　永初甎文　　永初元年作
　　定陶鼎欵识
　　延光铜壶欵识　　延光四年作
　　元嘉刀铭　　元嘉四年作
　　驺氏二镜铭
　　李氏镜铭
　　中平兽洗欵识　　中平三年作
　　脩官二铁盆欵识　　在嘉州
　　晋铜澡盘欵识　　泰始元年作
　　董氏二洗欵识
　　石经仪礼残碑
　　成皋令任伯嗣碑
　　字原云熹平七年立金石云在汜水县辇运司廨舍壁间亦有碑隂
　　汉安长陈君阁道碑
　　字原云永建五年立在资州内江县
　　冯君开道碑　　和平元年立
　　廷尉仲定碑　　熹平元年立
　　文范先生陈仲弓残碑
　　字原云頟题云汉文范先生陈仲弓之碑金石云蔡邕书碑之立当在中平三年
　　公乗校官掾王幽题名
　　字原云永熹元年立淳熙二年卬州蒲江县僧寺治地得之古无此年号复斋碑目作公乗校官掾王幽阙
　　交州刺史石羊字
　　字原云在郴州止五字刻于墓道石羊防上
　　永初官墼文
　　字原云永初七年作眉人掘武阳故城得之
　　黄龙甘露碑　　碑隂
　　墨宝云建安二十四年黄龙见武阳赤城蜀人以为刘氏瑞应凡二碑大小不侔碑首皆有黄龙甘露之碑六字甚伟其内无一可辨在眉州彭山县即汉武阳县地也碑首十九字又一小碑亦题黄龙甘露之碑其首云惟建安二十六年余皆磨灭本朝人题云时以甲辰嵗治平元年三月二十七日转移此碑碑隂亦多漫灭存者上两横每横三十人释云崇宁中为王时彦所磨以刻其说
　　景北海碑隂
　　字原云凡三列后一列下云行三年服者凡八十七人西汉皆以日易月故斩杖执礼者必特书之盖当时孝子所不能为而施之于师资恩地为可尚也
　　封邱令王元宾碑隂
　　字原云延熹四年立
　　唐扶碑隂
　　繁长张禅碑隂
　　帝尧残碑隂
　　鲁峻石壁残画像
　　字原云在济州水经云金乡山司校尉鲁君冡前有石祠石庙四壁刻书契以来忠臣孝子贞妇孔子及弟子七十二人形像像边皆刻字记之文字分明
　　防尉公墓中画像
　　字原云在资州内江县蜀人谓之燕王墓人物未知何据释云汉碑书太尉太守太字皆无防字书有防字与大同音注云海中地名从人从犬者则是倚伏之伏此碑所云防尉即太尉公也
　　荆州刺史李刚石室残画像
　　字原云熹平元年作水经云钜鹿有荆州刺史李刚墓有祠堂石室四壁隐起君臣官属龟龙麟鳯之文金石无此释云自来好古之士未见此碑
　　丹阳太守郭旻碑
　　封邱令王元宾碑
　　字原云延熹四年立集古金石并作元赏释云元宾字画分明非是测度
　　冀州从事郭君碑
　　字原云光和三年立碑残缺不见名字
　　尉氏令郑季宣碑　　碑隂
　　字原云中平三年立名已残缺季宣其字耳　碑隂横刻篆八字于其上曰尉氏士故吏人名
　　陈度碑　　中平四年立
　　禹庙残碑
　　真道冡地碑　　延熹七年立在万州
　　司空陈寔残碑　　中平五年立蔡邕书
　　太尉郭禧断碑
　　光和二年立禧郭躬从孙史附于躬传
　　张休崕涘铭
　　延熹二年立或作磨崕险路铭
　　彰长田君断碑
　　熹平六年立在华州华隂县彰东西汉史皆作斥章
　　堵阳长刘子山断碑
　　建平元年立子山字也其名疑是松字
