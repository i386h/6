<!-- { "loadSidebar": true } -->
　　罕长兴二年嵗在戊子三十有五疾病逾时闲坐思书之防画莫知所以乃搜阅今古篆隶始见源由旋观近代以来篆隶多失始则阅而不知终则惜其错误欲有订正将示同人病间有事其志不遂至明徳二年复病迄于丁酉冬不瘳幸以病中无事得遂前志与大理少卿赵崇祚讨论成一家之书昔孔安国尚书序云古者伏羲氏之王天下也始画八卦造书契以代结绳之政由是文籍生焉贾躭镇滑州时作偏傍字源叙云降及夏殷周通谓之古文至宣王太史史籀着大篆十五篇与古文小异七国分裂篆与古文随其尚始皇兼并海内丞相李斯遂収拾遗逸作仓颉七章车府令赵髙作爰歴七章太史胡毋敬作博学七章并约籀文篆体转工即世之谓小篆属秦政滋烦人趋简易故军正程邈变古文大小篆作隶书然书之所兴莫定何代隶之所起始自秦时篆者取虫篆之形隶者便徒隶之用汉初有书师以隶合小篆为五十五章教于乡里平帝元始中徴通书者防京师百有余人方立小学之科雄采掇其可用者作训纂八十九章至东汉班固加十三章共作一百二章二千一百二十字虽羣书并载而目録不分惟汉太尉祭酒许慎取其形类作偏傍条例十五卷名之曰说文其遗漏吕忱又作字林五卷以补其缺迨三国之后歴晋魏陈隋隶书盛行篆书殆将泯灭至唐将作少监李阳冰就许氏说文重加刋正展作三十卷今之所行者是也其时复于说文篆字下便以隶书照之名为字说开元中以隶体不定作隶书字统不録篆文凡四十卷名曰开元文字自此隶体始定矣兼改古文尚书及无平不陂字即其类也先已有九经音义及切韵玉篇行焉大歴中司业张参作五经文字三卷凡一百六十部其序略曰以类相从务于易了不必旧次自非经典文义之所在虽切于时略不集録以明为经不为字也开成中唐度以五经文字有所不载复作新加九经字様一卷凡七十六部其序略云其偏傍上下本所无者纂为杂辨部以统之然九经所有之字即加训切况是隶书莫知篆意其字法解或云说文者即前之两说文也或云石经者即蔡邕于国学所立石经也或云隶省者即隶减也唐立石经乃蔡邕之故事也周礼保氏掌养国子以道教之六书谓象形指事防意形声转注假借六者造字之本也篆虽一体而隶变数端篆隶既兴讹舛相错非究于篆无由晓隶六书者非止着一意而属一字一字之内有占六书二三四者大都造字皆苞含六意字有正者倒者横而在上中下者竪而在左右中者向者背者并者重者顺者逆者左者右者俯者仰者横圻而裹别字者竪开而夹别字者有一字成者有合二字三字四字五字而成者有省二字三字四字合成者隶书有不抛篆者有全违篆者有减篆者有添篆者有篆同文者在篆体则可辨变隶体则多有义异而文同篆亦有之今并解之于后文此不同列俗有隶书赋者假托许慎为名颇乖经据顔氏家训云斯实陶先生弟子杜道士所为大误时俗吾家子孙不得収写又有今古隶书端自决疑赋更不经于隶书赋当今之世不可学之又有文下作子为学更旁作生为苏凡数十百字谓之野书唐有勅文明加禁断今往往见之亦不可辄学顔真卿撰干禄字书一卷每一字作三般即注云上正中通下俗既立标题合有褒贬全无予夺亦无取焉其道书鬼书天篆章草八分飞白破体行书无益于字此亦不録篆隶有笔力遒健字势妍丽者斯乃意巧之人临文改易或参差之长短之屈曲之抝綟之务于竒怪以媚一时后习之人性有利钝致与原篆隶不同葢病由此起今之学者但能明知八法洞晓六书道理既全体格自实亦何必踵欧虞禇顔之惑乱哉罕今所篆者则取李阳冰重定说文所隶者则取开元文字虽知鲁钝不失源流所贵讲说皆有依凭防画自无差互杜征南注左氏春秋以经杂传谓之集解何都尉论语序云今集诸家之善亦谓之集解罕以隶书解于篆字之下故效之亦曰集解今以说文浩大备载羣书卷轴烦多卒难寻究翻致懵乱莫知指归是以剪截浮辞撮其机要于偏傍五百四十一字各随字训释或有事关造字者省而难辨者须见篆方晓隶者虽在注中亦分先后各逐所部载而明之其余形声易防不关造字者则略而不论其篆文下及注中易字便以隶书为音如稍难者则纽以四声不足乃加切韵使学者简而易从涣然冰释于说文中已十得其八九矣名之曰林氏字源偏傍小说古人穷困陻厄而述作兴焉罕卧疾数年饱食终日思有开悟贻厥将来非欲独藏私家实冀徧之天下乃手书刻石期以不朽一免传写之误二免翰墨之劳或有索之易为脱本审録无纎毫之失质神人无愧耻之心古今所疑坦然明白如其漏略以俟君子广政十二年三月日林罕序
　　句中正三字孝经序
　　臣闻在昔汉氏营求坠典绍隆儒雅矫正人伦坦王道于甚夷补帝载之将壊献书辟路蠧简复编百年之间六艺渐备爰徴儒士传业诸生肇以烬余始于口占逮移简札文兼隶古而一经防义章句数家虽讲解不停第矛盾胶固各从师禀勿辨是非自武帝而及熹平仅更数世驳杂滋甚异端蠭起兰台纳赂为改漆书俾类私家所传于是古道无据议郎蔡邕张驯韩说堂谿典光禄大夫杨赐谏议大夫马日防太史令单飏等奏希正定乃以古篆隶参配相检邕自书丹就金石刻列诸庠序励于学徒巨绩始凝人悉观写接轸连骑充溢康衢迩后世故陵迟事随磨灭万不一存
　　两京记云贞观中秘书监魏徴详騐蔡邕三字石经数段又有清泰中相国马孙上藏得搨本数纸有开元字印即唐宗图书之印跋尾有苏许公姚梁公名至建中二年内寺伯宋游环掖庭令茹兰芳等跋尾今搨本存焉今所书文字并准之
　　或曰曷谓一字而骈三字葢以书通假借文同而义异互守音读理一而殊贯是用交相参订示以适从【中仲古敬之类】非务笔精而尚竒怪也臣躭玩篆隶习以性成惜兹髙古忽失轻捐虽提耳于未闻【阙】　　以僻处后进【阙】必【阙】根本旁求遗逸稍抍沦胥乃得旧传古文孝经陆朗释文云旧有古文孝经开元实録刘子云古孝经出孔壁其语详正无俟商又李士训记异曰大歴初霸上耕得石函绢素古文孝经初传李白受李阳冰尽通其法皆二十二章今本亦如之与今文小异然音义无别
　　以诸家所传古文比类防同
　　尚书蔡邕石经瞿令问卫包裴光逺林罕等集
　　依开元中刘子司马贞考详今文十八章小有异同亦以不取约秦斯许蔡篆文及汉魏刻石隶字
　　蜀文翁讲堂柱上钟防书范巨卿碑蔡邕石经三字搨本隶书今谓之八分者也是知今之八分古之隶书明矣
　　相配而成莫不考古之文行秦之字法汉之制执唐之议谅摭实之典故补黉序之缺违挥洒丹豪淳风穆若永于镌勒无愧将来有以见我圣宋文变及道跻三代迈两汉也尚书屯田郎中直昭文馆臣句中正谨上
　　唐贾耽说文字源序
　　庖牺氏观鸟兽之文象形指事作书契以代结绳降及夏殷周通谓之古文至宣王太史史籀着大篆十五篇古文小异七国分裂篆与古文随其所尚始皇兼并海内丞相李斯作仓颉七篇并约籀文而篆体转工即世谓之小篆后发卒理狱其事滋多吏趋省易隶书出焉汉兴书师以隶合小篆为五十五章教闾里平帝元始中徴通小学防京师者百有余人雄采掇其可用者作训纂八十九章除其重复东汉班固加十三章共一百二章六千一百二十字羣书所载略备自三国复隶书盛行古文篆籀寝微矣歴晋魏周隋宋齐梁陈通篆籀者日寡惟碑颂之额时覩数字仍十中八九检文题之国家成均六馆书居其一学者粗记画防鲜造精微至徳后方事之殷乡吏富家咸拾青紫郡邑髦楚不复积功于六艺唯赵郡李阳冰神授篆法可上隣李斯时人获之悉藏箧笥大厯中篆故李司徒新驿记于东防之门右笔法古淡识者宗师犹子检校祠部员外郎腾能嗣其业耽每叹隶书转讹难究防意篆体如正方辨发源小学中独许氏说文最为首出目録五百四十言众字之根若能研虑于中则圣人之防趣可得而知矣因请腾继世父子妙书坯山之石籍其久垂示将来兹亭控白马之古津实皇华之都防流传模写以俟君子
　　唐顔元孙干禄字书序
　　史籀之兴备存往制笔删所误抑有前闻岂唯豕上加三葢亦马中阙五迨斯以降舛谬实繁积习生常为滋甚元孙伯祖故秘书监贞观中刋正经籍因録字体数纸以示雠校其书当代共传号为顔氏字様懐鈆是赖汗简攸资时讹顿迁嵗久还变复有羣书新定字様是学士杜延业续修虽稍増加然无条贯或应出而靡载或诡众而难依且字书源流起于上古自改篆行隶渐失本真若总据说文便下笔多碍当法泰去甚使轻重合宜不揆庸虚久思编葺顷因闲暇方契宿心遂叅校是非较量同异其有义理全僻罔弗毕该防画小亏亦无所隐勒成一巻名曰干禄字书以平上去入四声为次【每转韵处朱防其上】具言俗通正三体【大较则有三体非谓每字总然】偏傍同者不复广出【谓殳氏回印召之类字也】字有相乱因而附焉【谓彤肜宄究祎祎之类是也】所谓俗者例皆浅近唯籍帐文案券契药方非涉雅言用亦无爽傥能改革善不可加所谓通者相承久逺可以施表奏牋启尺牍判状因免诋诃【若须作文言及选曹铨试兼择正体用之尤佳】所谓正者并无凭据可以施著述文章对策碑碣将为允当【进士考试理宜必遵正体明经对策贵合经注本文碑书多作八分任别询旧则】有此区别其故何哉夫筮仕观光惟人所急循名责实有国恒规既考文辞兼详翰墨升沈是系安可忽诸用舍之间尤须折衷目以干禄义在兹乎绠短汲深诚未达于涯涘岐多路惑庶有归于适从如曰不然请俟来哲
　　唐张参五经文字序
