<!-- { "loadSidebar": true } -->
　　论语十卷伪蜀张徳钧书阙唐讳立石当在孟知祥未叛之前其文脱两字误一字又述而第七举一隅下有而示之三字三人行必有我师焉上又有我师卫灵公第十五敬其事而后其食作后食其禄与李鄂本不同者此也
　　附志云经注并序三万五千三百六十八字将仕郎前守简州平泉县令兼殿中侍御史赐绯鱼袋张徳钊书颍川郡陈徳谦镌字　石刻铺叙云论语三册序三百七十二字正经一万五千九百十三字注一万九千四百五十四字广政七年四月九日校勘
　　孟子十四卷皇朝席旦宣和中知成都刋石寘于成都学宫云伪蜀时刻六经于石而独无孟子经为未备夫经大成于孔氏岂有阙耶其论既缪又多误字如以频顣为类不可胜计
　　附志云不题经注字数若干亦不题所书人姓氏石刻铺叙云孟子十二卷宣和五年九月帅席
　　贡暨运判彭慥入石逾年乃成计四册　鲒埼亭偶计云晁氏自説之拾拟孟之绪余请去孟子于讲筵故公武亦有此论可为偏乖之甚礼记尔雅皆列于学宫今独断断于孟子是何心与孟蜀时七篇未登于经其不备冝也宋初已作正义矣席旦又何谬之有
　　孝经一卷
　　附志云经注并序四千九百八十五字不题所书人姓氏但题颖川郡陈徳谦镌字　石刻铺叙云孝经一册二卷序四百三十九字正经一千七百九十八字注二千七百四十八字盖蜀广政七年三月二日右仆射毋昭裔以雍经石本校勘简州平泉令张徳钊书
　　尔雅三卷
　　附志云将仕郎前守简州平泉县令赐绯鱼袋张徳钊书武令升镌不题经注字数若干　石刻铺叙云尔雅一册二卷广政七年甲辰六月右仆射毋昭裔置镌者武令升
　　读书附志云以上石室十三经盖孟昶时所镌故周易后书广政十四年嵗次辛亥五月二十日惟三传至皇祐初方毕故公羊传后书大宋皇祐元年嵗次己丑九月辛夘朔十五日乙巳工毕又书将仕郎试国子四门助教州学讲説何维翰将仕郎试秘书省校书郎州学説书黄柬儒林郎试秘书省校书郎守华阳县尉州学勾当工尚喆朝奉郎秘书省著作佐郎签署节度判官防公事武骑尉管勾州学华防奉直郎尚书屯田员外郎通判军州兼管内桥道劝农事及提举渠堰骑都尉借绯提举州学解程朝奉郎尚书屯田员外郎通判军州兼管内劝农事及提举渠堰轻车都尉借绯提举州学聂世卿提益州路诸州军刑狱兼本路劝农提举渠堰公事朝奉郎尚书比部员外郎防军借紫孙长卿益州路诸州水陆计度转运使兼本路劝农使朝奉郎尚书刑部员外郎直史馆上骑都尉赐绯鱼袋借紫曹颖叔枢宻直学士朝散大夫右谏议大夫知益州军州事兼管内桥道劝农使充益州路屯驻驻泊本城兵马钤辖提举益州路诸州军兵甲巡检贼盗公事上骑都尉京兆郡开国侯食邑一千户赐紫金鱼袋田况
　　容斋续笔云成都蜀本诸经其字画亦皆精谨惟三传至皇祐元年方毕工殊不逮前
　　王应麟困学纪闻云后蜀石经于髙祖太宗讳皆阙书唐之泽深矣
　　杨慎丹铅録云蜀刻九经最为精确是时僭据之主惟昶有文学故蜀不受兵又饶文士故其所制尤善朱子论语注引石经者谓孟蜀石经也
　　石刻铺叙云考异一册乾道六年庚寅三月旦东里晁公武校石经与监本不同者作为此书易【五】书【十】诗【四十七】周礼【四十二】仪礼【三十一】礼记【三十二】左传【四十六】公羊【二十二】谷梁【二十三】孝经【四】论语【八】尔雅【五】孟子【二十七】此正经不同者如此传注不与　古文尚书三册三卷盖唐天寳未废古书前传本中汲郡吕大防得之于宋次道王仲至家乃元丰五年壬戌镂板乾道六年庚寅帅晁公武取以入石教官张大固等监刋　益郡石经肇于孟蜀广政悉选士大夫善书者模丹入石七年甲辰孝经论语尔雅先成时晋出帝改元开运至十四年辛亥周易继之实周太祖广顺元年诗书三礼不书嵗月逮春秋三传则皇祐元年九月讫工时我宋有天下已九十九年矣通蜀广政元年肇始之日凡二百一十二禩成之若是其艰又七十五年宣和五年癸夘益帅席贡始凑镌孟子运判彭慥继其成乾道六年庚寅晁公武又镌古文尚书暨诸经考畧洪文敏公迈谓孟蜀所镌字精谨有贞观遗风续本经传殊不逮前且引魏证虞世南相继为秘书监日请选五品以上子孙工书者为书手盖欲字画清婉可以传久是以自经传以后非士大夫所书皆不着姓氏若汉石经今不易得好古者所藏仅十数叶蜀中又以翻刋入石黄长睿谓开元中藏拓本于御府以开元二字小印印之是宗时已罕得况今又六百年后耶
　　范成大石经始末记云石经已载前记晁子止乃作考异考异之作大抵以监本防校互有得失其间颠倒缺讹所当辨正然古今字画虽少不同而实通用耳考异并序凡二十一碑具在石经堂中　席益成都学石经堂图籍记云伪蜀广政七年其相毋昭裔按雍都旧本九经命平泉令张徳钊书而刻诸石本朝因礼殿以祀孔子为宫其旁置学官弟子讲习传授故蜀帅尚书右丞胡公宗愈作堂于殿之东南隅以贮石经
　　李石石经堂诗云我来一登石经堂从以诸生行两庑诸生读经半头白问以始终箝不语我闻此经昔中都中郎所隶乃其祖迩来离乱已亡失楷本仅能传蜀土蜀土闰位供扫除独此仍为盛时取为将严鐍守重扃防以缭垣崇邃宇列之学宫岂无意岂但阙文存夏五大开明镜别妍媸时扣洪钟谐律吕后生不复事丹铅抵死惟知守藤楮字音随口妄蜺霓画分毫谬鱼鲁日月当天空委照盲俗相欺纷莫覩石经虽古奈尔何人竞传今不传古行行矧肯捩眼觑藓剥苔封费撑拄坚镵仅免饱蟫鱼隘道争来宅狐鼠此间邹人傥借问为问石经谁是主一作敌门肆诃斥防度向墙夸伛偻登登阁阁隐金槌聒耳散空垂雹雨蜡熏煤染连作卷玉轴锦装如束杵岂无一物媚权豪防纸才堪博圭组尔之所得固么防我则何由寛击拊一捶只作一字譌譌至万千那复数石经之害此其大纵有鬼神郍可御忆昔尝为博士官首善堂中容接武心知不是世间书云汉森然城百堵恢恢帝所有余地忍使石经留外府便当连舸下瞿塘飞上三山如挿羽缣缃舛谬钟鼎暗天罅岂容无一补巍巍玉帝殿中央河洛东西翼龙虎虽然斯文属兴废帝既有心天亦许作诗未用拟韩公考篆庶防追石鼔
　　胡元质蜀石经跋云石经歴年多更变故陵迁谷变煨烬剥食之余甚至取为柱础为炮石者唐初魏郑公首访求之十得其一况于今哉兹来少城得坠刻于一二故家虽间断不齐然残圭裂壁亦可寳也因以镵之锦官西楼庶防补古之阙文云尔
　　名胜志云成都石经石凡千数胡元质宗愈作堂以贮之名石经堂在府学
　　宇文绍奕跋云侧置给事内翰胡公每以天下自任推六经精防寓诸日用至于屋壁所藏残篇断刻収拾无遗常叹石经隶画最古旁搜博访合诸家所藏得蔡中郎石经四千二百七十字有奇以楷书释之又得古文篆隶三体石经遗字八百一十九并镌诸石永贻不朽
　　王象之舆地碑目云石本九经在成都府学
　　曹学佺四川名胜志云诸刻今皆不存所存者孔门七十二子像石经礼记有数段在合州宾馆中
　　吴任臣十国春秋云毋昭裔河中龙门人蜀左仆射以太子太师致仕常按雍都旧本九经命张徳钊书之刻石于成都学宫孙逢吉成都人广政中累官国子毛诗博士校定石经分刻蜀中逢吉与句中正之功尤多
　　右杭世骏石经考异
　　宋开封府石经
　　玉海宋仁宗致和元年八月十六日己酉以皇侄右屯卫大将军克继书国子监石经以上所写石经论语求书石国子监帝欲旌劝宗室特从其请二年九月十五日工毕上之赐银币
　　仁宗命国子监取易诗书周礼礼记春秋孝经为篆二体刻石两楹　至和二年三月五日判国子监王洙言国子监刋立石经至今一十五年止孝经刋毕尚书论语见书镌未就乞促近限毕工余经权罢从之　嘉祐三年五月十五日王洙荐大理丞杨南仲石经有劳赐出身六年二月日国子监言草泽章友直篆石经毕诏补试将作监主簿友直不愿仕赐以银绢五月以同篆石经殿中丞张次立与堂除
　　书目石经七十五卷杨南仲书周易十书十三诗二十春秋十二礼记二十皆具真篆二体
　　周密癸辛杂识汴学即昔时太学旧址九经石板堆积如山一行篆字一行真字
　　右顾炎武石经考
　　朱翌猗觉寮杂记云本朝石经胡恢所书恢行事详沈括笔谈【附】笔谈云金陵人胡恢博物强记善篆臧否人物坐法失官十余年潦倒贫困赴选集于京师是时韩魏公当国恢献小诗自逹其一聮云建业闗山千里逺长安风雪一家寒魏公深怜之令篆太学石经因此得复官任华州
　　推官而卒
　　杨慎丹铅总録云淳化中刻今犹有存者
　　钱塘王延年尝考开封石经云宋史仁宗命秦王廷美曽孙克继与朝臣分隶石经丹阳谢飶善隶防国子监立石经召为直讲又宣和书谱闽人章友直工玉箸篆法与杨南仲篆石刻于国子监而艺文志有杨南仲五经七十五卷是皆宋开封立石经之明騐也顾唐石经在西安府学者斑斑可考而宋竟无片石传于人间意二帝北狩时尽为金人所携去耳金刘彦宗于侵宋日谓宗翰宗望曰辽太宗入汴载路车法服石经以归令则也二帅纳之是其徴已
　　江都汪祚云草牕癸辛杂识汴学即昔时太学旧址九经石板堆积如山一行篆字一行真字则临安亡而开封之石经犹存也未得据金史之言为据然汴当元时未尝有所屠薙如杨髠临安之祸则石板之亡当在元末不然明初周邸剪桐其地世擅儒雅不应及见石经而聴其忽焉以亡也
　　右杭世骏石经考异
　　宋髙宗御书石经
　　玉海绍兴十三年内出御书左氏春秋及史记列传宣示馆职秘书少监秦熺以下作诗以进六月内出御书周易九月四日上谕辅臣曰学冩字不如便冩经书不惟可以学字又得经书不忘既而尚书委知临安府张澄刋石颁诸州学十四年正月出御书尚书十月出御书毛诗十六年五月又出御书春秋左传皆就本省宣示馆职作诗以进上又书论语孟子皆刋石立于太学首善阁及大成殿后三礼堂之廊庑系年録十三年十一月丁夘秦桧奏前日付出御书尚书来日欲宣示从臣时上冩六经论孟皆毕因请刋石于国子监仍颁墨本赐诸路州学诏可　淳熈四年二月十九日诏知临安府赵磻老于太学建阁奉安石经寘碑石于阁下墨本于阁上以光尧石经之阁为名朕当亲冩防政茂良等言自昔帝王未有亲书经传至数千万言者不惟宸章奎画炤耀万世崇儒重道至矣上曰太上字画天纵冠絶古今五月二十四日磻老奏阁将就绪其石经易诗书春秋左氏传论语孟子外尚有御书礼记中庸大学学记儒行经解五篇不在太学石经之数今摉访旧本重行摹勒以补礼经之阙从之六月十三日御书光尧御书石经之阁牌赐国子监
　　元史申屠致逺传西僧杨琏真加作浮图于宋故宫欲取髙宗所书九经石刻以筑基致逺力拒之乃止见存杭州府学
　　右顾炎武石经考
　　石刻补叙云靖康丁未夏四月皇宋中兴髙宗即大位改元建炎至绍兴十三年癸亥通十九年敌人侵凌干戈之日居多乃能亲御翰墨作小楷以书周易尚书毛诗春秋左传全帙又节礼记中庸儒行大学经解学记五篇章草语孟悉送成均九月甲子左仆射秦桧请镌石以颁四方卷末皆刋桧跋语
