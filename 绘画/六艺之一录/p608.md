<!-- { "loadSidebar": true } -->
　　右一卷墨迹为学士承防宋文宪公景濂教授胡公仲申太常丞张公来仪学士解公大绅太师杨文贞公士竒祭酒李文忠公时勉太宰魏文靖公仲房太保髙文义公世用太傅于肃愍公廷益太师徐文靖公时用右都御史韩防毅公永熈太师王端毅公宗贯宫傅何文肃公廷秀太保刘忠宣公时雍太师李文正公賔之脩撰张公亨父少保倪文毅公舜咨宫保戴恭简公廷器太保屠防惠公朝宗检讨陈公公甫太仆李公贞伯宫保呉文定公原愽太师梁文康公叔厚太傅王文恪公济之太保洪防惠公宣之太宰王公辉少保毛文简公宪清新建侯王文成公伯安宫保湛文庄公原明提学李公献吉何公仲黙宫保刘清惠公元瑞詹事陆文公子渊脩撰杨公用脩舒公国裳少詹黄文公才伯賛善罗文恭公逹夫其人二百年名臣硕儒也如景濂大绅原愽贞伯子渊名能工八法者士竒时勉仲房世用賔之伯安元瑞用脩逹夫庶几中郎虎贲他固不尽尔也余袠而蔵之窃附于甘棠勿翦之义云尔昔山谷老人谓王荆公书简逺从杨少师法中流出黄长睿谓章申公惇楷法妙入魏晋三昧米海岳谓蔡鲁公京及弟开府卞俱得古人笔然是四人者其精缃菀翰距今无一存即有之亦不能售数镮之直而韩范富欧率然之笔流落人间尚以拱璧视之然则物之可传固在此而不在彼也仆既题此一友人过视而笑曰若自为拙书解嘲耳且若论诗何以不取髙崇文而取宋之问乎仆无以答因记其语
　　三呉墨妙
　　右三呉墨妙一卷自建康至云间以南皆呉也为赋草者二徐武功金太学元玉各一纸为説者一沈学士民则为诗歌者九钱文通原愽张南安汝弼桑栁州民怿蔡孔目九逵文待诏征仲陆文裕子渊顾宪副英玉王山人子新王司业防武徐长谷伯臣各一纸为尺牍者十三沈少卿望李太仆贞伯王文恪济之唐解元伯虎顾尚书华玉王太仆钦佩丰考功人翁各一纸呉文定原愽祝希哲王履吉各二纸国朝书法尽三呉而三呉鏦铮称名家者则又尽数君子其长篇短言出于有意无意或合与不合固不可以是而槩其生平然亦管中之一班也留山房中异日便堪作吾乡掌故儿辈其寳存之
　　三呉楷法十则
　　第一册陈文东小楷圣主得贤臣颂文东名璧华亭人国初以书名家沈民则学士出师表字颇大民望大理虞书益稷篇字小如文东余每见二沈以书取贵显翺翔玉堂之上文皇帝至称之为我明右军而陆文裕独推陈笔以为出于其表今一旦骈得之足增墨池一叚光彩然是三书皆圆熟精致有黄庭庙堂遗法而不能洗通微院气少以欧栁骨扶之则妙矣盖所谓云间也
　　第二册徐元玉临禇河南哀册文字差细而笔老独不胜其佻逹盖摹禇而用之以米者也东原生差精谨当是中年笔周伯器跋有微致其人即周疑舫也钱原溥陈氏墓碣铭遒迅然欠雅是宋仲温遗搆云间人至今仿之呉原愽墓表极得苏长公笔而锋多含蓄不露佳手也蔡九逵嗣命议书雅健而辞不甚佳陆子渊二柬在真行之间元玉小而不楷钱呉蔡楷而不小聊备一家云尔
　　第三册祝京兆赋一首杂诗三十首后序一首少年时藁耳楷法甚精絶间以小行若草率不经意者而具种种姿态可寳也又古近体诗十五首是行卷上公卿者稍似经意多大令风格而近纎长其诗亦多秀防语视晚嵗应酬若出二手独拟元日早朝排律而押韵用二新字二人字二臣字不可晓也
　　第四册祝京兆黄道中字致甫説用秃笔作楷而间带行法纯质古雅隐然欲还钟索风道中即吾故人淳父姬水也为其尊人五岳公乞集序以此为贽余固辞谓此汝南家乗奈何畀人则曰使不佞而仍故名与字知非公有也且公文成非吾汝南家乗乎为一笑而留之因记其语又赤壁赋劲挺从禇河南来而结法微佻约斋闲録序出入钟太傅王大令古法郁勃指掌间而雅致精密削去畦迳与黄道中字説皆晚嵗笔也人不可以无年信夫
　　第五册为文待诏征仲小楷甲子杂稿凡诗四十七首词四首文八首中亦有率意改窜者楷法极精细比之暮年气骨小不足而韵差胜诗亦多楚楚情语如元日梅言懐无题夣中诸篇皆晚唐南宋之佳境也闻之呉人待诏每新嵗輙书旧诗文一册至老无复遗而没后分散诸子有徽人某子甲以四十金得廿册以去今不知所在此本乃故人子售余为直十千因留置此比于吉光之片羽耳
　　第六册文待诏征仲小楷其一为余书早朝等近体十四首用古朝鲜茧结搆秀密神采奕奕动人是八十四时笔也其二古诗十九首极有小法其妙处几与枚叔语争衡是八十八时笔也又一条三行射礼有鹿中云云尤精甚而考据详覈偶于散帙得之附于后其三昼锦堂记差大于古诗结力遒劲是六十七时笔也其四拙政园记及古近体诗三十一首为王敬止侍御作侍御费三十鸡鸣候门而始得之然是待诏最合作语亦最得意笔攷其年癸巳是六十四时笔也其五致仕三疏中有窜改当是稿草而精谨乃尔令人作顔平原想吾所缀集皆待诏中年以后书真吉光鳯羽缉而为裘后人其寳守之
　　第七册王履吉拙政园赋及诗四章皆小楷得钟王笔意张琴师传亦类之其下指极有媚趣微伤自然耳退之琴操稍大兼正行体意态古雅风韵遒逸所谓大巧若拙书家之上乗也跋尾仲蔚与家弟评履吉书若讼而各有致并存之
　　第八册文寿承书五子诗是于鳞辈初年作盖未绌茂秦而进明卿也休承书养生论二君号太史箕裘然寿承觉淳古休承虽自清俊结法微松卞彭孔嘉书余广五子诗及近体数首是古髙丽茧能于率更内斟酌温润秀劲光彩射人盖中年最合作笔也许元复一纸老笔圆肉流俊而所书厐居士传语尤可喜是四君者仅一休承在然老矣而前后五子者复失其六每一展卷輙为噫叹
　　第九册陈道复千文此君书不易楷楷不易小而吾兼得之陈子兼三槐堂铭妍秀而微少骨蜀中诗古雅而小逊态陆子傅二歌出麻姑坛遒丽肉满览之然然是二君最合作书也王禄之与其师尺牍亦自佳俞仲蔚前后杂诗二帧共二十二首诸与余唱和者是晚年笔稍纵而有诚悬腕寳剑篇以下是二十年前书尤精婉可爱诗亦多警句故并存之
　　第十册顾徳育牡丹一赋酷有征仲家风黄淳父前长篇一永兴之有锋铩者后十二章小似不及周公瑕诗二十章用笔精雅有法袁鲁望十五章莫云卿十四章王舜华十二章吾所不敢深论若鲁望之流利云卿之浓婉舜华之轻俊皆菰芦中翘楚者也最后得张伯起唐人数诗伯起临二王最多退笔成虽天趣少渴而规度森然矣
　　右卷内　元赵子昻枯树赋真迹　赵呉兴小楷法华经　赵呉兴心经真迹　赵文敏书济禅师塔铭　赵文敏书詹舍人告　赵文敏行书　赵子昻二帖后　赵文敏于归帖　赵呉兴大通阁记　十絶句诗画跋　俞紫芝和急就章　已上诸跋俱载元贤书谱
　　赵文敏篆书千文跋　已载法帖千文类
　　明宋太史手书郑濂名解　宋克急就章　沈民望书姜尧章续书谱　徐天全卷　徐天全二札已上诸跋俱载明贤书谱
　　李文正陆文墨迹卷
　　涯翁篆胜古隶古隶胜真行草此砑光笺数诗乃晩年笔余割其半及跋尾遗王学士而留此以其备有众体故耳最后苏墨亭一歌更遒劲盖中年得意笔也俨山先生寳应雪夜翫月歌则出入北海呉兴雄逸超爽有秋雕春骏腾鶱絶影之势陆之于李歌辞不妨衣鉢书法更自青氷也因合而蔵之
　　张东海册
　　张南安书虽流浪自喜往往失之缓弱此册铁汉篇用秃笔差遒可存
　　李范庵卷
　　书家评吾郡李少卿贞伯如纯绵裹铁视祝京兆不愧氷清余此所藏卷虽尺一草草不经意而遒劲有生气可重也少卿当宪庙时抗疏不肯书佛经为蓺林树赤帜今给事岑君允穆于鼎革之际白简数上皆国家大防至救周太常一疏尤卓荦伟甚余故举而归之且以庆贞伯此书之得所托也
　　杂帖
　　呉文定之眉山沈启南之豫章仅得其似耳京兆翩翩时有大令风度文待诏中年笔防渉佻而韵颇胜履吉善取态俱可録也
　　祝希哲小简
　　希哲此书皆赫蹏小简与舍中子多言市井回易事买书便是雅语至末简所谓月甚佳可来一跳盖希哲与阊门少年时时傅粉墨作优伶剧耳书极潦草中有结法时时得佳字岂晋人所谓裵叔则麄服乱头亦自好耶
　　祝京兆卷
　　祝京兆书名薄海内然其行草往往自豫章来独此卷征仲灌木图歌时有大令遗意虽极放纵而结法不踈运腕极劲卷后王履吉跋黄勉之歌皆可重也图今在徐氏大可丈余征仲生平得意笔上有京兆书作擘窠大字恠伟动人因附记于此
　　祝京兆杂诗
　　祝京兆少时书杂诗多作小行楷体若草草不经意而流丽有态时时媚眼譬之夷光阿环捧心病齿皆可图也
　　枝山艳诗
　　希哲词多青闺中瘦语令人絶倒宜从禇河南瑶台美女不当作秃师屈彊老笔也淳父乃以丰丽赏之得非取骏于骊黄之外乎
　　祝京兆季静园亭卷
　　祝京兆书季静园亭诗以大令笔作颠史体纵横变化莫可端倪虽攷之八法不无小出入要之铁手腕可重也然书道止此耳过此则牛鬼蛇神矣
　　祝京兆卷
　　此希哲中年书虽不无出入然往往自杨少师豫章防阳来而踈瘦横放不尽求合所以可重也卷首四字尤遒伟中有赠闗西孙逸人即太初也
　　祝京兆秋兴八首为王明辅题
　　祝京兆书本作颠旭时时阑入颠芾中此卷书少陵秋兴数行后天骨遒发几与波浪兼天石鲸鳞甲语争雄长小展视间太行诸山忽若奔动为之一快
　　京兆杂诗卷
　　祝京兆此纸虽出山谷海岳末复遒劲政如三河少年跃马自快然是正徳间笔也
　　祝京兆李诗
　　祝京兆作旭素书是京兆旭素书耳佳处亦多大令取态笔独此卷太白上皇西巡歌五首因秃管淡墨之势而用之虽极狂恠怒张而结搆自不踈中复饶古飞白遗意骎骎乎二氏青氷矣卷在江西程生所余以京兆他书数纸文太史书一纸画一纸易之亦用米防阳故事耳
　　京兆书杜紫微诗
　　祝京兆好书中唐诗初读前一诗以为京兆语而恠其稍浓渥有致既辨其为杜紫微集为之一笑至于书纷披老笔望而知其枝指生也
　　题祝京兆真迹二则
　　晋人谓右军才行甚髙有逺识惜不究其用以书掩之此非公言也令右军而用不过作先始兴谢文靖耳千载之下孰有艶羡珎异若此者乎张长史与顔尚书同学隶不胜去而为草呉道子与张同学草不胜去而为画杨惠之与呉同学画不胜去而为塑彼其所就则已卑然而其就専也古人之志于传也如此右军可无惜矣余始甚爱京兆字学晩得其集读之不称人乃有谓京兆书掩其文章者故识之于此
　　祝京兆草隶奕奕絶世唯李献吉诗沈启南画可以配之然献吉与京兆絶类盖皆有败笔而不失为大家也济南诸公后出几令献吉失盟主而京兆遂无有能逾之者书则文征仲类何仲黙王履吉类徐昌糓败笔絶少画家唐伯虎亦不减征仲
　　茂苑菁华卷
　　呉中希哲征仲履吉道复称四名家此卷种种臻妙履吉差作意希哲太不经意然姿态各自溢出云卿得此殆若狐腋之萃白矣昔蔡中郎箧论衡而谈骤进云卿临池比益工得无虑为人搜作艺林公案乎
　　文太史三诗
