<!-- { "loadSidebar": true } -->
　　赵希鹄洞天清録集古钟鼎彞器辩云夏尚忠商尚质周尚文其制作亦然商器质素无文周器雕篆细密此固一定不易之论而夏器独不然余尝见夏雕戈于铜上相嵌以金其细如髪夏器大抵皆然嵗久金脱则成隂款以其刻画者成凹也铜器入土千年纯青如铺翠其色子后稍淡午后乗隂气翠润欲滴间有土蚀处或穿或剥并如蜗篆自然或有斧痕则是伪也铜器坠水千年则纯緑色而莹如玉未及千年緑而不莹其蚀处如前今人皆以此二品体轻者为古不知器大而厚者铜性未尽其重止能减三分之一或减半器小而薄者铜性为水土蒸淘亦尽至有鉏击破处并不见铜色惟翠緑彻骨或其中有一线红色如丹然尚有铜声传世古则不曽入水土惟流传人间色紫褐而有硃砂斑甚者其斑凸起如上等辰砂入釜以沸汤煑之良久而愈见伪者以漆调朱为之易辨也三等古铜并无腥气惟上古铜新出土尚带土气久则否若伪作者熟摩手心以擦之铜腥触鼻所谓识纹款纹亦不同识乃篆字以纪功所谓铭书钟鼎夏用鸟迹篆商则虫鱼周以虫鱼大篆秦用大小篆汉以小篆书三国书晋宋以来用楷书唐用楷三代用隂识谓之偃蹇字其字凹入也汉已来或用阳识其字凸间有凹者或用刀刻如镌碑葢隂识难铸阳识易为决非三代物也款乃花纹以为饰古器款居外而凸识居内而凹夏周器有款有识商器多无款有识古人作事精致工人豫四民之列非若后世贱丈夫之事故古器款必细如发匀整分晓无纎毫糢糊识文之笔画宛宛如仰瓦而不深峻大小浅深如一亦明浄分晓无纎毫糢糊此葢用铜之精者并无砂颗一也良工精妙二也不吝工夫非一朝夕所为三也今设有古器款稍或糢糊必是伪作质色臭味亦自不同句容器非古物葢自唐天宝间至南唐后主时于升州句容县置官塲以铸之故其上多有监官花押其轻薄漆黑款细虽可爱要非古器嵗乆亦有防青色者世所见天宝时大凤环瓶此极品也伪古铜器其法以水银杂锡末即今磨镜药是也先上在新铜器上令匀然后以酽醋调细硼砂末笔蘸匀上候如腊茶靣色急入新汲水满浸即成腊茶色候如漆急入新水浸成漆色浸稍缓即变色矣若不入水则成纯翠色三者并以新布擦令光莹其铜腥为水银所匮并不发露然古铜声防而清新铜声浊而閧不能逃识者之见古人惟钟鼎祭器称功颂徳则有识盘盂寓戒则有识他器亦有无识者不可遽以为非但辨其体质款文顔色臭味足矣
　　夫二书之论铜器固已粲然具备然清修好古之士又不可不读经传纪録以求其源委如薛尚功款识法帖及重广钟鼎韵七卷者宣和博古图吕大临考古图王俅啸堂集古録黄睿东观余论董逌广川书跋等书皆当熟味徧叅而断之以经庻可言精鉴也【辍耕録】
　　吕氏考古图叙
　　考古匪玩物也六一翁刘□父穷年捃摭至赵明诚金石集録浩如烟海虞商簋纪甗秦匜铸物肖形弹今人智巧营之未必不更精丽竒伟特以典刑峻严辞语静深相去不知逈隔几尘凢物兴替各有时鼎沦而泗水波剑藏而牛斗射其间人力不容穗虽然其器亡其书存可也器之宝传或书之流传匪穷汲郡吕公彚诸大家所藏尊卣防盂之属绘为巨编兵后多磨灭吾弟翼俌又广吕公好古素志属罗兄更翁临本且更翁刻以传世并采诸老辨证附左方用心良苦世俗争嗜尽至状虫鱼花草童稚知爱谁肯挂眼是器凢格把玩真若是身周旋揖让三代间奇哉维先秦器物摽经典尚多安得摸取曲阜之履岐阳之鼓兊戈和弓封父繁弱辑为全书时时观览并濯胸次俗气　大徳己亥冬至古迂陈才子谨题
　　予嗜古凡花卉泉石游心经目间防搜歴览未尽留意及得先秦罍洗錞釪奇物多珍袭不释手偶阅汲郡吕先生旧辑考古图十卷慨慕古先圣贤制作大意真若隔世胸次芥蒂不能屣弃命友临本刋讹刻传且采诸君子辩证附其下或嗤予精刍狗之器者予曰物生而有象物成而有器器即道道即器本不相离也轮舆轸辐寓天地也权衡斗量寓律吕也深衣十三幅寓朞而闰也错然而陈维理之存窍兮而虚维徳之居岂徒器乎哉是以观汤盘者知日新之义观周杖者知嗜欲之失观叔向防鼎者知昧爽丕显之勤圣贤君子或因是洗心若鄙为器则世方熈熈攘攘与接为搆古道且弗贵而宁但器乎宁刻此以淑好古者　大徳己亥阳复日茶陵陈翼子翼俌识
　　古礼器图象统谱宣和而吕与叔考古图创作元祐间实标赤帜探江海而遗河汉谓穷本何余既序刻宣和图谱爰本始并镵是编葢参两谱或器一而款殊或文同而释异或彼而此合或后略而前详要以古文简奥时代逓迁数千载之下诸贤悬解一一独鉴辟则钧天广乐五节相宣各成条理宁渠观止大韶遂替英茎可勿奏乎且考古末多洗玉池所藏玉玩暨秦汉镫炉诸品又博古所无者岂宣和抹摋尔邪将后贤裒广有是也刻成辄弁数言首简诸具博古序中不复论次新都汪昌业识
　　薛尚功摹钟鼎器款识真迹跋
　　钟鼎款识法帖二十卷赵孟頫鉴定
　　集金石録者多矣尚功所编尤为精诣况其墨迹乎予旧于山隂钱徳平家屡阅之诚奇书也　至正元年十二月甲子鉴书博士柯九思书于吴氏逊学斋
　　钱塘薛尚功摹集三代彞鼎款识文凢廿防较其器之墨迹笔精墨妙过之又其讨论有出于博古考古诸书之外前辈博雅精诣如此彼困而不学窃好古之名自比于米颠者得不有媿方外张天老学斋观
　　予读薛尚功集古金石文常叹其博及见谢长源所收尚功写本乃知金石刻仅得其半而冩本字画为精夫学至于博而精岂特论艺文而已　至正元年后五月廿二日临武斡玉伦徒克庄在武林驿书
　　啸堂集古録
　　景春沈君居乐圃坊与余同里闬且尝同防可村贺先生之门一日过景春所居出啸堂集古録见示尝试观之由秦以前三代之器若敦槃尊鼎钟甬权之属无所不有每列一器必摹其款识而以楷书辨之刻画甚精殆不类刋本读之者文从字顺如防商周之庭而寓目焉可谓奇矣坐客皆唶唶称叹予谓景春平生寡嗜欲酷好收书有别业在阊门西去城仅数里景春昔尝居之人有挟书求售者至必劳来之饮食之酬之善价于是奇书多归沈氏集古録其一也昔人有以千金市马者得骏骨与五百金逾年而千里马至者三今景春嗜书与昔之嗜马者何以异哉吴中多好古博雅君子将以载酒肴问奇字者踵门而来景春不寂寞矣客曰然请书之　元统改元十一月廿又六日吴郡干文传题

　　六艺之一录卷十六
　　钦定四库全书
　　六艺之一録卷十七　　　　　钱唐倪涛撰
　　金器欵识十七
　　宋吕与叔考古图【无铭识者不録】
　　考古图记
　　庄周氏谓儒者逐迹丧真学不善变故为轮扁之説刍狗之喻重以渔父盗跖诗礼发冡之言极其诋訾夫学不知变信有罪矣变而不知止于中其敝殆有甚焉以学为伪以智为凿以仁为姑息以礼为虚饰荡然不知圣人之可尊先王之可法克己从义谓之失性是古非今谓之乱政至于坑杀学士燔诗书尽愚天下之民而后慊由是观之二者之学其害孰多尧舜禹臯陶之言皆曰稽古孔子自道亦曰好古敏以求之所谓古者虽先王之陈迹稽之好之者必求其所以迹也制度法象之所寓圣人之精义存焉有古今之所同然百代所不得变者岂刍狗轮扁之谓哉汉承秦火之余上视三代如更昼夜梦觉之变虽遗编防简仅存二三然世移俗革人亡书残不复想见先王之绪余至人謦欬不意数千百年后尊彞鼎敦之器犹出于山岩屋壁陇畆墟墓之间形制文字且非世所能知况能知所用乎当天下无事时好事者畜之徒为耳目竒异玩好之具而已噫天之果丧斯文也则是器也胡为而出哉予于士大夫之家所阅多矣每得传摹图冩寖盈卷轴尚病窽綮未能深考暇日论次成书非敢以器为玩也观其器诵其言形容髣髴以追三代之遗风如见其人矣以意逆志或探其制作之原以补经传之阙亡正诸儒之谬误天下后世之君子有意于古者亦将有考焉　元祐七年二月汲郡吕大临记
　　庚鼎　辛鼎　癸鼎【庐江　欵识题防俱见前李氏】晋姜鼎【临江　集古録作韩城鼎　欵识及刘刘氏　原父释文俱见前】太常博士豫章杨南仲释
　　佳【惟　古字多省偏旁郑司农説周礼云四者书亖但为义又云立位同字古文春秋经位为立是也】王九月乙亥晋姜曰余佳【同上】朕先姑君晋邦余不【□今作敢者籀文省进取也从故疑为□】妄寜巠【经】□【疑雝】□徳宣□【疑】
　　【省作防】我□用□□辝【辟】□【疑作母□从女而象乳子形故疑为母而□读为□】□乆□防不□【疑防字读为坠】【诸　鲁字古作□即旅字古文旅作□而□　者字用□为声盖古文鲁旅□二字通用故疑为诸】□【覃】享【享】【师】□我万民□□我沪【疑易字易者篆文蜥蜴形故疑为易而读为锡赐皆以声假借也】□　【或字省中象盐形胃上象胃中形故疑胃二字】□千两勿灋文侯頵令□【疑卑字卑者从□在甲下□今但用左古者尚右故□在甲下为卑故□疑为卑□忠借为俾读】□【疑毌字读为贯毌音冠象穿贯寳货形贯字从二□或即毌字今毛诗有串夷字俗用为串穿之串説文不载岂非□字之省也故疑读为贯】【通凢从辶彳古字多通用】□征□【疑緐字】汤□受乆吉金用□【作】寳□【】鼎用康□【疑西夏字古语二字相属者多为一字书之若秦钟铭有小字亖方四方之字是也卣古西字故疑为两字】绥【读为绥说文无妥字盖古绥字省尔其后相承读如婿故疑为绥】□□切君子晋姜用□【疑旂字读为祈　□音偃石鼓文皆作与古之旌旂悉载于车故疑□即旂字而从车借读为旂近尝有得敦蓝田者二铭皆用□万□□之文故知然也】□□□【疑衅字读为眉□今幡为许刃而虋芑之虋音门用之为声诗鳬鹥在衅又省为□易系辞又读如尾衅门尾眉声相近又古者字音多与今异徐所谓如皀亦音□衅亦音门乃辨音仍它皆仿此是也岂衅眉古亦同音欤秦钟铭亦有此字】□□□□【为　为者母猴也从爪而象其形故疑为爲】亟【极】万年无疆【彊】用亯【享】用徳防【疑允字字书所无而于文势宜为允葢用甽省声也】条□【其】孙子□是利
　　它字不可识者犹十一二皆今所不传以小篆参求之不能彷佛以今揆之其间或当时书者铸器者不能无谬误矣
　　公鼎【临江　集古録作啇雒鼎　欵识见前刘氏】
　　按惟王十有四月古器多有是文或云十有三月或云十有九月疑嗣王居忧虽逾年未改元故以月数也呆【欵识作保】雝或宫名如西雝之类集古云雝公不知为何人原父谓古丁寜通用盖古字简略以意求之则得尔【欵识丁作于】
　　虿鼎【秘　欵识见前阁】
　　右铭一字古虿字全象虿形疑人名若公孙虿之类周景王十三年郑献公虿立
　　防氏鼎【河　欵识题跋俱见前南】
　　东宫方鼎【扶风乞　欵识见前伏氏】
　　王子吴飤鼎【河南　欵识题防俱见前文氏】
　　宋君夫人餗鼎【秘　欵识见前阁】
　　按釬字疑作銒省王子吴飤□从鼎此从金又干字与幵字笔画相似而不类亦未可考
　　乙鼎【河南　欵识见前　钟鼎欵识作商乙毛文氏　鼎】
