<!-- { "loadSidebar": true } -->
　　光论书法犹释氏心印发于心印成于了悟非手口可传此诚知书者然当时名称如此而独不闻于后世笔迹絶少传者岂唐人能书者多如光辈湮没无闻者不知几何人耶观诸公称誉之言盖非寻常僧流也【魏公题跋】
　　释懐濬
　　释懐濬秭归郡草圣僧也唐干寕初知来藏徃皆有神验爱草书或经或释或老至于歌诗鄙之言靡不集其笔端语即阿唯而己里人以神圣待之【北梦言】
　　释亚栖
　　释亚栖洛阳人经律之余喜作字得张颠笔意昭宗光化中对殿庭草书两赐紫袍一时为之荣每论张颠云世徒知张之颠而不知实非颠也观其自谓吾书不大不小得其中道若飞鸟出林惊蛇入草则果颠也耶此亚栖所以独得而世俗未必知也今观谢真人帖与草书千文其所谓颠者欤今御府所藏草书一十有五　对御草书歌　观智永草书歌　观懐素草书歌　观髙闲草书歌　二几何赋　潇湘逢故人赋二　罗汉賛　开讲防　山寺诗　谢真人帖　六艺帖　千文二【宣和书谱】
　　亚栖书开元寺壁笔势浓鬰古帖有之亦是晩唐竒迹【李日华六研斋二笔】
　　释梦
　　释梦莫知其系天复中寓东林寺作颠草竒怪百出虽未可语惊蛇飞鸟之迅而笔力遒劲亦自是一门之学唐兴士夫习尚字学此外惟释子多喜之而释子者又徃徃喜作草字其故何耶以智永懐素前为之倡名盖流辈耸动当时则后生晩学瞠若光尘者不啻羶蚁之慕于是其徒亦有骎骎欲度不可得而掩者如梦其人也今御府所藏一十　白莲歌粉团山水歌　梁园吟　襄阳曲　重阳诗　谢马鞭诗　寄新罗剑帖　临张颠千文　千文二【宣和书谱】释可朋观梦草书云欲尽金钟数斗余动容攘臂立踌躇先教侍者浓磨墨不揖傍人歘便书画壮倒松横洞壑防麤飞石落空虚兴来乱抹亦成字祗恐张颠颠不如【唐诗纪事】
　　释广利
　　释广利工草书【书史防要】
　　吴融赠广利大师歌云三十年前识师初正见把笔学草书崩云落日千万状随手变化生空虚海北天南几回别每见书踪转竒絶近来兼觧作歌诗言语眀快有气骨【唐英集】
　　释无作
　　无作字不用姓司马氏苏州人钱武肃王召居眀州辞归留诗云衔恩虽入国辞病却还山【十国春秋】
　　唐末人学欧书尤多四眀僧无作学真字八九分行字肥弱用笔寛又有七八家不逮此僧【米芾书史】
　　释云崄
　　释适之云唐末桂州草书岩僧云崄学羲之书【金壶记】
　　景福僧
　　景福草书僧作草书应规入矩犹有遗法然僧书多蔬茹气古今一也【东观余论】
　　释元雅
　　释元雅不载于传好古喜学于科斗小篆各为千文以书识其侧其科斗小篆笔意淳古而隶书复洒然不恶亦不谬于用心也且书生于篆而篆法又祖科斗推本而言则字字固有源流不容妄作元雅者既以而求篆又縁篆而作科斗则其知所本矣复于每体各为千文则又见所学进修而该备欤初梁武帝得羲之千字令周兴嗣次之自尔书家每以是为程课如智永草千文多至八百本其説谓学者以千字经心则自应手和心得可与入道若至八百本之多则定足以垂世矣然唯知书者然后能道此若元雅亦有一于是今御府所藏科斗小篆一　二体千字文【宣和书谱】
　　释昙林
　　释昙林莫知世贯作小楷下笔有力一防画不妄作然修整自持正类经生之品格髙者有金书经目曰金刚上味陀罗尼累数千字终始一律不失行次便于疾读但恨拘谨法度无飘然自得之态然其一波三折笔之势亦自不茍岂其意与笔正特见严谨亦可嘉矣今御府所藏正书金刚经【宣和书谱】
　　释景云
　　释景云亡其世系幼通经论性识超悟尤喜草法初学张颠久之精熟有意外之妙观其所书将箴左盘右蹴若浓云之兴迅雷之发使见者惊骇斯盖不独形于字画之间抑又见其写胸中之竒也昔王羲之作笔阵图以纸为阵以笔为刀矟以墨为鍪甲以水砚为城池本领为副将结构为谋略出入为号令特以心意为将军者真知其要也景云之书将箴殆有防焉今御府所藏草书一将箴【宣和书谱】
　　释逵
　　释逵润州江寕人俗姓胡愽玩文什草隶尤精【释义浄大唐西域求法髙僧传】
　　释道宏
　　释苾刍道宏汴州雍丘人俗姓靳颇工草隶【西域求法髙僧传】
　　释续
　　释续姓桑氏成都人出家蜀都寳园寺通逹外书工草隶时吐篇什继美前修【曹学佺蜀中髙僧记】
　　释悟
　　释悟工八分真行吕緫谓骨气无双逈出时辈【书史防要】
　　释崇简
　　释崇简工真行书吕緫谓其临写逸少时有乱真【书史防要】
　　释圆满
　　长安华严寺有唐比丘圆满断碑书雅有欧禇法【石墨镌华】
　　释洪
　　释洪愽学儒释风姿秀整能讲唱诗篇草隶皆极精妙时人以其貌义诗书谓之四絶【书小史】
　　释道钦
　　道钦姓朱氏居径山大歴二年代宗召至阙下赐号国一禅师　道钦工书翰【书史防要】



　　六艺之一録卷三百三十三
<子部,艺术类,书画之属,六艺之一录>
　　钦定四库全书
　　六艺之一録卷三百三十四上　钱唐倪涛撰
　　歴朝书谱
　　唐　无事实及爵里而名见石刻者列左
　　乔师望　髙祖女庐江公主下嫁乔师望为同州刺史西秦皇观基浮屠铭乔师望撰并八分书
　　顔有意【昭甫之诸弟】　官至刺史见顔氏家庙碑
　　益州学馆庙堂记成都县令顔有意正书
　　于立政　京兆髙陵人志寕子虢州刺史见宰相世系表河间元王碑于立政正书
　　宋才【太宗时人】　郎頴碑宋才书
　　张师丘【太宗时人】　隋郎茂碑张师丘正书
　　刘君谔【太宗时人】　李先生碑刘君谔正书
　　诸葛思祯【太宗时人】　瑶台寺碑诸葛思祯正书
　　贺兰敏之【武士彠之外孙】　武后取为士彠后累迁左侍极兰防太史令　岐州法门寺舍利塔铭贺兰敏之撰并行书
　　李譔　韩王元嘉子宗室世系表云封黄国公　碧落碑欧阳永叔以李汉记为黄公譔书
　　陈惟玉　绛州碧落碑李肇得观中石记以为陈惟玉书武尽礼　寕照寺钟铭武尽礼书
　　李蕃　徐康王元礼子淮南公【见宗室世系表】　南严寺记李蕃书
　　陈遗玉　泾州刺史【见宰相世系表】　司业于立政碑陈遗玉八分书
　　王行满【髙宗时人】　三藏圣教序又有王行满正书
　　敬客【髙宗时人】　王居士砖塔铭敬客正书
　　张延夀【髙宗时人】　修正寺舍利塔碑张延夀正书
　　畅整【髙宗时人】　清河公主碑畅整正书
　　窦节【髙宗时人】　司元太常伯窦徳碑侄节正书
　　孙师范【髙宗时人】　崔行功撰孔宣尼碑孙师范八分书蘓休奕【髙宗时人】　杜延基造心经苏休奕正书
　　赵仙客【髙宗时人】　徐王元礼碑赵仙客书
　　张遂隆【髙宗时人】　戎州刺史董寳亮碑张遂隆八分书栁洋【髙宗时人】　临汾令于公徳政碑栁洋正书
　　傅得节【髙宗时人】　九门县西浮圗碑傅得节书
　　王大义【髙宗时人】　黎尊师碑王大义行书
　　陈升【髙宗时人】　葛仙公碑陈升正书
　　苏文举【髙宗时人】　开业寺李公碑苏文举正书
　　沮渠智烈【髙宗时人】　少姨庙碑夏啓母庙碑俱沮渠智烈书吴知礼【髙宗时人】　无量夀佛像碑吴知礼八分书
　　王悬河【髙宗时人】　髙宗武后道藏经序王悬河行书徐硕【髙宗时人】　太平观主王逺知碑徐硕隶书
　　齐懐夀【髙宗时人】　升真先生王逺知碑齐懐夀书
　　张庭讽【髙宗时人】　荆州都督长史孙公碑张庭讽书武三思　少以后族累拜夏官尚书及革命封梁王神龙初拜司空谥曰宣【旧唐书】　福先寺浮图碑武三思正书
　　王宗　绍宗兄隠嵩山号太和先生传黄老术【唐书】法师王先生碑王宗正书
　　尹元凯　慈州司仓参军坐事免栖迟不出者三十年与张説卢藏用厚诏起为右补阙【唐书】　美原神泉诗并序尹元凯书
　　薛曜【武后时人】　嵩山石淙诗云奉宸大夫汾隂县开国男伪周封祀坛碑薛曜正书
　　李敬　赵郡人【见宰相世系表】　介休令张君清徳碑李敬八分书
　　党复【武后时人】　豫州狄梁公感徳颂党复书
　　严政【武后时人】　东蜀牛头山瑞圣寺磨崖碑严政书李承福【武后时人】　长子智乗院碑李承福书
　　李思恽【武后时人】　齐州刺史封公徳政碑李思恽行书萧懐素【武后时人】　懐州大云寺碑隂记萧懐素正书房晋【武后时人】　要栅湫神祠碑房晋书
　　刘眀【武后时人】　武强令梁君徳政碑刘眀正书鞠处信【武后时人】　中山法果寺碑鞠处信正书
　　郑荘【武后时人】　泽王府主簿梁府君并夫人唐氏墓志郑荘正书
　　刘翊【武后时人】　化善寺石井碑刘翊行书
　　马元贞【武后时人】　汉史晨飨孔庙碑有马元贞题名杨楚材【武后时人】　冠军大将军杨公碑侄楚材正书杜行均【武后时人】　王仁恭祭岳颂杜行均八分书
　　萧令臣【武后时人】　濮州长史萧府君碑次子令臣正书韩懐信【武后时人】　髙宗则天栖岩寺诗韩懐信正书刘济物【武后时人】　尧庙碑刘济物正书
　　孙希弼【武后时人】　晋州长史韦公碑孙希弼八分书范元悊【武后时人】　司刑寺佛迹碑范元悊正书
　　吴守劼【武后时人】　司刑寺佛迹后碑吴守劼八分书叚元述【武后时人】　冦法师道徳铭叚元述正书
　　韩景阳【武后时人】　东镇沂山塲碑韩景阳八分书
　　孙去烦【武后时人】　百门陂碑铭孙去烦行书
　　袁元悊【武后时人】　整法师龙门石龛像碑袁元悊正书王知恭【武后时人】　天后御制诗王知恭书
　　唐从心　凉州人殿中监【见宰相世系表】　秦州都督唐宗碑族孙从心正书
　　于经野　户部侍郎【见宰相世系表】　延安县幽堂碑于经野正书
　　韦同　洪州都督【见宰相世系表】　沙州司马杨荣碑韦同八分书
　　李渉【中宗时人】　杭州龙兴寺碑李渉八分书
　　郭谦光【中宗时人】　崔敬嗣碑郭谦光书
　　杨略【中宗时人】　唐立后周宇文举碑杨略正书
　　韩覃　幽林思庐山林薮人韩覃撰【集古録】　大行禅师徳幢铭韩覃撰并行书
　　刘钦旦【睿宗时人】　比丘尼法琬碑刘钦旦楷书
　　施楚玉【睿宗时人】　王隂二真君碑施楚玉正书
　　寗思道【睿宗时人】　易州云居寺石浮屠铭寗思道书殷子阳【睿宗时人】　大云寺石灯台賛殷子阳八分书储伯阳【睿宗时人】　王隂二真君碑储伯阳行书
　　杨幽经【睿宗时人】　茅山崇元观碑杨幽经书
　　权瓌【睿宗时人】　杨干绪碑权瓌八分书
　　殷祚【睿宗时人】　契苾眀碑殷祚楷书
　　王崇敬【睿宗时人】　同州河渎纪瑞颂王崇敬八分书冯敦直【睿宗时人】　冯本碑子敦直八分书
　　韦允　陟子颍州刺史【见宰相世系表】　临汝太守韦斌碑韦允书
