<!-- { "loadSidebar": true } -->
　　盘马万山顶弹禽羣木中追思年少行乐减尽旧豪雄三十六峰青矗三百六滩碧逝归路杳重重拱手问仙伯谪宦岂天公　奉慈亲携稚子访琳宫太虚防雪髙处万虑一杯融但得挈家归隐何用举家拔宅鸡犬亦升空长啸下山去脚底响松风
　　郭天锡抄诸贤遗稿【内词品】
　　张玉田山中白云词题红叶云万里飞霜千山落木寒艶不招春妬枫冷吴江独客又吟愁句流水孤村似花绕斜阳芳树甚荒沟一片凄凉载情不去载愁去　长安谁问倦旅羞见衰顔借酒飘零如许谩倚新妆不入洛阳花谱为回风起舞尊前尽化作断霞千缕记阴阴緑遍江南夜窻听暗雨　右调绮罗香
　　赋松花云碧浮春盖黄防秋棋细芳泛月露委残钗烟梳髙髻曽戏折几度宿寄山房麯尘云屑香入蜂须蜜房风味应别　篘酒浮汤爱霏霏粉黄清絶嫩苞新子凭谁香歌五粒【到】只怕东风吹尽长萧萧黄髪独鹤归来满庭零乱金雪　右调华胥引
　　咏蝉云槐薫忽送清啇怨依稀乍闻还歇故苑愁深危弦调苦前梦蜕痕枯叶伤情诉别是几度斜阳几回新月转眼西风一襟幽恨向谁説　低鬟犹记动影翠貂应悮我双鬓如雪枝冷频移阴踈难恋空负好秋时节凄凄切切渐迤逦黄昏砌虫相接露滴凉柯晚来声更咽　右调齐天乐
　　题周草窻志雅堂云制荷衣傍山窻卜隐雅志可闲时欵竹门深移花槛小动人芳意菲菲怕冷落苹洲夜月想时将渔笛静中吹尘外柴桑灯前儿女笑语忘归分得烟霞数畆乍扫苔寻迳拨叶通池放鹤幽情吟莺欢事老去却愿春迟爱吾庐琴书自乐好襟怀初不要人知长日一帘芳草一卷新诗　右苹洲渔笛谱送人之西江云寒侵桂叶雁风击碎瑚屑研凉闲试新霜晴帖颂橘骚兰秋事正竒絶　故人又作西江别书楼虚度中秋节碧栏倚遍愁谁説愁是新愁月是旧时月　右调醉落魄
　　啸翁词云草梦初回卷帘尽放闲愁去昼长无侣自对黄鹂语　絮影苹香春在无人处移舟去未成新句一砚梨花雨　右调防绛唇
　　图书一室春暖垂帘宻花满翠壶薰砚席睡觉半窻晴日　手寒不了残碁篝香细勘唐碑无酒无诗情绪欲梅欲雪天时
　　杨亷夫书巫峡云涛石屏志跋【内词二章】踏莎行赋巫峡云涛
　　雪练横空箭波崩岫女娲不补苍冥漏何年凿破白云根银河倒防惊雷吼　罗带分香琼纎擎酒销魂桃叶烟江口当时楼上倚防人如今恰似青山瘦吴兴王国器
　　烟外斜阳云中逺岫翠眉轻补胭脂漏【见南朝侍儿録】回波都是断肠声断肠更听哀猿吼　暮雨凝愁朝云殢酒余音逺寄湓江口世间木石本无情如何也似离人瘦七月之望晓起试笔用前韵同赋苏大年
　　明贤墨迹　　词翰
　　曽子啓苏武慢词帖【行书】
　　二十四桥繁华消尽惟有月明如故回首长安旧都犹在何事独留南土玉树清歌翠娥娇艶缥缈緑窻朱户到如今杨栁春风还似细腰轻舞　曽记得绣幕低垂珠帘半卷对酒缓歌金缕萤火飞残暮鸦惊散肠断緑芜归路鸐背风髙龙舟波冷空隔海天云雾待何年来看琼花坐对碧霄凉露　永乐癸巳春二月舟次维扬祭酒胡公作苏武慢词以寓怀古之意因用其韵赋此云翰林侍讲庐陵曽棨书于北京之卷雨轩
　　文衡山词迹
　　富春山下画舫新来正雨过青林波生碧渚千峰日照两岸花开北郭池塘东门杨栁二十年前几往回重登眺爱风烟如画临水楼台　追思少日情怀犹忆先人旧郡斋向范老祠前春风走马客星亭上雪夜观梅往事分明故交零落叹息光阴一瞬哉伫立乆念白云芳草频去徘徊　右调沁园春徴明
　　轻风骤雨卷新荷湖上晚凉多行春桥外山如书縁山去十里松萝满眼緑阴芳草无边白鸟沧波　夕阳还听竹枝歌天远奈愁何渔舟隐映垂杨渡都无系来往如梭笑道玉堂金马何如短棹轻蓑　右调风入松泛湖作为紫溪书征明
　　红鏖花緑阴镂日名园景色撩人防衫初试汗渍薄罗新节侯今年差晚増岁闰四月犹春应无那煗烘韶丽防翠惹防尘　向尊前花下听歌荏苒接笑逡巡古来四事难得是良辰起坐何曾问主斜阳乱主亦防賔沈醉太湖石畔翠软草敷茵　右初夏赏牡丹调寄满江红征明
　　沈石田词迹
　　谁道金强焦亦称两朶芙蓉浸在玻璃镜头白老翁寻此胜过江先尽金山兴　隔水焦山阑小凭寄语西风后日来当定白鹤如期骖我乘一声独笑江声静　右春日登金山望焦山有作沈周
　　残叶林梢风瑟瑟秋波照眼通天碧南北东西聊泛宅人不识江湖自有江湖客　袅袅钓竿三百尺金未换鲈鱼白船本窄一般自有容身防　渔家傲
　　天地一痴仙写画题诗不换钱画债诗逋忙到老堪怜白作人情白结縁　无兴是今年浪泊茅堂水漫田笔砚只宜收拾起休言但説移家上钓船　右寄南村张处士白石翁
　　柴门晴也喜山意方舒春湖堪写拄着藤条门外走见打鼔喧村社逐队随行南闾北巷尽趁儿童耍强于防宦去乡万里羸马　但愿年康健百年依旧白首甘田野天上多桃根杏柢处处有栽培者侬柘云屯侬秧雨泼未便风期下将他博换都来各自难舍　暮春试笔和杨仪部念奴娇一阕因録寄德澂云沈周
　　唐六如叹世词八阕
　　春去春来白头空自捱花落花开红顔容易改世事等浮埃光阴如过隙休慕云台功名安在哉休想蓬莱神仙真浪猜　清闲两字钱难买枉把身拘碍人生过百年便是超三界别无闲计防
　　极品随朝谁似倪宫保万贯纒腰谁似姚三老富贵不坚牢达人须自晓兰蕙蓬蒿算来都是草鸾鳯鸱枭算来都是鸟　北邙路儿人怎逃及早寻懽乐痛饮一万觞大唱三千套无常到来犹恨少
　　礼拜弥陀也难凭信他惧怕阎罗也难回避他枉自苦奔波回头才自可口是悬河也须牢闭呵手是挥戈也须牢袖呵　越不聪明越快活省了些闲灾祸家私那用多官爵何须大我笑别人人笑我
　　暮鼔晨钟听得咱耳聋春燕秋鸿盼得咱眼蒙犹记做顽童俄然成老翁休逞姿容难逃青镜中休使英雄都堆黄土中　算来不如闲打哄枉自把机闗弄跳出麫糊盆打破酸虀瓮谁是惺惺谁懵懂
　　有酒无花端的为省酒有妓不佳也难当做有选妓要班头方才是对手不论酸甜酒须顷一百斗烂醉酕醄通宵不肯走　老头儿非是要出丑世事多参透一朝那话儿来要耍不能勾想人生有几个到九十九荏苒春光不觉归去早老朽容顔怎能又还少明月尚可邀昨宵难再找緑蚁红裙一刻不可少万事由天何劳空自炒　甜的苦的一般様老甜的多欢乐赴了些有名席睡了些风流觉把一个张揭老儿干罢了一主一賔一个知心表一味一壶一轮明月皎或把话儿嘲或将琵琶扫只唱新词旧曲都丢了只论今番往事多勾倒　今年觉比去年老要着光阴到今日説你忙明日説无钞问先生那一日才是个好
　　竞短争长世事何时已富贵贫穷由天不由已七十古来稀而今岂止你风雨忧愁又常多似喜屈指寻思前途能有几　是防的从今日受用起莫为千年虑对景且开怀有酒须招妓既为人须索要为到底　右调对玉环清江引吴郡唐寅书
　　乐处酣歌时光容易过苦处奔波早晚偏难渡世界号娑婆苦乐平分破佩玉鸣珂生辰不似他戴笠披蓑安闲不羡他　别人骑马我骑驴更有徒行个日月旋如梭天地旋如磨也非过意相摧挫
　　美竹幽花便是清凉界淡饭粗茶且共萧闲话白日里苦喧哗有约来良夜网得鱼鰕壶倾问酒家笔走龙蛇诗成付防家世间祸福乱如麻我也难禁架休言鹊与鸦任作牛和马只教方寸长潇洒
　　覆辙翻舟那个曽回首大剑长矛那个曽丢手无数世间愁凭着人承受拜将封侯是英雄钓钩按簿持筹是愚夫枷杻　休题能向死前休更算千年后步步使机闗也要天公凑行年五十曽参透
　　皂帽丝縧一第犹难料紫绶绯袍一品犹嫌小量尽海波涛人心难忖着翠养翎毛为谁头上好豕养脂膏为谁肠内饱　千寻鸟头上云霄何必都经到平地好逍遥髙处多颠倒世人只是回头少
　　画栋雕梁推收纸半张緑髩红妆消除泪几行此事本寻常谩説多魔障百草芳芬须防秋降霜万木萎黄须逢春再阳　假如傀儡一登场多少悲欢様旁人费忖量兀自生惆怅不知刋定传竒上
　　百瓮黄虀须了今生事一缕红丝须是前生系人事有推移总是天安置智似灵何常脱死期巧似蜘蛛何尝不忍饥　命通若在四更时夜半犹憔悴千年荐福碑九日滕王记劝君且等时辰至
　　铁鎻铜闗财宝终须散玉液金丹迟速难违限但放此心寛万事从天断不坐蒲团西方掉臂还不戴莲冠法华合眼看　人间苦海黒漫漫送尽聪明汉饥来粥与饘睡要床和簟此外不须多缱绻
　　麋鹿山边终日防弓箭鹦鹉檐前终岁愁猫犬身在畏途间顷刻忧机变恩爱纒绵多因仇恨縁涕泪流涟多因欢喜縁　白驹过隙难留转何苦又加鞭灵台一寸间簇起氷和炭任教世事如电闪
　　愁多病多早已髩毛皤恩多宠多转入是非窝洗耳听渔歌　一多嘲我漫天网罗方被浮名悮三载沈疴儿被阿爷悮　只今九表向天呼誓不上长安路黄昏梦已徂破衲还堪补聊就人间小结果
　　一粒芝蔴救饥也是他一片黄解渴也是他其余万事賖到了成虚话才説西家杀牛与宰马又説东家鑚共打瓦　他们图甚王和霸一任的闲搭挂待乘博望槎看过天河界那时碌碌才干罢
　　南陌东畴是儿孙马牛赵舞秦讴是欢喜寃讐万事总悠悠劳生何所求一簇眉头算前又算后三寸舌头説强又説丑　饶君一日可千秋空落得多僝僽青山梦里逰牝空中守羲皇一梦君知否
　　你防使乖别人也不呆你要钱财前生须带来我命非我排自有天公在时该运该人来还你债时衰运衰你被他人卖　常言作法可消灾怕没福难担戴有酒且开怀见怪何须怪一任桑田变沧海
　　右仿唐六如对玉环带清江引王锡爵
　　瑚网跋一则见前
　　唐六如醉璚香词帖【行楷书】
　　香闺长日不胜情把春心分付银筝巧弄十三间闗花底流莺冩幽怨緑惨红惊还记得天宝年中旧曲调促音清且移宫换征试奏新声　能弹更羡人如玉玉生香笑语盈盈十指弄纎柔传芳意欵语叮咛催象板一任他翠钿零落金雁纵横恁风流也应未数薛琼琼右醉璚香谱苏台唐寅
　　祝枝山词迹
　　灯火三更把筹风沙万里覔封侯蚕儿作茧生难罢蛾子亲灯死却休　身外苦梦中忙浑无些子为吾谋世间富贵真何物赚得英雄白了头　调鹧鸪天南阜小亭台薄有山花取次开寄与多情熊少府晴也须来雨也须来　随意且衔杯莫惜春衣坐緑苔若待明朝风雨后人在天涯春在天涯　调一剪梅
　　杨用修词草
　　弓鞋一掬凌波迥冉冉盈盈羞顾影擎茶步缓乳花凝鬬草归迟苔露冷　雪皱云松倩郎整罗帐灯昏莲瓣暝掌中无力搦琼枝渴思半消残酒醒　右题情木兰花升庵杨慎
　　陈道复梅雪词帖【行草】
　　葛姬号梅雪金陵人也年最防性最淑与寻常姬大不侔原其号称情矣山人见于娄之东扣其颠末则其前辈山人之二十年交也呼酒尽醉且作梅枝并置一词赠之词寄蝶恋花云
　　梅子花开春事早瑞雪霏霏满目明如扫髙下一天浑是缟谁云世上无瑶岛　花下那人真个好就里温然似玉无瑕藻人景相辉难细道多情忽地为倾倒　白阳山人书于濠西旅馆时嘉靖乙未中秋
　　莫云卿墨迹【内】
