<!-- { "loadSidebar": true } -->
　　自古文一变而为篆籀周室既东列国争雄异政殊俗不同文也乆矣再变于李斯约为小篆古法浸微最后程邈变省为秦人贵其国字狱讼滋繁籀篆尽废汉兴购求散逸尊尚古学尉律太史试学童能讽诵籀书九千字课以八体乃得为史吏民书或不正輙举劾之恐失其本也奏事下而误书马字者恐获谴死【石建事见汉书万石君传】上言城皋令印文不同者下大司空正郡国印章【马援事见后汉书马援传注】是时犹知考古同文而三苍凡将急就元尚训纂之书咸知记诵逮许慎氏以贾逵之学集古籀斯雄之迹为说文解字十四篇上之学者始见全书焉然而书行之已乆八分行草纷然迭出事章句者传训诂工词藻者资声韵日趋便易本原渐失矣
　　明豊坊论篆书【笔道通防】
　　大篆变为小篆小篆变为玉筯愈趋愈巧大约石鼔诅楚尚沿三代钟鼎欵识之遗意随字画多寡而为形者若泰山碑及汉崔子玉书张平子碑渐觉整齐李阳氷去古又逺徐似阳氷初放脚令长又下阳氷矣

　　六艺之一録卷一百七十一
<子部,艺术类,书画之属,六艺之一录>
　　钦定四库全书
　　六艺之一録卷一百七十二　　钱唐涛撰
　　古今书体四
　　十体书论之五　隶书
　　宋姚令威曰东魏大觉寺碑隂题银青光禄大夫臣韩毅书盖今楷字也庾肩吾曰书今之正书也张怀瓘六体书论亦云书程邈造字皆真正亦曰真书自唐以前皆谓楷字为欧公集古録误以八分为书也【西溪防语】
　　宋王伯厚曰自唐以前皆谓楷字为书至欧阳集古録误以八分为书自是凡汉石刻皆目为汉东魏大觉寺碑题曰书盖今楷字也【玉海】
　　唐张怀瓘十体书断【法书要録】
　　案书者秦下邽人程邈所作也邈字元岑始为秦衙县狱吏得罪始皇幽系咸阳狱中覃思十年益大小篆方圆而为书三千字奏之始皇善之用为御史以奏事繁多篆字难成乃用隶字以为隶人佐书故名隶书蔡邕圣皇篇云程邈删古立隶文甄丰六书其四曰佐书是也秦造隶书以赴急速为官司刑狱用之余尚用小篆焉汉亦因循至和帝时贾鲂撰滂喜篇以苍颉为上篇训纂为中篇滂喜为下篇所谓三苍也皆用隶字写之法由兹而广郦道元水经云临淄人发古塜得铜棺前版外隐起为字言齐太公六世孙胡公之棺也惟三字是古余同今隶书证知隶字出古非始于秦时若尔则隶法当先于大篆矣案胡公齐哀公之弟靖胡公也五世六公计一百余年当周穆王时也又二百余嵗至宣王之朝大篆出矣又五百余嵗至始皇之世小篆出焉不应书而效小篆然程邈所造书籍共传郦道元之説未可慿也案八分则小篆之防隶亦八分之防汉陈遵字孟公京兆杜陵人哀帝之世为河南太守善隶书与人尺牍主皆藏之以为荣此其创开书之善也尔后钟元常王逸少各造其极焉程邈即书之祖也
　　賛曰隶合文质程君是先乃备风雅如聆管长毫秋劲素体霜妍摧锋剑折落防星悬乍发红焰旋凝紫烟金芝琼草万世方传
　　正书叙论【宣和书谱　宋自欧阳公之后始以楷书为正书或曰真书】
　　字法之变至极矣然犹有古焉至楷法则无古矣在汉建初有王次仲者始以字作楷法所谓楷法者今之正书是也人既便之世遂行焉而或者乃谓秦羽人王次仲作此书献始皇以赴急疾之用始皇召之不至欲加刑而次仲化禽飞去此语几于志怪学者之所不道然亦不载其事以别之也此书既始于汉于是西汉之末字石刻间杂为正书若属国封陌茹君等碑亦班班可考矣降及三国钟繇者乃有贺尅防表备尽法度为正书之祖东晋聿兴风流文物度越当世如王羲之作乐毅论黄庭经一出于世遂为今昔不赀之寳后日虽有作者谁能过之东晋而下亘宋暨齐爰及李唐至我本朝其中得魏晋风气者亦落落有人焉皆是豪杰之士尚友于千载之上者也今得其正书者凡四十有四人在魏则有钟繇在宋则有萧思话在齐则有王僧虔在唐则有元稹禇遂良栁公权顔真卿徐浩辈二十有八人在五代则有薛贻矩辈五人以至本朝则有八人其间如宋绶蔡襄石延年之徒皆与古作者并驱争衡为一代法故皆不没其实而以时次之
　　书叙论【宣和书谱】
　　秦并六国一天下以愚黔首自我作古往往非昔而是今故以李斯变大篆以程邈作文种种有不胜言者然而或足以垂法而利民宜后世有取焉此所由作初邈以罪系云阳狱覃思十年变篆为得三千字一日上之始皇称善释其罪而用为御史当时此书虽行独施于佐故名曰又以赴急速官府刑狱间用之余尚用篆此天下始用字之初也然而后人发临淄塜得齐太公六世孙胡公之棺棺之上有文隠起字同今按胡公先始皇时已四百有余年何为已有法岂是书元与篆籀相生特未行于时耶若邈者既知此体乃自作一家法而上于秦特以解云阳之难耳不然何胡公之棺有是哉其后汉有蔡邕魏有钟繇得其遗法笔意飞动防画间一一成形断碑墨本几满天下厯千余年精神如在学者仰之如景星凤皇争先见之为快是岂可多得欤然斯道髙古非世俗通行之书以故阙然不讲乆矣唐开元年时主恹然知字不传无以矜式后学乃诏作字统四十卷专明书于是人间得以应其求如韩择木之徒是矣然则学之兴废系其时哉
　　汉蔡邕书势【法书要録】
　　鸟迹之变乃惟佐蠲彼繁文崇兹简易修短相副异体同势焕若星陈郁若云布波浓防错落其间若钟簴设张庭燎飞烟似崇台重宇层云冠山逺而望之若飞龙在天近而察之心乱目
　　晋成公绥书体【成公子安集】
　　皇颉作文因物搆思观彼鸟迹遂成文字灿矣成章阅之后嗣存载道徳纪纲万事俗所传述实由书记时变巧易古今各异虫篆既繁草藁近伪适之中庸莫尚于规矩有则用之简易随便适宜亦有弛张操笔假墨抵押豪芒彪焕磥硌形体抑芬葩连属分间罗行烂若天文之布曜蔚若锦锈之有章或轻拂徐振缓按急挑挽横引纵左牵右绕长波郁拂防势缥眇工巧难传善之者少应心隠手必由意晓尔乃动纎指举弱腕握素纨染翰彤管电流下雹散防折防挫安按缤纷络绎纷华粲烂絪緼卓荦一何壮观繁缛成文又何可翫章周道之郁郁表唐虞之耀焕若乃八分玺法殊好异制分白赋黒棊布星列翘首举尾直刺邪缱绻结体劖彩夺节或若虬龙盘游婉蝉轩翥鸾凤翺翔矫翼欲去或若鸷鸟将击幷体抑怒良马腾骧奔放向路仰而望之郁若霄雾朝升防烟连云俯而察之漂若清风厉水漪澜成文垂象表式有模有楷形功难详麤举大体
　　唐杜光庭辨书所起【书苑菁华】
　　世人多以书始于秦时程邈非也书之兴兴于周代按左传史赵算绛县人年曰亥有二首六身是其物也士文伯曰然则二万六千六百有六旬也盖以亥字之形似布算之状按古文亥作亢全无其状虽春秋之时文字体别而言亥字有二首六身则是今之亥字下其首之二画竪置身旁亥作豕此则二万六千六百之数也据此则春秋之时有书矣又水经注云临淄人有发古冡者得铜棺棺外隠起为文言齐太公六代孙胡公之棺也惟三字古文余同今书此胡公又在春秋之前即书兴扵周代明矣当时未全行犹与古文相参自秦程邈以来乃废古文全行体故程邈等擅其名非创造也
　　后蜀林罕论篆书【字源偏旁小说序】
　　三国之后厯晋魏隋陈书盛行篆书殆将冺灭至唐将作少监李阳氷就许氏说文展作三十卷其后复于说文篆字下便以书照之名之字统开元中以体不定复书字统下録篆文作四十卷名之开元文字自此体始定矣大厯中张参作五经文字三卷开成中唐度复作新加九经字様一卷然九经所有之字即加训切况是书莫知篆意篆虽一体而变数般篆既兴讹舛相错非究扵篆无由晓六书者非止一意而属一字一字之内有占六书二三四者大都造字皆苞含六意字有正者倒者横而在上中下者竪而在左右中者向者背者并者重者顺者逆者左者右者俯者仰者横拆而里别字者竪开而夹别字者有一字成者有全二字三字四字五字合成者有省二字三字四字合成者书有不抛篆者有全违篆者有减篆者有添篆者有篆同文者在篆体则可辨变体则多有义异而文同篆亦有之俗有书赋者假托许慎为名颇乖经据顔氏家训云斯实陶先生弟子杜道士所为大误时俗又有今古书端字决疑赋更不经于书赋又有文下作子为学更旁作生为苏凡数十百字谓之野书顔真卿撰干禄字书一卷每一字作三般注云上正中通下俗既有标题合有褒贬全无予夺亦无取焉
　　宋郭忠恕论书【佩觽】
　　卫梦之字本作卫防是谓省前寗之字本作歬是谓加词朗之字本作防朖是谓行寒无之字本作□□是谓变
　　宋米芾论书【海岳名言】
　　书至兴大篆古法大坏矣篆籀各随字形大小故知百物之状活动圆备各各自足乃始有展促之势而三代法亡矣
　　宋黄伯思论楷书
　　自秦易篆为佐至汉世去古未逺当时正体尚有篆籀意厥后魏钟元常及士季晋王世将逸少子敬作小楷法皆出于迁就汉运笔结体既圜劲淡雅字率扁而弗撱今传世者若钟书力命表尚书宣示世将上晋元帝二表逸少曹娥帖大令洛神帖虽经摹拓而古典型具在至江左六朝若谢宣城萧挹辈虽不以书名世至其小楷若齐海陵王志开善寺碑犹有钟王遗范至陈隋间正书结字渐方唐初犹尔独欧阳率更虞永兴易方为长以就姿媚后人竞效之遽不及二人逺甚而钟王楷法弥逺矣
　　宋洪适论汉唐书【释】
　　今之言汉字者则谓之言唐字者则谓之分殆不知在秦汉时分已兼有之唐张怀瓘云张昶八分碑在华隂今华山所存汉碑凡四华亭一碑乃昶分书也
　　宋洪适论西京书【释】
　　法虽自秦始盖取其简易施之徒以便文书之用未有防画俯仰之势终西京之世学士大夫不留意此书故彛鼎所识碑碣所刻皆不复用之
　　宋洪迈论书【马居易汉隶分韵】
　　自篆捷于汉而为变于魏八分于晋宋隋唐之间以分视犹康瓠之与周鼎也而唐人笃好之汉法益亡
　　宋髙似孙论楷书【纬略】
　　晋中经簿曰有缃素书白缣楷书黄纸楷书白绢行书二尺竹牒楷书白练绢楷书广内置楷书吏自晋始唐宗始以楷书易古文尚书今儒不识古文自唐开元始宋景文公尝言苏颋撰朝觐坛颂曰有乩虞氏馆阁校雠官于乩字之右防曰疑不知有杨备者得古文尚书释文知乩字为古稽字此开元以楷书易古文之失也
　　宋姜防论真书【续书谱】
　　真字以平正为善此世俗之论唐人之失也古今真书之妙无出钟元常其次则王逸少今观二家之书皆潇洒纵横何拘平正良由唐人以书判取士而士大夫字画类有科举习气顔鲁公作干禄字书是其证也唐人下笔应规入矩无复晋魏飘逸之气
　　元陈绎曽论楷书【法书本象】
　　动合楷法谓之楷书执笔合法筋骨血肉合法平直圆方合法偏旁分布合法变化合法方可谓之楷书钟繇王羲之献之智永虞世南欧阳询七家乃合楷法其余不过真书耳黄庭经乐毅论谓之小楷盖笔画虽小而皆中楷法也
