<!-- { "loadSidebar": true } -->
　　右通盖高七寸七分深三寸四分口径长六寸三分阔二寸七分容一升有半共重二斤十有五两有流有鋬圏足盖器铭共八字曰啓作寳彞按商太丁之子曰乙乙之子曰啓此铭啓者乃乙之子也是器形制浑厚字画竒古劲若屈鐡非周秦篆画之可拟伦者以时考之盖商之器无疑【愽古图】
　　祖戊匜


　　铭六字可识者曰祖父辛余未详【钟鼎欵识】
　　周匜



　　右高四寸五分深二寸九分口径长五寸阔二寸六分容九合重一斤三两有流有鋬阙盖圏足铭四字曰爵方父癸按周之君臣其有癸号者惟齐之四世癸公慈母也太公吕望实封于齐其子曰丁公伋伋之子曰乙公得得之子曰癸公慈母慈母之子曰哀公臣然则作是器也其在哀公之时欤故铭父癸者此也昔之匜通用于人神此铭父癸则其祭祀宗庙之器耶此匜也而铭有曰爵者岂诗所谓洗爵奠斚之意欤方事洗盥则不可无匜尔【愽古图】





　　右髙一寸四分深七分口径长二寸五分阔一寸一分容一合重二两二钱有流有鋬四足铭二十字曰作司冦彞按周官大司冦之职掌建邦之六典以佐五刑邦国诘四方小司冦之职掌外朝之政以致万民而询焉则司冦在周官有大小之异是器铭文曰维之百寮则非大司冦不足以当是语也然而是匜非他匜之比正如汉金银错小而适于用岂匜亦固如鼐之有别耶特书传不见其攷尔要之有是理也【博古图】
　　周孟皇父匜



　　右高五寸三分深二寸七分口径长八寸阔四寸一分容二升重三斤二两有流有鋬四足铭六字曰孟皇父作旅匜昔鲁桓公之后析为三族有仲孙叔孙季孙焉仲孙于三桓为长乃曰孟氏此孟族所由出也是则孟乃仲孙之氏而姓则姬也诗十月之交曰皇父卿士而释者谓皇父字也然则此曰皇父亦其孟之字欤曰作旅匜则又言非止一器所以御賔客供盥濯者宜非一耳【愽古图】
　　周义母匜




　　右高六寸深三寸六分口径长七寸九分阔六寸一分容四升重四斤九两有流有鋬四足铭一十七字按国语晋公子重耳过秦穆公归女五人怀嬴与焉公子使奉匜沃盥既而挥之韦昭以谓嫡入于室媵御奉匜盥是器铭曰仲吉义母作旅匜者盖晋文公重耳娶齐女姜为正嫡次杜祁次偪吉次季隗然杜祁以吉生襄公故巽而上之居第二是为仲吉以隗在狄所娶故巽而已次之是为季隗而祁自居第四昔赵孟尝曰母义子爱足以威民则义母者杜祁也礼曰铭者自名以称扬其先祖之美则所谓仲姞者自名也义母者襄公谓杜祁也按通礼义纂以谓媵御交盥盖媵送女之从者御壻之従者夫妇礼始相接防耻有间故媵御交相为殊以通其志彼其婚欤此称义母则非初嫁之时有子职在焉故也称旅匜则非交盥所用特其匜之不一耳【博古图】
　　周文姬匜






　　右通盖髙一尺一寸二分深四寸五分口径长八寸三分阔四寸一分容四升共重六斤十有一两有流有鋬四足器与鋬铭共二十一字初曰丙寅纪其时也次曰锡贝作文姬寳匜着其名也通体作犀兕之形鋬亦如之饰以云雷之纹宛转盘绕扵其上已足贵矣至于字画仍复竒古宜比扵周【愽古图】
　　铭二十一字初曰丙寅纪其时也次曰锡贝作文姬寳着其名也旁作祈子孙者亦贻厥子孙之义【钟鼎欵识】
　　周弡伯匜



　　右髙四寸三分深二寸八分口径长八寸阔四寸五分容二升一合重二斤十有四两有流有鋬四足铭十有三字曰弡伯者恐其姓与谥也然有弡仲作寳簠则又知弡之一族尔此称伯彼称仲昆季之序也【愽古图】
　　铭十有三字按弡字依前弡仲簠当作张伯匜【考古图】其名曰张伯作旅匜张伯不知何世人【先秦古器记】右匜铭刘原父既以前一簠为张仲所作又以此匜为张伯器曰仲之兄也尤无所据原父学号称精惟以意推之故不能无失尔【金石録】
　　此器类觚但容受胜尔孙炎翻字作移反至隋韵始定为颐音古今之言异也昔人得扵万年涸中欧阳文忠释其文曰弡伯作防考之于字防当作旅以王存乂书考之则沱字今文以沱为池宜世不加考也礼器有匜而无沱匜为方中也则此器为匜可知古人于书凡器用则外従方古人方为匚若缶为□杯为笾为簋为其取类众矣篆文匜从方而古文不用疑昔人作字务従简古或去其方故后世疑之礼家论匜为盛水器陆法言刘臻以为类桸盖古所用以酌也汉人或以为形类羮魁中有道可以注水怀嬴奉盥公子挥之今考其制与羮魁异矣是匜之类不一疑汉人所见异也【广川书跋】
　　周季姬匜


　　右高五寸一分深二寸七分口径长七寸三分阔四寸一分容一升五合重二斤二两有流有鋬四足铭四字昔晋文公重耳母曰季姬齐悼公娶季康子之妹亦曰季姬而文公母乃翟狐氏女太史公常以狐季姬称之则此曰季姬者必有一于斯焉是匜盥器也易谓盥而不荐则防以致诚而已夫奉祭祀者夫人之职此以季姬自铭盖其职欤



　　铭云叔作旅匜如伯作寳鬲特以伯仲第其次耳【钟鼎欵识】
　　周寒戊匜


　　右铭曰寒戊作寳匜寒戊者必作器人之名也
　　周公匜








　　铭曰公作为子叔姜盥匜按防者古国名卫宏曰与同虽形制未传而字画竒古文辞典雅极为可寳【钟鼎欵识】
　　田季加匜











　　此匜唇与器各有铭二十一字曰田季加者田姓也季序也加即其名耳【钟鼎欵识】
　　周齐侯匜






　　按楚与齐从亲在齐湣王之时所谓齐侯则湣王也周室之末诸侯自王久矣不知此何以称齐侯也【钟鼎欵识】
　　周孟姜匜








　　叔作朕子　　　孟姜盥匜其
　　眉寿万年永　　　保其身姫越
　　男女无諆子　　　孙永保用之
　　右铭叔上一字未详云子孟姜盥匜铭文字画与公匜絶相类盖一时物也【钟鼎欵识】
　　孟姜盥匜铭余所録古器欵识有叔匜铭匜字作后又得伯公父匜铭字作今此铭作□盖古书不必同文然三字意义皆通【金石録】
　　中姞匜
　　右中姞匜藏李伯时家初伯时得古方鼎遂以为晋侯赐子产者后得此匜又以为晋襄公母姞器殊可笑凡三代以前诸器物出于今者皆可寳何必区区附托书传所载姓名然后为竒乎此好古者之蔽也【金石録】
　　周伯匜
　　古之彞器多有伯作之铭所谓伯者名耶谥耶伯仲之序耶侯伯之爵耶盖未可执一而论之也是器足与纯縁之下皆着饕餮文镂简古其为周物无疑【绍兴古器评】
　　汉匜




　　右高一寸二分深一寸一分口径三寸容三合重五两有流铭二十二字曰始建国元年正月癸酉朔日制按汉新室当孺子婴初始元年戊辰十二月改为建国此言元年正月则当是明年己巳岁制此器也此器形制如盂而浅且其旁复出一流与匜略不相类迨见其识文乃知匜也然所容三合其器特小恐几格间所用者耳【愽古图】
　　予于闗中得一铜匜其背有刻文二十字曰律人衡兰注水匜容一升始建国元年一月癸夘建皆小篆律人当是官名王莽传中不载【梦溪笔谈】
　　商盘
　　商父辛盘


　　此铭极古商盘也下一字曰彞【钟鼎欵识】
　　商史孙盘
　　铭五字【考古图】

　　按此器盘也文云作○疑古盘字象形【吕氏攷古图】
　　周盘
　　周楚姬匜盘【钟鼎欵识作齐侯匜盘】






　　右髙四寸五分深一寸三分口径一尺四寸三分耳髙二寸二分濶二寸八分容一斗重十七斤有半三足铭十有七字曰齐侯作楚姬寳盘先是得楚姬匜其铭曰齐侯作楚姬寳匜今复见其盘正一时物也故名之曰匜盘焉按楚与齐从亲在齐湣王之时所谓齐侯则湣王也周室之末诸侯自王久矣铭其器以侯称之尚知止乎礼义彛器法度所自出故其铭如此【愽古图】
　　齐侯槃二二铭字画稍异而文则同皆云齐侯作楚姬寳槃与齐侯匜铭识相类【钟鼎欵识】





　　案鲁周公所封自伯禽之国蕃衍盛大且号礼义之邦故其枝叶与周相为盛也【钟鼎欵识】
　　右髙二寸一分深一寸五分口径一尺三寸耳髙二寸濶二寸八分足径九寸五分容八升三合重一十斤十两铭十有八字曰鲁正叔作案鲁周公所封自伯禽之国而蕃衍盛大为天下显诸侯且号礼义之邦者以周公之圣风化所本余膏賸馥泽后世而不竭故其世叶与周相为盛衰至战国时而仲叔季之氏族遂分其国然所谓正叔虽不见于经传必鲁之公族也【愽古图】
　　周史孙槃


　　右铭曰史孙而则未详【钟鼎欵识】
　　周卭仲槃





　　惟王月初吉日丁亥卭
　　仲之孙伯戋自作
　　槃用祈眉寿万年
　　无疆子孙永寳用之
　　铭二十有三字此器与馈□二物皆曰卭仲之孙伯盏自作同得扵河内太行山石室中【考古圗】
　　卭仲之孙伯盏作颒盘铭曰惟王月初吉丁亥卭仲之孙伯盏自作颒盘用蕲糜寿万年无彊子子孙孙永寳用之昔人以初吉为疑盖古文以王为正则其为正可知按说文颒作沫马融曰颒面器也传曰洗手谓之洮洗面谓之靧古之事亲者垢燂潘请靧颒与靧同古今文异也卭中采地当周畿内疑为王子弟古有卭防即其后也余怪古人扵用器自期眉寿欲子孙永永用之不穷不知后世子孙不惮口泽者能朝夕用乎或谓父词如此至子孙之词不得用此也【广川书跋】
　　王月者正月如所谓王春也言王所以尊主也【钟鼎欵识】
　　周冀师槃






　　右铭云冀师季移用其吉金自作寳槃按商有冀父辛卣愽古云冀者国名昔人受封于此则后世食采于所封之地复以为氏冀乃其旅裔耳师言其官也季言其序也移则其名耳曰用孝用享盖祭享之器【钟鼎欵识】
　　古盘
　　右盘铭得之河南巩氏其铭为举盖而进之此其义也朴质不饰有足以承此殆古之匜盘也匜以注水承水扵盘不使水散于地尊者之所用也【广川书跋】
　　周伯吉父匜盘
　　铭一百三十三字曰惟五年三月既死覇庚寅以年系月以月系日也既死霸则如书所谓旁死魄者是也曰従王【阙】首书勲绩也曰锡马驹轩纪君惠也曰敢不用命则即刑载誓词也伯吉父虽不见扵传记然考其铭识颇有周书誓告之风岂周家有功之人赐作此器以昭其功耶【内府古器评】
　　周兕匜盘
　　铭一字是器铭文上为屋宇之状而下为兕形与周兕敦欵识略无少异盖宗庙之器也【绍兴古器评】
　　宋穆公孙盘
　　元祐间临淄县民于齐故城得数器此其一也赵元考内翰家藏验其文盖送女器【金石録】
　　周季姜杅【钟鼎欵识作伯□盂】



　　右髙六寸二分深六寸口径一尺一寸九分两耳各长二寸二分各阔二寸容一斗五升重九斤十有二两铭十有七字曰伯索史作季姜寳盂其万年子子孙孙永用夫季姜之称于书传多指妇人言之如诗所谓孟姜是也彼曰孟姜而此曰季姜者乃其序耳伯索史作季姜盂则知为季姜而作也是器圆而锐其底非执不能定也宜古人于此寓意焉【愽古图】
　　汉洗
　　汉阳嘉洗

