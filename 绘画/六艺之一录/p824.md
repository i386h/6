<!-- { "loadSidebar": true } -->
　　朝元山髙髙入云青原玉笥连氛氲石莲古铜郁交翠苍苔银牓龟龙文从来人杰由地灵天降罗公应歳星胸藏万卷吐竒絶第一胪传趋帝庭帝庭宛转石渠侧修眉玉頬桃花色云光错落锦袍新珊瑚出海秋月白丈夫得意须少年少年通预金闺籍忽然兴动碧山栖飘然长往焚银鱼银鱼焚却归莲洞一编闲诵长生书白饭黄精链道真洞门时挂莲华巾斋房乞鉢饮玉液别有境无纎尘肇也穷途流浪客落魄无闻头已白卅年误落尘网中时一思公情悒悒当时遇公茂苑边曾恵瑶华灿蓬荜一别迢迢入梦频何时去防卢江濵卢江水逺蓬壶隔商山何追寻遗民相逢古洞受寳诀桃开洞口三千春　嘉靖乙未暮春寄罗念庵莲洞歌开云文肇祉
　　刺骨清寒病不禁空中牢落强登临尘栖每下穷途泪幽暗难忘入社心竹院静摇斜日影松檀徐拂梵天音朔风吹酒归舟急鼙鼓严城憯沍阴　乱后治平寺作文元发
　　海拥峯头路长松落日前笙歌随处有罗绮照人妍池水和烟碧岩花着雨鲜生公片石在相与话因縁　剑池近作岐云鲁治
　　龙藏炎氛隔蝉声灌木通征帆指江上浪迹且山中昼永长林日凉分旷宇风秦淮醉花处还忆此游同　虎阜别友口占袁尊尼
　　垂杨夹御河广陌冶游多鸡取当场鬬人将拾翠歌云间驰画毂花里度鸣珂胜日不为乐其如春色何映日窥金埒连云峙玉楼豪华纷越绮侠少竞呉钩鸟啭全成曲林香元入瓯欲知丽春赏不减在瀛洲　燕游二首戚元佐
　　湖中日气午氛氲风外歌声洲上闻青天不动阁沈树白鸟下处溪成云浮空草绿春无尽隔浦桥平野欲分临觞此日即脩褉却自亭前忆右军　烟雨楼登眺溪边坐流水水流心自闲不知山月上松影落衣间万竹覆北窻长日睡初觉门前一片石新涨已堪濯中岳元佐书
　　寒风吹暮雨萧飕入檐除灯前花并落窻外叶同踈雁湿应难度蜗旋疑自书悠悠相凭几云抱石堂虚　赋得虚窻夜雨项元淇
　　永日薰风夏序催西山遥望郁崔嵬空中飞絮撩人去岩畔余花待赏开寳树芳林堪息影清泉碧涧可浮杯与君莫负山灵约早晚移文献诮来　初夏约游西山得杯字同禹门兄作元淇
　　萧踈短发不胜冠卧起空斋过午餐几种鸟声新雨霁一番花信朔风寒桔橰学圃于陵子木榻忘年管幼安懒慢不须酬客难酒杯聊欲重交欢　喜所知过南园之作少岳山人书
　　缁衣道者水云家白祫先生醉防斜幽兴不穷清昼永风前笔砚竹边茶墨林项元汴
　　猗猗谷中香写作琴上曲万古圣人心幽花数枝玉雪居为兰如美人作
　　翡翠成双戏晚汀楚天烟淡属春晴骚人底事多题咏香蕊芳椒共此情　心原野夫为兰如姝【克之印】
　　湖上堂开霁色分湖空风澹水如纹家家燕乳杨花落处处蚕眠柘叶纷脩竹欲滋三径雨养鱼常防一溪云不辞好事频相过时向槎头钓夕醺　南溪别墅漫兴张服采
　　秀色凌云益有神年来养就赤龙鳞和云写入髙堂上相伴人间住世人　古松咏陈芹
　　已入云林调知无轩冕縁栖枝同息鷃抱叶类鸣蝉永日壶尊尽凉风枕簟偏石阑闲种药不是慕长年　长夏园居张凤翼
　　旅食游南国王程计北燕开襟期此日分手怆何年郎署秋增色儒衣夜泊船逢迎虽不减同调自相怜　寄朱比部张献翼
　　天上佳期近林间暑气收遥怜河北渡正及火西流日暮云连夕星阑月在楼七襄才入咏还拟赋悲秋　七夕立秋张燕翼
　　雨收江水绿送别孝亷船陵到虾蟇外矶来燕子前当炉女二八射防士三千赠子鱼肠锷成名在少年　送友金陆应试王穉登
　　欲识林中士言过山外楼诸天容客到尊酒为僧留心镜岩岩晓松涛树树秋从来空寂地不用姓名投　三堂杜大中书
　　堂构千峯里云常载雨囬新篁青欲滴古木翠成堆难试谢公屐且倾陶令杯将穷竒絶处端不厌重来　杜大绶
　　石上松千尺桥西水一湾杖藜从此去随意看青山呉门张元举
　　闲支角枕暗销魂药碗薰炉昼掩门忽忆天涯芳草路教人低首怨王孙　荳蔲香清酒半醒回头一盼最关情谁能系取西窻月不遣邻鸡报五更　项道民穷发垂岩度悬丝石蔓扪无风云自幻不雨昼常昏石似三生解人于百战存飘飘任沙漠何处出乾坤　登云岫谈壬戌事有感许光祚
　　霜月居然胜开轩面曲池团团青桂树厯厯白榆枝好我如加膝何人不解颐坐来寒漏彻犹道酒行迟　似爱荆词丈李维祯
　　昏黑寻山寺惟听隔水钟参差流荇藻窅窕削芙蓉十载弥天逺三春片席从祗应同笑语何事隠寒松　访友之作长干杜义钦
　　蔚然苍翠中宛尔真人气石上一跏趺门前双虎踞子赴中侍斋师受人天供试问饱飡时滋味还殊众右祖堂作雪浪洪恩
　　转觉道路难岂料故人惜假我好楼居爱此春湖色湖上梅花出短墙一开半落湖水香春阳羞涩杏花细桃花梨花亦不忙君家有酒藏床头可怜花月未肯游愿君醉我君亦醉花朝慎勿嗔莫愁房栊窈窕娇欲留懊恨归来纎月流不知此景谁能酬空将好句为君投题项子京楼金华呉孺子
　　瓢杖净如拭白头何处来乾坤无汝并狂狷有人猜诗句经年锻衣冠拟古裁每闻秋雨后萧寺看莓苔　赠呉铁陈继儒
　　真心无散乱他事不须断过去已过了未来何用筭宰书于墨禅斋
　　鸥友鲈乡两不猜蒹葭千里散秋懐应怜六代风流地重有青莲赋凤台　右金陵作
　　池边荷叶衣无尽台畔松花拾有余刚被世人知姓氏又移茅屋入深居　为爱荆先生书董其昌
　　明人碧筠精舍卷【内诗翰】
　　水满清池竹满楼长疑六月是深秋山僧爱客频频到受尽熏罏与茗瓯　六月望日过寒翠轩避暑　应祯步来禅榻畔凉气逼团蒲花雨檐前乱茶烟竹下孤乗闲移画卷习静对香炉到此忽终日浮生一事无老禅趺坐处踈竹翠泠泠秀色分邻舍清阴覆佛经萧萧日暮雨曳履绕方庭　雨中同李范庵过天王寺看竹二首　呉寛
　　槛外山光落经卷土冈髙竹晚增幽煮茶烧笋能延客欲去因君复少留　宿天王禅院赠南洲讲主　南濠居士
　　踈篁今歳似添稠不语帘前翠欲流莫怪秋来凉思早暑中相过也如秋　辛巳八月朔过碧筠精舍偶题次韵　卢雍
　　髙帻短袍云霞光扁舟系缆墅篱傍焚香洁坐了无语山寺闭门春竹长　坐碧筠精舍　太白山人孙一元逺公能爱客髙防兔园才画室香貂满天华寳树开林端迷堑谷象外彻楼台对此复能醉长歌甘草莱　陪林屋师雪宴碧筠精舍雅宜山人王宠
　　日出池光欲上楼雨余脩竹似鸣秋湘卷处龙团熟坐吸清风翠满瓯　右和范庵先生韵
　　阴敷鸭脚树翠翦虎须蒲境寂心同逺僧闲兴不孤覆碁松下石泼茗竹间罏欲举无生话相忘话亦无雨苔春寂寂风铎昼泠泠有客来看竹山僧自课经经残客亦去林鸟下空庭　右和匏庵先生韵
　　爱此森森竹万头凉阴覆榻草堂幽香销瓦鼎春眼觉何处一声黄栗留　右和南濠少卿韵
　　览胜平生双不借穿林老去一扶留白云每借髙僧榻黄叶时寻野寺秋　右和卢师召韵
　　竹影参差漏日光市声不到定僧傍楞严转罢残阳在始觉空门白昼长　右和孙太初韵
　　上相游行地羣贤赋咏才残碑侵藓卧遗迹自花开风递清斋磬鸦鸣施食台故宫愁入望落日满蒿莱　右和王履吉韵
　　征明屡游天王寺未尝作诗戊戌南洲师出示诸贤留题诗卷因悉用韵和之共得七首所谓虽多亦奚以为也文征明识

　　六艺之一録卷三百九十一
<子部,艺术类,书画之属,六艺之一录>
　　钦定四库全书
　　六艺之一録卷三百九十二　　钱唐倪涛撰
　　厯朝书谱八十二
　　宋贤墨迹　　词翰
　　苏东坡菩萨蛮词
　　买田阳羡吾将老从初只为溪山好来往一虚舟聊从造物防　有书仍懒着且漫歌归去筋力不辞诗要湏风雨时
　　苏东坡满庭芳【并序】
　　予居黄五年将赴临汝作满庭芳一篇别黄州既至南都恩放归阳羡复作一篇
　　归去来兮清溪无底上有千仞嵳峩画楼东畔天远夕阳多老去君恩未报空回首弹铗悲歌船头转长风万里归马驻平坡　无何何处是银潢尽处天女停梭问何事人间乆戏风波顾谓同来稚子应烂汝腰下长柯青山破羣仙笑我千缕挂烟蓑
　　米南宫登海岱楼玩月词
　　海岱楼玩月作调寄蝶恋花
　　千古涟漪清絶地海岱楼髙下瞰秦淮尾水浸碧天天似水广寒宫阙人间世　蔼蔼春和生海市鼇戴三山顷刻随轮至宝月圆时多异气夜光一颗千金贵
　　米南宫词迹
　　风炉煑茶霜刀剖暗香透窓纱是池中藕花　髙梳髻鸦浓妆脸霞玉尖弹动琵琶问香醪饮麽米芾
　　王晋卿颍昌湖上诗蝶恋花词卷
　　颍昌湖上余有赠诸公诗其畧曰清影十分月暗香千柄莲不知从此别髙防复何年韩公诗曰浩歌轻白雪宻意得青莲诗就西桥月留为好事传而蜀公云惯乘霄汉鹤翻説淤泥莲可惜玉台处等闲闲几年盖公不喜释氏故有是句亦可一笑也　小雨初晴回晩照金翠楼台倒影芙蓉沼杨柳垂垂风袅袅嫩荷无数青钿小　似此园林无限好流落归来到了心情少坐到黄昏人悄悄更应添得朱顔老　右蝶恋花余旧不饮酒近年辄能饮故多醉中所书耳【韩公韩持国也蜀公范景仁也】
　　曹溶跋一则见前
　　方少翁黄鹤引词帖
　　生逢垂拱不识干戈免田陇士林书圃终年庸非天宠才初阘茸老去支离何用浩然归筭似黄鹤秋风相送尘事塞翁心浮世庄生梦漾舟遥指烟波羣山耸动
　　神闲意耸囘首利鞿名鞚此情谁共问几许淋浪春瓮右黄鹤引方勺
　　李易安一剪梅词
　　红藕香残玉簟秋轻解罗裳独上兰舟云中谁寄锦书来雁字囘时月满楼　花自飘零水自流一种相思两处闲愁此情无计可消除才下眉头却上心头　右调一剪梅
　　杨补之咏鞵词帖
　　端正纎柔如玉削窄韈宫鞵輭衬吴绫薄堂上细看才半搦巧偷强夺尝春酌　稳称身材轻绰约微歩盈盈未怕香尘觉试问更谁如様脚除非借与嫦娥着　右咏鞵调蝶恋花逃禅老人杨无咎
　　韩忠武王二词迹
　　冬日青山潇洒静春来山暖花浓少年衰老与花同世间名利客富贵与贫穷　荣华不是长生药清闲是不死门风劝君识取主人公丹方只一味尽在不言中右调临江仙
　　人有几何般富贵荣华总是闲自古英雄都是梦为官宝玉妻孥宿业纒　年事已衰残鬓髪萧萧骨髓干不道山林多好处只恐痴迷子贤【末有脱字】　右调南乡子世忠
　　陆放翁书大圣乐词【草书】
　　电转雷惊自叹浮生四十二年试思量往事虚无似梦悲欢万状合散如烟苦海无边爱河无底流浪看成百漏船何人解问无常火里跌打身坚　须臾便是华颠好收拾形骸归自然又何须着意求田问舍生须宦达死要名传寿夭穷通是非荣辱此事由来都在天从今去任东西南北作【音做】个飞僊防
　　陆放翁书长相思词五阕
　　云千重水千重身在千重云水中月明收钓筒　头未童耳未聋得酒犹能双脸红一尊谁与同
　　桥如虹水如空一叶飘然烟雨中天教称放翁　侧船篷使江风蟹舍参差渔市东到时闻暮钟
　　悟浮生厌浮名回视千钟一髪轻从今心太平　爱松声爱泉声写向孤桐谁解听空江秋月明
