<!-- { "loadSidebar": true } -->
　　不知蚕客是朝绅邂逅曾无一语真赚得王书天上去老僧方识世间人　梅屋道人书石
　　褚摹禊帖
　　有若象夫子尚兴阙里门虎贲状蔡邕犹傍文举樽昭陵自一閟真迹不复存予今获此本亦可比璵璠翰林学士承防中书舎人易简于玉堂北轩书
　　京兆章惇观　洛阳富弼观
　　高平范仲淹尝守防稽郡游兰亭曲水今复观斯文于才翁东斋足为佳遇庆厯八年十二月二十六日题庆厯中襄知福州才翁为监司相从二年故所藏墨迹竒书多亦传摹善本后于京师王涣金吾借观涣暴卒凡七本皆亡今览禊文不觉叹息襄题
　　明年夏四月才翁过宋观于沙馆尧臣题
　　沈遘章岵晏崇治平二年正月十九日金山共观在都览兰亭不一今观苏令家本殊佳其河南摹者矣嘉祐二年七月十八日河东裴煜于吴江题
　　平生阅兰亭本为最多此其优乎当世题
　　丙午闰正月十三日观于太原燕堂薛嗣昌元宗题汝南许彦先熈寜五年九月四日衔命赴二广别大雅于司农直舎出兰亭古本同观之
　　范淳粹熈宁丁巳嵗河南范子竒题
　　纯老彦祖巨源成伯子雍完夫正重子中敏甫子瞻子由同观熈宁十年三月廿三日书
　　汲郡公吕大防观葛苹米芾
　　武功郡侯苏寳元祐辛未三月廿一日
　　右苏易简跋唐人所摹王羲之书兰亭序臣米友仁鉴定真迹恭跋
　　右军禊帖真迹世不可得矣可见者唐摹耳而唐摹之真者亦复不可得予前所见三四本大率有米家笔仗波戈趯磔无一出于自然故为竒诡以惊俗眼迨元章所戯为耳此本乃吾友刘廷美所收者葢苏武功家故物也有庆厯治平嘉祐熈宁元祐诸贤题识以为禇河南摹者今虽不可知其是否然视他人独得晋人笔意要非唐人不能到也予从廷美借之试临一通未竟有盗窃之而去其夕予与叶友斋汤东谷防廷美饮刘草窻下因以告之廷美无惜言而有惜色予媿且悔方共谋使人物色而求之饮间忽有报得盗者已而家童果追帖至予因笑谓廷美曰昔昭陵之藏以为温韬所发今河南之摹又复遭此何禊帖之诲盗耶是亦尤物也请归璧于子昔程夫子谓书札一向好着亦自防志今予不能用夫子之言而好是一过也而借人之好以为好二过也又不能防盗而几失之三过也一举而三过集焉敢不改圗輙题其后以识吾过吁此言虽小可以喻大观者尚亦有所警哉景防辛未秋孟之十有九日翰林徐叔子珵题
　　此帖今为宜兴尹氏所藏应祯每过荆溪輙从先之借观今复与太仆卿李廷芝瑞卿同阅敬为之题成化十五年四月二日吴郡李应祯











　　六艺之一録巻一百五十九
　　钦定四库全书
　　六艺之一録巻一百六十　　　钱唐倪涛撰
　　法帖论述三十
　　瑚网
　　唐摹兰亭墨迹
　　朱光裔李之仪观元丰五年三月二十七日
　　李秬王景通同观戊戌七日
　　王景脩张防宁同观
　　元丰四年孟春十日又同张保清冯泽纵观文安王景脩题
　　仇伯玉朱光庭石苍舒观元丰五年四月廿八日定武旧帖在人间者已如晨星矣此又落落若啓明者耶元贞元年夏六月仆将归吴兴叔亮内翰以此巻求是正为鉴定如右甲寅日甲寅人赵孟頫书
　　右唐贤摹晋右军兰亭宴集序字法秀逸墨彩发竒丽超絶动心骇目此定是唐太宗朝供奉搨书人直宏文馆冯承素等奉圣防于兰亭真迹上防勾所摹与米元章赚于苏才翁家禇河南检校搨赐本张氏石刻对之更无少异米老论精妙数字皆具有之毫铓转折纎微备尽下真迹一等予家旧藏赵摹搨本虽结体间有小异而义类良是然各有絶胜处要之俱是一时名手摹书前后二小半印神龙二字即唐中宗年号贞观中太宗自书贞观二字成二小印开元中明皇自书开元二字作一小印神龙中中宗亦书神龙二字为一小印此印在贞观后开元前是御府印书者张彦逺名画记唐贞观开元书印及晋宋至唐公卿贵戚之家私印一一详载独无此印盖犹搜访未尽也予观唐摹兰亭甚众皆无唐代印跋未若此帖唐印宛然真迹入昭陵搨本中择其絶肖似者秘之内府此本乃是余皆分赐皇太子诸王中宗是文皇帝孙内殿所秘信为最善本宜切近真也至元癸巳获于杨左辖都尉家传是尚方资送物是年二月甲午重装于钱塘甘泉坊僦居快雪斋壬子日易跋賛曰
　　神龙天子文皇孙寳章小玺余半痕鸾飞离离舞秦云龙惊荡荡跳天门明光宫中春曦温玉案巻舒娱至尊六百余年今幸存小臣宁敢比璵璠　金城郭天锡祐之平生真赏
　　君家禊帖许甲乙和璧隋珠价相敌神龙贞观若未逺赵葛冯汤总名迹主人熊鱼两兼爱彼短此长俱有得三百二十有七字字字龙蛇怒腾掷嗟予到手眼生障有数存焉岂人力吾闻神龙之初黄庭乐毅真迹尚无恙此帖犹为时所惜况今相去又千载古帖消磨万无一有余不足贵相通欲抱竒书求愽易　鲜于枢题长乐许将熈宁丙辰孟冬开封府西亝阅
　　临川王安礼黄庆基同阅元丰庚申闰月十日　乔氏篑成中山甫印
　　至元甲午三月廿日巴西邓文原观
　　唐摹兰亭余见凡三本其一在宜兴吴氏后有宋初诸名公题语李范庵每过荆溪必求一观今其子孙亦不轻出示人其一藏吴中陈缉熈氏当时已刻石传世陈好钩摹遂搨数本乱真而又分散诸跋为可惜耳其三即此神龙本也嘉靖初丰考功存礼尝手摹使章正甫刻石于乌镇王氏然予未见真迹惟孙鸣岐抄得郭祐之诗跋鲜于伯机长句每慨然欲思一见而不可得葢往来于懐者五十余年矣今子京项君以重价购于王氏遂令人持至吴中索余题语因得纵观以偿夙夜之愿若其摹搨之精钩填之妙信非冯承素诸公不能也子京好古愽雅精于鉴赏嗜古人书法如嗜饮食每得竒书不复论价故东南名迹多归之然所蓄虽多吾又知其不能出此卷之上也万厯丁丑孟秋七月三日茂苑文嘉书
　　揭傒斯跋静心本兰亭
　　右定武兰亭禊饮叙当以此为第一真古今絶品至元三年嵗在丁丑四月初吉揭傒斯书
　　康里巙跋静心本兰亭
　　右定武兰亭乃神妙之本其寳藏之不可轻易与人也康里巙题【此二跋皆在赵承防十六跋本张天雨王二跋别録在前】
　　定武兰亭巻赵子固所藏落水本
　　昔中原云扰定李生获禊帖真刻尝以墨本投韩忠献韩公索之急乃摹刻送官其后宋景文始得李本藏之公库至薛师正出守绍彭又从而易之盖自韩宋以来士大夫得之是邦者真赝已相乱矣东阳周致肃以此巻相视题识由高平范公而下皆宋名臣其必识真本矣乎　鄜刘汶书
　　薛绍彭自为一书辨定武石刻号称详宻李学究本最所寳惜当时士大夫家有此刻者可偻指数而苏才翁所蓄则钱惟演家物也后陈季常得之后曾觌得之最后子固得之尝江行覆舟入水濒死犹手之高出水面不置曰吾性命可弃也而此帖不可弃其见寳惜如此子固死遂流落江东予闻诸陈子山张伯雨云此卷意度与今御府所藏唐人响搨本葢相似而周君自言得之江东印章题跋其可徴其为李本何疑哉洪武四年嵗在辛亥冬十一月癸巳眉山苏伯衡识
　　禊帖综闻
　　宋喻璆跋荣次新所藏本
　　世人于兰亭肥瘦二本互有去取余独以为飞燕太真俱是国色未可以已所好恶为高下也顷嵗杨公盘斋为余言薛道祖是其姻道祖在中山得兰亭石本于公厨归宣和中有防索取薛氏父子通夕摹搨意欲取防覆纸三重并摹之故字画肥瘦不同始余知肥瘦本未易高下既有闻杨公之説顾犹未敢断以为一本也淳熈戊申汪季路自江南从事秩满过锡山舟中出所藏本谓余曰本有肥瘦之异当以孰为胜余以所见与所闻杨公者告之季路笑曰摹打有不同耳非有二本也不然岂应毫髪无不相似耶是余之所见未为不然而盘斋之言犹季路之精鉴为不可及也余因与季路他日视兰亭叙肥本墨必淡瘦本墨必浓墨之浓淡亦致肥瘦之一端也因相与大笑兰亭自是无遁形矣世人又于湍流带右四字完缺者亦要致去取而不知摹打之时有前后此尤可鄙壬子首夏东平荣公俾余识于其所藏本之后喻璆
　　葛谦跋唐摹本兰亭
　　逸少笔迹如优鉢昙花近世罕见虽古人响搨亦乏善本盖临书不在于防画排比之工而在于得笔意脱或昧此譬如垂絶人神气都防形体虽具奚为也此本得之于许昌靳氏其家袭藏无虑百余年万嵗殿旧物无疑观其笔迹遒润快分明懔然有生气若出乎右军之手决非赵模韩道政等所为非虞永兴则禇河南笔也深于书者当自知之昔人论宋文帝书以为工夫不及羊欣而天然过之临书而得天然意必知为名笔葛谦
　　向子諲题高宗临兰亭赐本
　　臣子諲伏圣恩以临晋王羲之兰亭叙为赐臣拜手稽首恭惟皇帝陛下圣学高妙出于天纵不独有龙跳虎卧之势盖书为心画心正则笔正其发为训诰誓命之文回造化于掌握岂微臣形容之所能尽昔唐文皇留意此书尝命韩道政等临摹分赐贵近陛下方拨乱反正有周宣汉光中兴之略万机之暇手不释巻或防戱于翰墨将见神武圣功过文皇逺甚如臣愚陋乃获拜宸章之宠事越前古曷称所聨珠合璧光辉蔀屋有荣耀者焉刻诸坚石俾子孙世守之绍兴七年三月己巳右朝请大夫充秘阁修撰发遣两浙路计度转运使公事臣向子諲谨题
　　右向氏所刻赐本高皇帝临此帖不一此绍兴七年所书也领字从山又缺三字盖临甲袠第二本云下钤游佀章
　　元许可翁跋宋高宗临兰亭赐陈康伯本并诗
　　明陵四十年间时和嵗丰万机之暇从事翰墨亦圣学游艺之一端绍兴十九年此何时也兰亭有感予于是重有感焉许有壬题
　　伏梁墨妙惩艰得但许临摹入镌刻可怜片石本无胫乃逐兵尘走南北徳光不惜身为羓席晋物归其家遂令此石赝俱售何如荒炀初不有江左善书岂无人不观其字观其身高标峻誓抗尘表兰亭宜擅千年春夷门不见长安日却从晋主效衔璧购亭又至玛瑙亭转使高人薄萧翼力能全璧无相如天下不复知同书中原广陵几秋草归宿无真存莫保家鸡野鹜争赏音移形蜕影争千金更疑摹印几千百不闻舒赋劖其隂米狂哆然称愽古定武虽真犹不数人间真迹竟茫茫支机石亦沦风雨　至正癸巳六月上安阳许有壬
　　元旴江揭右民题玉版兰亭诗
　　临池旧眼被昏遮玉版摩挲字隔纱忽忆昔年观定本絶胜枕旧与梅花
　　胡翰跋米临兰亭
　　米南宫论兰亭禊帖毫髪无遗至其所自书乃纵横若此盖出入规矩晩年笔也南宫尝言善书得一笔已独有四面故其对帖临仿者与真无辨而任意挥洒者入妙自得人鲜及焉余昔见黄文献公恨未及以此质之姑识于公手跋之后金华胡翰时洪武甲寅仲春望日
　　方希直题萧翼赚兰亭圗
