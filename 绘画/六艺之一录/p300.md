<!-- { "loadSidebar": true } -->
　　又不能不痛熙孝亡政尔复何于求之度政当求之内事余理不絶求之一条当有冀不信罔然前涂愿乙乙诲之以悟其心
　　疾不退潜损亦当日深岂可以常理待之此岂常忧不审食复何如云肌色可可所堪转胜复以此慰驰竦耳吾有七儿一女皆同生婚娶以毕唯一小者尚未婚耳过此一婚便得至彼今内外孙有十六人足慰目前足下情至委曲故具示
　　省足下别疏具彼土山川诸竒扬雄蜀都左太冲三都殊为不备悉彼故为多竒益令其逰目意足也可得果当告卿求迎少人足耳至时示意迟此期真以日为嵗想足下镇彼土未有动理耳要欲及卿在彼登汶岭峨眉而旋实不朽之盛事但言彼此心以驰于彼矣云谯周有孙髙尚不出今为所在其人有以副此志不令人依依足下具示严君平司马相如皆有后不夫人遂善平康也足下各可不冀行复面王羲之顿首想小大悉佳蔡家賔至君情感益深唯当拨遣之耳知足下散势小差此慰无以为喻云气力故尔复以胡恒想散患得差余当以渐消息耳
　　吾顿无一日佳衰老之弊日至夏不得有所噉而犹有劳务甚劣劣
　　昨得熙卄六日书云患气悬情
　　知足下连不快何尔耿耿善将适吾积羸困而下积日不断情虑尚深殊乏自力不能悉
　　小佳更致问一一适修载书平安
　　羲之白奉告慰反侧伏想比安和伯熊过见之悲酸大都可耳惟垂心羲之平平一日白比具
　　羲之白送此鲤鱼征与敬耶不在不乃邑邑不
　　月半哀悼兼至奈何奈何得告承复下悬耿至勿勿愿不具王羲之再拜
　　今遣乡里人往口言也行成旅以从是月也景风司至星火殷宵伯赵鸣而载隂爽鸠习而武时可以升髙望逺礼可以出宿饯行有诏具寮爰开祖
　　卄二日义之报近得书即日又得永兴书甚慰想在道可耳吾疾故尔沉滞忧悴解日面近不具羲之报四月二十三日羲之顿首昨书不悉君可不肿剧忧之力遣不具
　　羲之顿首阔别稍久眷与时长寒严足下何如想清豫耳披懐之暇复何致乐诸贤从就理当不疏吾之朽疾日就羸顿加复风劳诸无意赖促膝未近东望慨然所冀日月易得还期非逺耳深敬宜音问在数遇信忩遽万不一陈
　　旦极寒得示承夫人复小欬不善得眠助反侧想小尔复进何药念足下犹悚息卿可不吾昨暮复大吐小噉物便尔旦来可耳知足下念王羲之顿首
　　卿与虞休意书有所问足下旨为致诚答令旨意致来勿忘此意自怏今以资严知大小疾患念劳心
　　四月五日羲之报建安灵柩至慈隂幽絶垂卅年永惟慕痛彻五内永酷奈何无由言昔临纸摧哽羲之报吾昨得一日一起腹中极调适旡所谓忧但顾情不可言耳
　　侍中书书徐侯遂危笃恐无复冀深令人反侧
　　敬豫乃成委顿令人深忧
　　适知十五日问清和为慰复得南后问不想二庾速王之始兴奴长就令人邑邑想无所至耳还具示问追寻伤悼但有痛心当奈何奈何得告慰之吾昨频哀感便欲不自胜举旦复服散行之益顿乏推理皆如足下所诲然吾老矣余愿未尽惟在子辈耳一旦哭之垂尽之年将无复理此当何益冀小却渐消散耳省卿书但有毁塞足下念顾言散所豁多也王羲之顿首
　　不问临川问悬心不可言子嵩之子来数有使冀因得问示之
　　得袁二谢书具为慰袁生蹔至都已还未此生至到之懐吾所也
　　想大小皆佳知宾犹伏尔耿耿想得夏节佳也念君劳心贤姉大都转差然以故有时呕食不已至足言年衰疾久亦非可仓卒大都转差为慰以大近不复服散常将陟厘也此药为益如君告
　　适太常司州镇军诸卄五六书皆佳司州以为平复此庆庆可言余亲亲皆佳大奴以还吴也冀或见之司州供给寥落去无期也不果者公私之望无理或复是福得大等书慰心今因书也野数言疏平安定太宰中郎
　　近因得里人书想至知故面肿耿耿今差不吾比日食意如差而髀中故不差以此为至患至不可劳力数字令弟知问耳
　　疾患差也念忧劳王羲之顿首
　　想弟必有过理得蹔冩懐若此不果役期欲难冀临书多叹吾不复堪事比成此书便大顿
　　廿日羲之顿首节日感叹深念君増伤灾两君可也仆可耳力数字王羲之顿首
　　定听他母子哀此遂不还可令未也
　　适重熙书如此果尔乃甚可忧张平不立势向江南者不知诸侯何以当之熙表故未出不说说荀侯疾患想当转佳耳若熙自勉此一役当可言浅见实不见今时兵任何处理
　　二谢在此近终日不同之此叹恨不得方囬知知春后问令人怛怛







　　六艺之一録卷一百三十一
<子部,艺术类,书画之属,六艺之一录>
　　钦定四库全书
　　六艺之一録卷一百三十二　　钱唐倪涛撰
　　法帖论述二
　　法帖释文第七
　　王羲之
　　七月一日羲之白忽然秋月但有感叹信反得去月七日书知足下故羸疾问触暑逺渉忧卿不可言吾故羸乏力不具王羲之白
　　得都下九日书见桓公当阳去月九日书久当至洛但运迟可忧耳蔡公遂委笃又加防下日数十行深可忧虑得仁祖卄六日问疾更委笃深可忧当今人物眇然而艰疾若此令人短气谢光禄亦垂命可忧念二朝奄忽伤人懐今年雕落可哀叹
　　徂暑感懐深得书知足下故顿乏食差不耿耿吾故尔耳未果为结力不具王羲之
　　月半念足下穷思深至不可居忍雨湿体气各何如参军得针炙力不甚悬情当深寛割情通省苦遣不具王羲之白
　　长素差不悬耿小大佳也得敬豫九日问故进退忧之深
　　知念许君与足下意政同但今非致言地甚勑勑亦不知范生以居职未以卿示輙便及之吾尚不能惜小节目但一开无解已又亦终无能为益适足为烦凟足下呼尔不
　　每念长风不可居忍昨得其书既毁顿又复壮温深可忧
　　谢生多在山不复见且得书疾恶冷耿耿想数知问虽得还不能数可叹
　　初月二日羲之顿首忽然今年感兼伤痛切心奈何奈何念君哀穷不已羲之惶恐
　　足下时事少可数来至人相寻下官吏不东西未委若为言叙乖足下不返重遣信往问愿知心素
　　吾怪足下参朝少晩不审有何事情致使如然也王羲之再拜
　　前从洛至此未及就彼参承愿夫子勿悒悒矣当日縁明府共饮遂阙问愿足下莫见责羲之顿首
　　十一月卄七日羲之报得十四十八日二书知问为慰寒切比各佳不念忧劳久悬情吾食至少劣劣力因谢司马书不具羲之报
　　十月七日羲之报前过足下所得其书想殊有劳弊然叔兄子孙有数人足慰目前情至取答委曲故具示可令必达以副此志且山川甚有形势逺想慨然又出药精要有騐信次可致当大惠也从弟分别吾深忧虑卿女轗轲想何可处差充喜言不多耳羲之
　　皇象草章防信送之勿三当付良信
　　逺妇疾犹尔其余可耳今付书付想具
　　阮生何如此麤平安数絶问为慰
　　羲之白君晚可不想比果力不具王羲之
　　得逺嘉兴书计今日必度喜迟可言足下至慰今有书想足下有防信别具告之
　　云足下尚停数日半百余里瞻望不得一见卿此何可言足下疾苦晴便大热小船中至不易可得过夏不甚忧卿还具示问
　　得告承长平未佳善得适适君如常也知有患者耿耿念劳心食少劳甚顿还白不具王羲之再拜
　　足下小大佳也诸疾苦忧劳非一如何复得都下近问不吾得敬和卄三日书无他重熙往定为善谢二侯省飞白乃致佳造次寻之乃欲穷本无论小进也称此将青于蓝
　　知比得丹阳书甚慰乖离之叹当复可信寻答其书足下反事复行便为索然良不可言此亦分耳迟面具具太常故患脾炙俞体中可可耳仆射事已行以表譲未知恕不未复司州防告悬竦鄱阳嵗使应有书而未得向亦得万书委曲备悉使人慨然见足下乃悉知叔虎克昨发月半略必至未见劳参军
　　热日更甚得书知足下不堪之同此无赖早且乘凉行欲往迟散也王羲之
　　知贤室委顿何以便尔甚助耿耿念劳心知得卄四问亦得叔虎卄二日书云新年乃得发安石昨必欲克潘家欲克卄五日也足下以语张令未前所经由足下近如似欲见今送
　　七月六日羲之白多日不知问邑邑得二日书知足下昨问耿耿今已佳也
　　期已至迟还具足下问耳当力东论道家无縁省苦但有悲慨不得东此月问
　　信云含子别送乃是北方物也何以欲此欲几许致此四纸飞白以为何似能学不
　　月末必往迟见君无以为喻
　　乡里人择药有发简而得此药者足下岂识之不乃云服之令人仙不知谁能识者形色故小异莫与尝见者谢二侯
　　昨见君欢后无喻然未善悉想宿昔可耳胁中云何一善消息值周转胜也耿耿疾患小差与逺俱诣迟共冩懐王羲之
　　承足下还来已久欲参慰为染患不能得往问眷仰情深岂此委具一两日少可寻兾言展若因行李愿存故旧今遇贤弟还得数张纸劳动幸不怪耳谨此代申不具释智永
　　此帖世多论为差误盖太宗皇帝取其书类右军遂参列其间所以贵之耳太宗于草圣最为深妙何乃特不晓此释智永字耶
　　雪既不已寒甚盛冬平可苦患足下亦当不堪之转复知问王羲之
　　知逺比当造次迟见此子真以日为嵗足下得审问防令吾
　　荀侯佳不未果就卿深企懐耳安好音信那可遇得归洛也计令解有悬休寻
　　知君当有分住者念处穷毒而复分乖尚可居情想反理断当
　　旦反想至所苦晚差不耿耿仆脚中不堪沈隂重痛不可言不知何以治之忧深力不具王羲之顿首
　　深以为慰理有大断其思豁之令尽足下勿乃忧之足下殊当忧吾故具示问
　　晚复毒热想足下所苦并以佳犹耿耿吾至顿劣兾凉意散力知问王羲之顿首
　　足下家极知无可将接为两遂乃不复更诸弟兄问疾深防之不具王羲之白耳
　　仆近修小园子殊佳致果襍药深可致懐也傥因行往希见比二处动静故之常患驰情散骑痈转利庆慰姊故诸恶反侧永嘉至奉集欣喜无喻余可耳
　　得华直疏故尔诸恶不差悬忧顺何似未复庆等近消息悬心君并何为耶此犹未得尽集理行大克迟此无喻
　　龙保等平安也谢之甚迟见之
　　离不可居叔当西耶迟知问
　　知彼清晏嵗丰又所使有无一乡故是名处且山川形势乃尔何可以不游目
　　朱处仁今何在徃得其书信遂不取答今因足下答其书可令必达
　　爱为退临书但有惆怅知足下行至吴念违
　　彼盐井火井皆有不足下目见不为欲广异闻具示足下今年政七十耶知体气常佳此大庆也想复勤加頥养吾年垂耳顺推之人理得尔以为厚幸但恐前路转欲逼耳以尔要欲一游目汶领非复常言足下但当保防以俟此期勿为虚言得果此縁一叚竒事也
　　法帖释文第八
　　王羲之
　　羲之死罪小大悉以来未惶不可懐未复谘诲问悬情计賔命行应至迟卞公逺具承问妹极得散力以为至慰期等故尔耳因縁不多白羲之死罪
　　不审定何日当北遇信复白迟承后问
　　伏想清和士人能佳适桓公十月末书为慰云所在荒甚可忧殷生数问北事势复云何想安西以至能数面不或云顿歴阳尔耶无縁同为叹迟知问运民不可得而要当得甚虑叛散
　　顿为此足劳人意
