<!-- { "loadSidebar": true } -->
　　清诗萧散肥仍瘦淡墨淋漓密更疎三絶真能入三昧令人相对忆倪迂每见云林小幅未尝不佳此纸尤其得意之笔也非得荆闗肯綮者能之乎　右章宪题
　　吴仲圭松石图
　　研池漠漠吐墨汁苍髯呼风山鬼泣涛声破梦鐡骨冷露影濡空翠毛湿徂徕千老云烟湖山九里甘萧瑟何当阅此明下长对诗人弄寒碧至正四年夏四月雨梅道人戱笔
　　赵松雪落花逰鱼图
　　溶溶緑水浓如粲风送落花春几多头白归来旧池馆闲防鱼泳白沤波　原题
　　王叔明丹山瀛海巻
　　人生不富贵何如学神仙神仙之居隔海水楼阁缥渺栖云烟居中有人白玉佩从之必受隂符篇我年十五颇好道生脱筒无宿縁龙驰虎走髪欲白忍能坐受凡火煎只今四十转多病安得灌溉筋骨坚业风动地海波立且复握荒山颠通道士知姓全前朝外家籍蝉聮目击不待以口传髙冠岌岌衣翩翩子当箕厯星斗旋有文秘在璚山邉鬼神当受子所鞭鸿蒙一气根先天尔必防持勿弃捐人间大药长绵绵采之以时性要风霆出没皆自然琅函玉笈陈真篇子今归买苕上船我亦理棹沙舟前遥知登堂拜家庆挑灯笑语夜不眠王祥氷鱼晓入馔闵损芦花寒独贤男见名莭多爱惜玉皇香案在寸田水晶宫中不受暑菱叶参差渡南浦胶山九月望君来石坛夜扫黄花雨　陈方子直题
　　马逺四皓奕棋图
　　商山魏魏上有紫芝采芝可疗饥何独西山薇西伯养老去古逺而独夫杀士吾将畴依夘金之子海内威罗络龄龁将奚为平生不识下邳儿肯随汉邸同儿戱甪里绮里无人知抱道老人防稽杨维桢在云间草阁书
　　已剖巴陵橘犹歌商岭芝避秦非避汉一出系安危曲江钱惟善
　　白髪商山老清风扇入垠能安汉基业頼此秦遗民好爵非爱慕长松相主宾亦有种桃者武陵溪水滨倪瓒
　　宋燕穆之山居图
　　溪路迢迢绕碧峯白云迷却旧行踪买舟归去山中住终日茅亭坐聼松山邨仇逺
　　竒峯如畵翠娟娟茅屋溪桥埜连日暮归舟何处去满江风月兴悠然玉几约翁题
　　半间茅屋垂杨外一个归舟浅水邉三老不知尘世换青鞋竹杖聼潺湲释慧云
　　江山万里真如畵曽向钱塘江上防今日接图成旧梦半风雨杂奔湍吴僧汝奭题
　　依稀庐岳髙僧舍彷佛商山隠者家我亦抱琴酬素约白云深处拾松花胶东生冷谦
　　题心上人得拙无为所藏燕侍郎畵山水图歌　山木惨淡云茫茫画师何人燕侍郎侍郎笔迹世罕得此幅乃是拙公之所藏拙公平生好竒古拾畵收书用心苦白头老死峩山下散落人间弃如土上人何从得此图年来纸墨将糢糊层崖叠嶂失向背茅屋松门疑有无洞庭天寒风景暮窅窅沧波隔烟雾归来不自辨东西但记前冈两松树过桥三人立者谁就中似有逺法师披图感叹尘满眼我欲匡庐寻紫芝至正九年六月书扵碧山吴释宗衍道原
　　穆之材艺动仁宗宠渥时时下九重怪底风云连海岱溪藤未朽墨花浓至正二十五年乙巳九月望后五日吴郡万金题
　　温日观蒲萄
　　眀月清风宗炳社夕阳秋色庾公楼脩心未到无心地万种千般逐水流日观
　　浓淡累累半幅披却疑月架影参差慿君闲取乗槎使还似宛西旧折枝蜀益州张梦应敬题
　　吴绡蜀茧笔底墨云飞一片秋腴收得骊龙颔下珠　兴来一扫惜处有时悭似寳雾叶烟条几度西风吹不凋
　　减字木兰花山隂曽寅孙奉题
　　昔年添竹延秋蔓露叶离披马乳寒今日天涯忽开巻还如架底夜凉防　一片秋云江上影老禅收拾入蒲萄小剰有诗为伴不博凉州意自高鄱阳仲舆叶衡题
　　老僧墨妙遍中州好事携将万里逰要识色空同不朽龙须马乳等浮沤明瑞顿首
　　晋顾恺之畵洛神赋图　宋髙宗绢上行草书洛神赋后欵云徳夀殿书
　　花石纲开四海分西湖日日雨芳春孔明二表无人读徳夀宫中冩洛神　赵岩
　　钱舜举孤山图　仿赵千里金碧山水巻首有霅溪诗畵四大篆字鄞郑沂后图长三尺霅溪自题云
　　一童一鹤两相随闲歩梅邉赋小诗踈影暗香真絶句至今谁复继新词吴兴钱孟举
　　钱舜举竹林七贤图
　　昔人好沉酣人事不复理但进杯中物应世聊尔尔悠悠天地间媮乐本无愧诸贤各有心流俗无轻议　原题
　　门巷寡辙迹静对溪南竹溪水净堪染竹色与溪緑有时淡相向襍抱如莹玉安得万篬筤遍植青溪曲岂无嵇阮辈遁世遵徃躅浩歌日酣燕达生亦云足徃嵗居建康青溪第一曲与篬筤谷相对忆竹林
　　众君子故有此作今观图书后
　　米友仁潇湘竒观
　　米家父子最风流染毫端满纸秋海岳庵前天欲曙州渡口望沧州吴匏石题
　　宋梁楷畵右军书扇图
　　松雪翁常以纨扇三十握贻故人防笑隠拔其尤者分二把遂赋一絶戱调之子防出示此巻事适相类徴予语就书以赠之云　故人当暑遗纨扇最爱千丝雪色新薄劣王郎闲汚宜教老媪也生嗔泰定初元嵗在甲子上元后五日张渊清夫
　　道旁题扇出无心晋世风流説到今絶胜冩词陶学士故迷邮妓作知音吴兴张世昌
　　宋徽宗着色鸂巻
　　鸂滩头狎浪随君王嫌墨惯娱嬉凄凉晩嵗鸳鸯泺汉鴈沙鸿未必知冯子振题
　　思陵题畵册
　　桃李无言春告归落红如海乱莺啼西村渡口斜阳里渺渺烟波绿泊堤　上有辛巳长朱文印
　　龚开羸马图
　　一从云雾防天闗空尽先朝十二闲今日有谁怜骏骨夕阳沙岸影如山
　　宋杨后题畵册
　　雪吹醉面不知寒信脚千山与万山天甃璚街三十里更飞栁絮与君防　题朱锐册赐大少保有坤卦圆印
　　宋髙宗题畵册
　　定知曽见十分圆已作霜风九月寒寄语重门休上钥夜深湖内月中防　题夏圭册赐赵祐有御书之寳印
　　万片緑荷浮水面乱风飘雨湿人衣前村竹树田家宻时见辀屋后飞　题燕文贵册
　　李龙眠醉僧图
　　人人送酒不曽沽终日松间挂一壶草圣欲成狂便发真堪畵作醉僧图董其昌题扵惠山舟次
　　郁逢庆续书画题防记
　　唐张戡猎骑图
　　一犬前趍五马随赭袍公子跨乌骓壮逰却忆飞狐北正是清秋出猎时　文水髙若鳯
　　燕角斜虎韔中将军猎骑正骁雄前锋纵有韩卢技指示犹居第一功　东南生谨题
　　王右丞辋川图郭忠恕模本
　　王右丞辋川图与余昔在杭苕故家见者一様前有集贤院御书印内合同印题摩诘本后书河北郭忠恕奉命复本则知为江南李后主时临本也虎贲中郎更无辨处郭亦妙笔矣大徳戊戌冬至庐陵民八十叟李珏元晖敬防赘絶句云园图亲畵早流传已是人间五百年凝碧池头秋句在当时几负此林泉辋川图有二本此从矮本所临畵格髙絶观此犹有生意为赋短句　诗中传畵意画里见诗余山色无还有云光巻复舒前溪渔父宿旧宅梵王居千古风流在披图俨起予　袁桷【清容字伯长】
　　摩诘尝与裴廸唱和廿絶纪辋川之胜至今读之如身逰其间此本甚精致尚可想见其景与诗防之时也因追而和之【孟城防】春风孟城防年年自花栁当日倦逰人何处谈空有
　　【华子冈】蜿蜒浮逺空惨淡凝古色出云亦何心既雨返无极
　　【文杏馆】种杏白云间因之葺茅宇鸎声烟中曙虎迹夜未雨
　　【斤竹岭】苞竹秀孤岭虚籁涵清漪秋风何时实鳯饥竹不知
　　【鹿柴】　崖蹙石林稠谷静山泉响麏麚囿其间攸伏息下上
　　【木兰柴】手折木兰花心忆懐沙侣坠露玉可知金盘羞帝所
　　【茱茰沜】茱茰绽紫粟白云封不开似待陶元亮共把菊花杯
　　【宫槐陌】屯云隂广陌零露湿古苔中街日亭午四面风徐来
　　【临湖亭】积水涵倒影万象凌虚来鱼在水中泳花从天上开
　　【南垞】　亭亭一风榭脱屦席可即阶前白双鹤相迎似相识
　　【欹湖】　岸巾临水澨酒醒呼隠君收缗玉梭起摇荡空中云
　　【栁浪】　年年黄金缕照影麹尘漪谁为南浦赠纫佩扈江
　　【栾家瀬】凿凿沸白喧浩浩空青防渔翁互相呼放船莫轻下
　　【金屑泉】洗耳山下泉永念童嵗敢希作圣功事心如事帝
　　【白石滩】湍驶风逾清水眀石可把倚杖独移时白鸥翩然下
　　【比垞】　波影媚松樾山色丽石阑留连南川月不肯下云端
　　【竹里馆】此君俨相峙清坐一晤啸天风振空声万境通寂照
　　【辛夷坞】迎春发苍柯映日出琼蕚欣欣各自私先开还早落
　　【漆园】　邑勉殉世名鞅掌婴俗务漆以津自枯不如樗栎树
　　【椒园】　申椒芳馨逺秉徳类幽人时来荐瑶席慎勿佞夫君
　　天台杨敬悳
　　蓝田可胜宋家荘认在伊家华子冈身后不知谁是主谩留副墨至今香食淡衣麄识幻身如何幻境却留神早知大地非真有已了前生不二因吴澂【伯清父】开元宇宙承平日华子冈头曽燕适至今自貌辋川图下有幽人交莫逆辛夷坞外茰沜隔亦复扁舟舂荡潏竹君氷雪嵗寒傲未便申椒能辨屈平生雅志厌朝市醒醉悠哉睠泉石是间山水无限趣况乃佳宾得裴迪规模想像郭忠恕垂四百年留妙迹莺啼花落香句在谁信长安叹凝碧后来拊巻意迷茫且复追维三太息　海南金元师出此图与予三十年前张子有家观摩诘直巻无不似者则忠恕殆神仙者流信名下之士不虚也　海粟子振【恠恠道人】
　　猪龙儿嬉锦防好三郎嵗晩欢娱老阿环姊娣拥华清朝士官前谁敢到右丞脱却尚书履布袜青鞋弄烟水蓝田别业堪畵图矮本丹青自防戱华山冈辋口荘湖亭竹馆遥相望小桥折转青红牕树窠厯厯烟苍苍栾家瀬前雨舟上栁浪一尺春风狂诗成与和者谁子我外裴迪谁能双邱壑风流妙如此安知畵外凄凉意凝碧池头天乐声白髪累臣泪如雨乱后归来旧第中墙緑尸老秋风人生过眼皆梦境乞与山僧开梵宫半幅吴绡如传舍谁能得此千金价客来寒具莫匆匆四百年来御橱画　按维本辋川乃宋之问别墅在蓝田后上为清凉寺　临江李核【意山】
　　文湖州竹枝巻
　　若人今已无此竹宁复有那将春蚓笔画作风中栁君防断崕上瘦莭蛟虵走何时此霜竿复入江湖手东坡居士题
　　翰墨真儒者事畵工如山未知判取诗书万巻来防风霜一枝　　此老墨君三昧云山发兴清竒我在蓬莱书府曽防晩霭横披　余曩客京师获观文湖州晩霭横披图山谷题识其后真絶品也文湖州平日丹青之妙不止墨竹故因及之　邓文原
　　临行话与崔公度到了神交苏子瞻却是主林神不管黯随凉月堕虚檐　高邮龚璛
　　清贫太守石屋翁渭川千畆藏胸中理闲防笔槃薄羸兔走鹘落无防踪雨梢晴叶各殊态挥洒位置分纎浓钟峯隠君拨镫法气韵生动将无同墨君一来自东袜材当萃彭城公平生知己最亲厚走书调笑言舂容陈州官舍示长舌翛然化去当元丰乌乎二老不复作空瞻遗墨翔鸾龙　汝阳袁华
　　李唐虎溪三笑图
　　偶然行过溪桥正自不直一笑三人必有我师不笑不足为道人生一笑良难莫问是同是别青山相对无言谿声出广长舌　山村老拙仇逺敬书时年七十一
