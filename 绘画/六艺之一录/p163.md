<!-- { "loadSidebar": true } -->
　　兵部侍郎李宗闵撰能弟检校吏部尚书判东都尚书省従书戸部尚书胡证篆额能字子才清河东武城人官至岭南节度观察使赠礼部尚书碑以长庆三年立【集古録目】
　　崔能神道碑云拜御史中丞持节观察黔中仍赐紫衣金印按唐世无赐金印者官制古今沿革不同而其名号尚或相袭自汉以来有银青金紫之号当时所谓青紫者绶也金银者乃其所佩印章尔绶所以繋印者也后世官不佩印则此名虚设矣隋唐以来有随身鱼而青紫为服色所谓金紫者乃服紫衣而佩金鱼尔宗闵所谓赐金印者缪也今世自以赐绯银鱼袋赐紫金鱼袋结入官衔矣而阶今有至金紫光禄大夫者遂于结衔去赐紫金鱼袋皆流俗相承不复讨正久矣故因宗闵之失并记之【集古録】
　　中书令张曲江碑
　　广州刺史岭南节度使徐浩撰并书曲江名九龄字子夀一字博物韶州曲江人开元中官至中书令罢为尚书右丞相贬荆州长史諡曰文献碑以大歴中书撰长庆三年立【集古録目】
　　张九臯碑
　　工部尚书萧昕撰九臯孙曺州刺史仲方书九臯范阳人仕至殿中监以长庆三年立【集古録目】
　　魏博节度田布碑
　　陜州大都督府长史陜虢观察使庾承宣撰前乡贡进士吕价书布字敦礼官至魏博节度使碑以长庆四年立【集古録目】
　　田布碑庾承宣撰布之事壮矣承宣不能发于文也盖其力不足尔布之风烈非得左丘明司马迁笔不能书也故士有不顾其死以成后世之名者犹有幸不幸焉各视其所遭如何耳今有道史汉时事者其人伟然甚着而市儿里妪犹能道之自魏晋以下不为无人而其显迹不及于前者无左邱明司马迁之笔以起其文也治平甲辰秋社日书【集古録】
　　兵部郎中郭贻碑
　　陆邳书长庆四年【京兆金石録】
　　江隂县令武登碑
　　长庆三年【金石畧】　　子儒衡撰并书在缑氏【碑帖攷】
　　岭南节度郑权碑
　　陜州大都督府长史庾承宣撰万年县令姚向书权字复道荥阳人官至岭南节度碑以寳歴二年立【集古録目】
　　郑权碑寳厯二年姚向书笔力精劲虽唐人工于书者多而及此者亦少惜其不传于世而今人莫有知者惟余以集録之博得此而已熙寜辛亥孟夏清心堂书【集古録】
　　紫阳先生碑
　　李白撰栁公权正书寳歴三年【金石録】
　　紫阳先生碑隂
　　李繁撰栁公绰正书寳歴三年【金石録】
　　西平王李晟碑
　　裴度撰栁公权正书太和元年四月【金石録】
　　右唐李晟碑裴度撰碑载西平子十二人愿聪防愻凭恕宪愬懿聼惎慇唐史宰相世系表所书亦同而新旧史列传皆云晟有十五子旧史云侗伷偕无禄早世岂以侗等早世故碑不载欤又李石撰李聴碑云西平有子十六人疑更有未名而卒者耳元和姓纂载西平子十人以碑校之姓纂缺聪总凭懿四人而愻慇二子墓碑旧史皆无之又其伦次差谬亦当以碑为正【金石録】
　　裴晋公撰李西平神道碑以较江浙闽唐文粹本大率传写脱谬且经改易不能遍举姑言其甚者乾元初立功成都其邦人咸服具以状文而诸本尽作具状以闻何俗弱也乗墉壑如通道殆有二义当谓士卒鼔勇升高步险如履平不然以而为如犹春秋书星陨如雨也今众本直改作而通道或増一字为轨道于是下句硩枭獍而清宫亦添一禁字按周礼秋官硩簇氏掌覆夭鸟之巢郑氏读如擿碑盖用此硩字而诸本尽改为磔尤更浅陋古书日壊俗本日多此予所以抚卷三叹也【益公题防】
　　右唐西平郡王李晟碑裴晋公撰栁公权正书晟在唐功盖天下可谓伟矣唐书列传叙其官时与碑不合碑谓晟由左清道率歴三府右职累迁光禄太常卿传则云授特进试太常卿碑谓晟为泾原四镇北庭节度都知兵马使代宗征之以左金吾衞将军为神策兵马使传则云以右金吾衞大将军为泾原四镇北庭兵马使碑谓晟平蜀还授检校太子賔客而传不书碑谓建中二年以晟为神策先锋都知兵马使加御史中丞寻拜左散骑常侍兼御史大夫传则云晟为神策先锋加检校左常侍散骑兼魏府左司马寻授御史大夫碑谓皇居失守授晟检校工部尚书充神策行营节度传则云诏拜神策行营节度使碑谓大驾再迁加检校右仆射寻转左仆射同平章事兼京兆尹神策军京畿鄜坊节度观察等使管内及商华等州副元帅复诏晟兼河中晋綘慈隰节度使又兼京畿渭北鄜坊丹延节度招讨使又进京畿渭北鄜坊商华兵马副元帅传则云进晟尚书左仆射同中书门下平章事复诏晟兼河中晋綘慈隰节度使又兼京畿渭北鄜坊丹延节度招讨使又进京畿渭北鄜坊商华兵马副元帅碑谓銮辂爰归拜司徒兼中书令俄以本官兼凤翔尹凤翔陇右节度观察等使及四镇北庭泾原等州副元帅改封西平郡王传则云拜晟司徒兼中书令寻拜凤翔陇右泾原节度使兼行营副元帅徙王西平郡晟之碑作于当时而史成于后代要当以碑为是【金薤琳琅】
　　碑在高陵县王墓前裴晋公撰栁诚县书已磨泐不可读矣都元敬全録其文止缺数字又别本有刻者与碑亦抵牾数字当是传写之误王元美云是时西平诸子皆已逝独太保聴存乞晋公文寥落不能发其忠义戡定之绩至于料吐蕃背盟事絶不载盖聴于其时徒见晋公禄位勲业之盛防埒西平意其文足以光显其先而不知晋公虽非忌者自以为位宰相文崇简要体当如是而于西平之元功伟畧十不着一二呜呼今碑首云奉勅撰书末云乃命臣度称代言时似非聴乞也元美岂未读全文耶都元敬又録其官时与史不合者极详今抄具左【云云见前】要当以碑为是又碑所记公子十二人史云十五人亦当従碑【石墨镌华】
　　赠开府仪同三司王规碑
　　李徳裕撰侯丕正书大和元年【京兆金石録】
　　司徒乌重碑
　　司徒平章事裴度撰山南东道节度窦易直书字保君太原人官至天平横海等军节度使司徒平章事碑以太和二年立在下邽【集古録目】
　　右唐乌重碑新唐史列传云重为横海节度使讨王庭凑久不进兵穆宗以为观望诏杜叔良代之以重为太子太保长庆末以检校司徒同中书门下平章事为山南西道节度使召至京师改节天平军文宗初征拜司徒今以碑考之重为横海节度也长庆元年徙为山南西道周嵗征入改天平军四年就拜太子太保文宗践极征拜门下平章事顷之同中书为司徒余如故盖重之罢横海即移镇兴元未尝拜太子太保而其为太保实帅天平又其帅兴元时未尝兼宰相至文宗即位乃拜耳旧史与文宗实録所书畧同皆可以正新史之失【金石録】
　　太尉王播碑
　　李宗闵撰栁公权正书太和四年正月立【金石録】中书侍郎平章事李宗闵撰翰林学士承防栁公权书播字明敭太原人位至左仆射同平章事赠太尉碑以大和四年正月立【集古録目】
　　何文悊碑
　　王源中撰刘禹锡正书大和四年八月【金石録】
　　侯仲荘碑
　　杜黄裳撰崔元畧正书大和四年又十月【金石録】
　　左威衞将军李蔵用碑
　　礼部侍郎翰林学士王源中撰翰林待诏唐度篆额唐元序集王羲之书蔵用宧者也字师贞陇西成纪人官至冠军大将军左威衞大将军知内侍省陇西郡开国公碑以太和四年立【集古録目】　唐元序书在京兆府【金石畧】
　　李蔵用碑王源中撰唐度书度以书自名于一时其笔法柔弱非复前人之体而流俗妄称借之尔故存之以俟识者【集古録目】　太和四年王源中撰唐元度书在京兆【碑帖考】
　　赠右武衞大将军骆奉先碑
　　朱景撰唐度分书篆额大和五年【京兆金石録】
　　赠司空王潜碑
　　李宗闵撰崔蠡正书王无悔篆额大和六年【京兆金石録】
　　义阳郡王苻璘碑
　　题中书侍郎同平章事李宗闵撰宗闵太和七年为此官栁公权正书【金石録】　今在富平县儒学【金石文字记】右唐符璘碑按唐书列传璘姓符而碑作苻以姓氏书攷之琅琊符氏出于鲁顷公之孙公雅为秦符节令因以为氏而武都苻氏出于有扈之后为启所灭奔西戎代为氐酋本姓蒲至符坚以背有文改焉今此碑以璘为苻氐又云其先琅邪人皆不可知然按璘与弟瑶皆封邑于琅邪岂书碑者误以符为苻其家出于武吏不是正乎【金石録】
　　右领军衞将军马存亮碑
　　李徳裕撰大和七年【京兆金石録】
　　高瑀神道碑
　　司徒侍中东都留守裴度撰河南尹郑澣书瑀字干亮渤海蓨人官至忠武军节度使赠司空碑以太和八年立【集古録目】
　　开府仪同三司崔守诚碑
　　许康佐撰唐度分书并篆大和九年【诸道石刻録】
　　李石神道碑
　　东都留守季徳裕撰工部侍郎栁公权书碑文残缺名字皆不可见考其世系事迹知为李石碑也碑以大和中立在河隂【集古録目】
　　散骑常侍黎公碑
　　嗣子【名缺】书大和中立【访碑録】

　　六艺之一録卷七十
<子部,艺术类,书画之属,六艺之一录>
　　钦定四库全书
　　六艺之一録卷七十一　　　　钱唐倪涛撰
　　石刻文字四十七
　　唐刻【丰碑】
　　赠太尉王智兴碑
　　裴度撰栁公权正书并篆额开成元年十一月【金石録】右唐王智兴碑裴晋公撰智兴出于卒伍无他才能其为将帅虽有破李师道李李同捷之功然在徐州跋扈难制逐崔羣侯度剽夺贡物重敛以结权幸其功不足掩过晋公为此碑可谓过其实矣【金石録】
　　梓州刺史冯宿碑
　　王起撰栁公权正书并篆额今在西安府儒学其文后半已漫漶不辨年月其首云开成元年十二月又云明年五月云【金石文字记】
　　尚书冯宿碑此碑栁书结字小差胜秘塔碑尚不堪与薛稷雁行杨用修云亚于庙堂碑过矣大都栁书筋骨太露不免支离冝米南宫之鄙为恶札而宣城陈氏之笑其不能用右军笔也【石墨镌华】
　　检校金部郎中崔稹碑
　　李绛撰栁公权正书开成三年正月【金石録】
　　丞相崔羣碑
　　裴度撰刘禹锡正书开成三年正月【金石録】
　　右唐丞相崔羣碑裴晋公撰刘禹锡书字画讹缺处多其可考者羣为武宁军节度使召拜检校礼部尚书而唐史本传作兵部其自荆南节度使召拜检校右仆射太常卿遂为吏部尚书以卒其传但云召拜吏部尚书而已皆当以碑为正羣在宪宗朝号称贤相时皇甫鏄方有宠羣力排其奸且为宪宗陈开元天寳治乱所以分者其语激切然宪宗竟逐羣而相鏄夫以羣之贤宪宗之明然谗间一入耳犹不免自古君臣之际能保始终者顾不难哉【金石録】
　　淮南监军韦元素碑
　　丁居晦撰栁公权正书开成三年七月【金石録】
　　淄王傅元公碑
　　李宗闵撰栁公权正书开成四年七月【金石録】
　　中书侍郎平章事李宗闵撰翰林学士承防工部侍郎栁公权书锡字君贶河南人代王什翼十四世孙位至淄王传赠尚书右仆射碑以开成四年七月立【集古録目】
　　赠兵部尚书李有碑
　　中书舍人李景让撰工部侍郎知制诰栁公权书有字绰夫幽州北平人官至卫尉卿碑以开成四年立【集古録目】
　　宣州观察使王质碑
　　刘禹锡撰并正书开成四年十一月【金石録】
