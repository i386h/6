<!-- { "loadSidebar": true } -->
　　郭忠恕字恕先河南洛阳人也七嵗能诵诗属文举童子及第尤工篆籀周广顺中召为宗正丞兼国子书学博士太宗即位授国子监主簿令刋定歴代字书着佩觿集三卷【宋史】
　　郭忠恕富有文学尤工篆籀尝有人于龙山得鸟迹篆忠恕一见輙诵如宿习【陶岳五代史补】
　　郭忠恕小字説文字源【题跋见八十六巻】
　　郭忠恕三体隂符经【题跋见八十六巻】
　　郭忠恕隂符经
　　右隂符经郭忠恕书篆法自唐李阳冰后未有臻于斯者近时颇有学者曽未得其髣髴也实録言忠恕死时甚怪岂亦异人乎其楷书尤精也嘉祐六年九月十五日宴后歇泊假闲览因题【集古録】
　　郭忠恕文宣王庙记　高祖庙碑【题跋俱见前】
　　钱惟治
　　钱惟治字和世废王倧长子幼好读书干德四年授宁远军节度太宗嗣位进检校太尉善草隶尤好二王书尝曰心能御手手能御笔则法在其中矣家藏书帖图书甚众太宗谓近臣曰钱俶儿侄多工草书因命翰林书学贺丕显诣其第徧取视之曰诸钱皆效浙僧亚栖之迹故笔力软弱独惟治为工耳惟治尝以钟繇王羲之唐宗墨迹为献优诏褒答惟治书迹多为人藏秘晩年虽病废犹或挥翰真宗尝语惟演曰朕知惟治工书然以疾不欲遣使往取为求数幅进来翌日冩圣制数十章以献赐白金千两【宋史呉越世家】
　　钱惟演
　　钱惟演字希圣呉越王俶之子也博学能文辞召试学士院以笏起草立就真宗称善累官平章事崇信军节度使谥曰思改谥曰文僖于书无所不读家储文籍侔秘府着金坡遗事飞白书叙録【宋史本传】
　　钱文僖书帖平平【书史防要】
　　钱易
　　钱易字希白嗣呉越王倧子年十七举进士试崇政殿三篇日未中而就累迁左司郎中翰林学士才学敏赡过人又善寻尺大书行草【宋史】
　　世有绛帖潭帖临江帖三书惟潭帖为胜以钱希白所临本也希白于字画得佳处故于二王书尤邃【宋高宗翰墨志】
　　希白作字自有江左风味故长沙法帖比淳化待诏所摹为胜【东坡集】　钱希白字竒古可喜【陆游渭南集】
　　钱昆
　　钱昆字裕之易兄举进士能诗善草书累官右谏议大夫秘书监【宋史】
　　钱裕之善草都近李西台但未老耳【攻媿集】
　　钱昱
　　钱昱字就之忠献王佐长子从俶入朝授白州刺史改秘书监尝以钟王墨迹八为献有诏褒美至道中为郢州团练使善笔札工尺牍太祖尝取观赏之赐御书金花扇及急就章【宋史吴越世家】
　　李无惑
　　李无惑同安人也善小篆为翰林待诏盖斯公阳氷之后未见其比其劲健端好又过于阳氷士大夫家藏之以为宝【江少虞皇朝事实类苑】
　　许自言
　　太宗留心笔札即位之后摹求许自言于公车【杨亿谈苑】
　　高绅　申革
　　高绅申革皆江东人与李无惑同时善篆【事实类苑】
　　孙景璠
　　孙景璠杭州水军篆千字文为五十余体太平兴国八年以献太宗善之诏取去黥文隶御书院宰相宋琪请授以官秩太宗曰爵禄非所惜也顾此人面痕尚在岂称冠带乎琪固言之乃授国子书学愽士【陈善杭州志】
　　张振【太宗时人】　太平兴国宫碑张振书
　　白崇矩【太宗时人】　宋修夫子庙碑白崇矩书
　　何润之【太宗时人】　华严寺文殊阁碑何润之书
　　邢守元【太宗时人】　北岳安天圣帝碑邢守元书
　　黄识【太宗时人】　重脩南岳司天王碑黄识篆书
　　彭太素【太宗时人】　等觉院记彭太素行书
　　章得象
　　章得象字希言家浦城好学美姿表进士及第为大理评事真宗东封泰山以殿中丞签书兖州观察判官累迁中书门下平章事封郇国公谥文宪皇祐中改谥文简【宋史】
　　章得象书遗教经
　　章文简公楷法尤妙足以见前人笃实谨厚之余风也【东坡集】
　　向敏中
　　向敏中字常之开封人太平兴国五年进士咸平初兵部侍郎参知政事四年同平章事【宋史】
　　敏中工笔札其迹杂见曽宏父凤墅续法帖中【书史防要】
　　毕士安
　　毕士安字仁叟代州云中人举进士真宗登位拜工部侍郎枢密直学士景德初拜平章事谥文简美风采善谈吐年耆目眊读书不辍手自雠校或亲缮冩又精意词翰【宋史】
　　王禹偁谪官觧梁收得令狐补阙毛诗音义乃防昌三年所冩数行残缺后人添之其笔迹乃工部毕侍郎所补也因作诗云偶收毛郑古诗义认得欧虞旧笔踪【小畜集】
　　淳化祖石帖后有毕丞相士安黄字书子孙保享等语百余字【淳化帖跋】
　　陈尧佐
　　陈尧佐字希元阆州阆中人进士及第以太子太师致仕赠司空兼侍中谥文惠善古八分为方丈字笔力端劲老犹不衰尤工诗号知余子【宋史】
　　陈文惠公善八分书变古之法自成一家虽防画肥重笔力劲健能为文字谓之堆墨八分凡天下名山胜处碑刻题榜多公亲迹世或效之而莫能及也【皇朝事实类苑】
　　陈文惠喜堆墨书游长安佛寺题名从者误侧砚汚鞋公性急遂窒笔于其客笑失声【贡父诗话】
　　陈尧叟
　　陈尧叟字唐夫解褐光防寺丞大中祥符初东封以尧叟善草诏冩途中御制歌诗刻石五年以户部尚书检校太傅同平章事充枢密使赠侍中谥文忠【宋史】
　　陈尧咨
　　陈尧咨字嘉谟举进士第一授将作丞累迁武信军节度使赠太尉谥康肃工书【宋史】
　　鲁宗道
　　鲁宗道字贯之亳州谯人举进士天禧元年为右正言真宗书殿壁曰鲁直仁宗即位拜右谏议大夫参知政事赠兵部尚书谥简肃【宋史】
　　跋鲁简肃帖
　　鲁公以彊谏直节名而诗律笔法精妙如此非世所知也【后村题跋】
　　宋湜
　　宋湜字持正长安人太平兴国五年进士咸平中官枢密副使谥忠定好学美文词笔法遒媚书帖之出人多传效【宋史】
　　逈
　　逈字明远澶州清丰人徙家彭门举进士为大理评事真宗即位擢右正言直史馆进翰林学士拜工部尚书仁宗即位以太子少保致仕谥文元【宋史】文元书法楷正为时推重【书史防要】
　　蒋堂
　　蒋堂字希鲁常州宜兴人擢进士为楚州团练推官满嵗吏部引对真宗览所试判善之特授大理寺丞累迁枢密直学士庆歴中徙河中府又徙苏州以礼部侍郎致仕【宋史】
　　魏了翁跋蒋希鲁密学帖云笔画劲直有法【鹤山集】
　　查道
　　查道字湛然歙州休宁人未冠以词业称端拱初举进士高第至道二年迁秘书丞大中祥符三年为龙图阁待制【宋史】　查道善篆【墨池编】
　　道始习篆患其体势弱有教以拨镫法仍双钩用笔经半年始习熟而篆体劲直【书史防要】
　　李行简
　　李行简字易从同州冯翊人家贫刻志于学寒暑不易聚木叶学书笔法遒劲中进士第起家陇州司理参军累迁监察御史真宗知之擢龙图阁待制集贤院学士改给事中【宋史】
　　王嗣宗
　　王嗣宗字希阮汾州人开宝八年登进士甲科补秦州司冦参军太宗征河东召赴行在为职方郎中真宗时枢密副使为感德军节度使检校太尉谥景荘嗣宗好为文而札尤甚【宋史】　王嗣宗工习草书【书史防要】
　　陈靖
　　陈靖字道卿兴化军莆田人好学颇通古今累迁太常少卿集贤院学士拜左谏议大夫以秘书监致仕【宋史】　陈靖工笔札其迹见鳯墅续法帖中【书史防要】
　　周起
　　周起字万卿淄州邹平人举进士授将作监丞真宗时累拜礼部侍郎枢密副使谥安惠家藏书至万余卷能书【宋史】
　　起与其弟越皆以能书为世所称每书輙为人取去【临川集】
　　周越
　　周越字子发起弟亦能书集古今人书并所更体法为书苑十卷累官主客郎中【宋史】
　　周越字子发淄州人官至主客郎中天圣庆歴间以书显学者翕然宗之落笔刚劲足法度字字不妄作然而真行尤入妙草字入能也越之家昆季子侄无不能书亦其所渐者然耶説者以谓懐素作字正合越之险劣若方古人固为得笔傥灭俗气当为第一流矣在庆歴中有马寻者尝知利州而善仿越书观者不复真伪人谓韩门弟子云【宣和书谱】
　　周越草书精熟博学有法度而真行不及如俊士半酣容仪纵肆虽未可以语妙于能则优矣当天圣庆歴间以书显学者翕然宗之然终未有能克成其业者也尝撰书苑屡求之不能致无以质疑云【墨池编】越书近世不甚贵重然于众人中犹屹屹有立庸可轻哉【孔武仲清江集】
　　周子发下笔沈着是古人法若是笔意姿媚似苏子瞻便觉行间茂密去古人不远矣何止独行于今代耶【山谷题跋】
　　周越书王龙图栁枝辞后
　　周氏书苑十卷歴叙古今篆隶而降凡五十四种古今能书四百九十余人笔法论叙二十余家字画之变略尽于此及观其真草二体书婉媚遒劲皆中规矩信其书之不徒作也龙图王公栁枝辞格韵超逸追古作者不然周书岂浪得邪【李弥逊筠溪集】
　　周越帖
　　王着临兰亭叙乐毅论补永禅师周散骑千字皆妙絶同时极善用笔若使胸中有书数千卷不随世碌碌则书不病韵自胜李西台林和靖矣盖美而病韵者王着劲而病韵者周越皆渠侬胸次之罪非学者不尽功也顔太师称张长史虽姿性颠逸而书法极入规矩也故能以此终其身而名后世如京洛间人传摹狂怪字不入右军父子绳墨者皆非长史笔迹也盖草书法壊于亚栖也【山谷集】
　　【补】御府所藏草书三　贺知章赋　诗句　千文【宣和书谱】
　　周延隽
　　周延隽起子官太常少卿【宋史】
　　延隽落笔有古法真行草俱入能品能以翰墨世其家【桑世昌兰亭博议】
　　钱熈
　　钱熈字大雅泉州南安人雍熈初登甲科试中书迁殿中丞真宗即位迁右司谏好学善谈笑精笔札【宋史】
　　梁鼎
　　梁鼎字凝正益州华阳人太平兴国八年进士甲科端拱初迁殿中丞景德初判西京留司御史台好学工篆籀八分【宋史】
　　赵德钧
　　赵德钧字子正秦王廷美第五子性和雅善书翰好为篇什官至右监门卫大将军追封安乡侯【宋史】
　　赵惟和
　　赵惟和太祖孙燕王德昭子雅好学为诗颇清丽工笔札优游典籍尝和御制诗上称其有理致上谓宰相王旦等曰惟和好文力学加之谨愿皇族之秀也録其藁二十二轴上亲制序藏于秘阁【宋史】
　　朱严
　　朱严文学余力尤工篆【小畜集】
　　沈文旭
　　沈文旭大中祥符间为太子右赞善大夫善大字【书史防要】
　　刘太初【真宗时人】　真宗御制中岳醮告文刘太初书郑世卿【真宗时人】　霍山中镇庙宋陈纲诗郑世卿书白宪【真宗时人】　中岳中天崇圣帝碑白宪书
　　呉郢【真宗时人】　大相国寺碑呉郢书
　　杨昭度【真宗时人】　淮渎碑记杨昭度书
　　卢经【真宗时人】　宋劝慎刑碑卢经书

　　六艺之一録卷三百三十六
　　钦定四库全书
　　六艺之一録卷三百三十七　　　钱唐倪涛撰
　　歴朝书谱
　　宋
　　石延年
