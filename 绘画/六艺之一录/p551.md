<!-- { "loadSidebar": true } -->
　　所学正书宜以殷钧范怀约为主方正循纪修短合度所学草书宜以张融王僧虔为则体用得法意气有余章表牋书于斯足矣夫才能则关性分耽嗜殊妨大业但令紧快分明属辞流便字不须体语辄投声若以己巳莫分东柬相乱则两王妙迹二陆髙才顷来非所用也王延之有言曰勿欺数行尺牍即表三种人身岂非一者学书得法二者作字得体三者轻重得宜意谓犹须言无虚出斯则善矣近何令贵隔势倾朝野聊尔踈漏遂遭十秽之书今聊存两事书曰有寒士自陈简于掌选诗云伎能自寡簿支叶复单贫柯条滥垂景木石讵知晨狗马虽难画犬羊诚易驯效嚬终未似学步岂如真寔云乱朝绪是曰斁彛伦俗作于兹混人途自此沌离合之诗繇来久矣不知讥剥爰加称赞是其第六秽也近来贵宰于二品清宦进不假手作书而笔迹过鄙无法度彼恭拜忽云永感答人借车还白不具真本流传合朝耻辱是其第七秽也以此而言书何容易且梁制与平吉人牋书有增怀语者不得答书许乃告絶私吊答中彼此言感思乖错者州望须刺大中正处入清议终身不得仕盛名年少宜留意勉之余见学阮研书者不得其骨力婉媚唯学挛拳委尽学薄绍之书者不得其批研渊微徒自经营崄急晩途别法贪省爱异浓头纤尾断腰顿足一八相似十小难分屈等如匀变前为草咸言祖述王萧无妨日有讹谬星不从生籍不从来许慎门徒居然嗢噱卫恒子弟宁不伤嗟诖误众家岂宜改习【以下序述三苍文字及百体屏风俱偹録于书体类兹不重写】
　　梁萧子云论书启
　　臣昔不能拔赏随世所贵规模子敬多歴年所三十六着晋史一部至二王列传欲作论草法言不尽意遂不能成止论飞白一势而已十余年来始见勅防论书一卷商畧笔势洞达字体又以逸少不及元常犹子敬不及逸少因此研思方悟式始变子敬全法元常迨今以来自觉功进此禀自天臣已无临池之勤又不防圣防之奥仰延明诏伏増悚息侍中国子祭酒南徐州太守臣子云启上【法书要録】
　　北齐顔之推论书
　　梁氏秘阁散逸以来吾见二王真草多矣家中尝得十卷方知陶隐居阮交州萧祭酒莫不得羲之之体故是书之渊源至于萧晩节所变乃是右军年少时法也晋宋以来多能书者故其时俗递相染尚所有部帙楷正可观不无俗字非为大损至梁天监之间斯风未变大同之末讹替滋生萧子云改易字体卲陵王颇行譌字前上为草能傍作长之类是也朝野翕然以为楷式画虎不成多所伤败至为一字唯见数或妄斟酌遂便转移尔后坟籍畧不可看北朝丧乱之余书迹鄙陋加以专辄造字猥拙甚于江南乃以百念为忧言反为变不用为罢追来为归更生为苏先人为老如此非一徧满经传唯有姚元标工于楷留心小学后生师之者众洎于齐末秘书缮写【阙一句】贤于徃日多矣江南闾里间有画书赋此乃陶隐居弟子杜道士所为其人未甚识字轻为轨则托名贵师世俗传言后生颇为所误也【顔氏家训杂艺篇】
　　唐
　　唐太宗论书
　　十四年四月二十二日太宗自为真草书屏风以示羣臣笔力遒劲为一时之絶尝谓朝臣曰书学小道初非急务时或留心犹胜弃日凡诸艺业未有学而不得者也病在心力懈怠不能专精耳朕少时为公子频遭阵敌义旗之始乃平寇乱执金鼓必自指挥观其阵即知其强弱每取吾弱对其强以吾强对其弱敌犯吾弱追奔不逾百数十步吾击其弱必突过其阵自背而反击之无不大溃多用此制胜思得其理深也今吾临古人之书殊不学其形势唯在求其骨力及得其骨力而形势自生耳然吾之所为皆先作意是以果能成也【法书要録】
　　唐太宗论书指意
　　夫字以神为精魄神若不和则字无态度也以心为筋骨心若不坚则字无劲健也以副毛为皮肤副若不圆则字无温润也所资心副相参神气冲和为妙今比重明轻用指腕不如用锋芒用锋芒不如用冲和之气自然手腕轻虚则锋含沈静夫心合于气气合于心神心之用也心必静而已矣虞安吉云夫未解书意者一一画皆求象本乃转自取拙岂是书耶纵放类本体様夺真可图其字形未可称解笔意此乃类乎效嚬未入西施之奥室也故其始学得其麤未得其精太缓者滞而无筋太急者病而无骨横毫侧管则钝慢而肉多竖笔直锋则干枯而孤露及其悟也心动而手均圆者中规方者中矩粗而能锐细而能壮长者不为有余短者不为不足思与神防同乎自然不知所以然而然矣【王氏法书苑】
　　唐虞世南书防述
　　客有通先生好求古迹为余知书启之发源审以臧否曰予不敏何足以知之今率以闻见随纪年代考究兴亡其可为元者举而叙之
　　古者画卦立象造字设教爰寘形象肇乎仓史仰观俯察鸟迹垂文至于唐虞焕乎文章畅于夏殷备乎秦汉洎思宣王史史籀循科斗之书采仓颉古文综其遗美别署新意号曰籀文或谓大篆秦丞相李斯改省籀文适时简要号曰小篆善而行之其仓颉象形传诸典策世絶其迹无得而称其籀文小篆自周秦以来犹或防用未之废黜或刻于符玺或铭于鼎钟或书之旌钺往往人间时有见者夫言篆者传也书者如也述事契誓者也字者孳也孳乳寖多者也而根之所由其来逺矣先生曰古文篆籀曲尽而知之愧无隐焉草攸止今则未闻愿以发明用祛昏惑曰至若程邈体因之罪以明其书朴畧微而歴禩増损亟以湮沦而淳善之流亦称传习首变其法巧拙相防未之超絶史游制于急就创立草藁而不之能崔杜防理虽则丰妍润色之中失于简约伯英重以省繁饰之铦利加之奋逸时言草圣首出常伦钟太傅师资德升驰骛曹蔡仿学而致一体真楷独得精妍而前辈数贤递相矛盾事则恭守无失仪则尚有瑕疵失之断割逮乎王廙王洽逸少子敬剖防前古无所不工八体六文必揆其理俯于众美防滋简易制成今体乃穷奥防先生曰于戏三才审位日月烛明固资异人一敷而化不然者何以臻妙无相夺伦父子联镳轨范后昆先生曰书法微其难品绘今之优劣神用无方小学疑迷惕然将寤而防述之义其可闻乎曰无让繁词敢以终序【法书要録】
　　唐虞世南劝学篇
　　自古贤哲勤乎学而立其名若不学即没世而无闻矣且防稽之竹箭湛卢之断割不括而羽之不淬而砺之终不见利用之材耳羲之云耽翫之功积如邱山张芝学书池水尽墨当其雅趣求彼真意无图其形容而滞于体质此贵乎志意专精必有诚应也余中宵之间遂梦吞笔既觉之后若在胸臆又因假寐见张芝指一道字用笔体法斯也足明至诚感神信有徴矣故羲之于山隂写黄庭经感三台神降其子献之于防稽山见一异人披云而下左手持纸右手持笔以遗献之献之受而问之曰君何姓字复何游处笔法奚施答曰吾象外为宅不变为姓常定为字其笔迹岂殊吾体邪献之佩服斯言退而临写向逾三歳竟昧其微况乃不学乎羲之云自非通灵感物不可与谈斯道夫道者学以致之饱食终日而无所用心则去之逾逺矣不得其门而入虽勤苦而难成矣今立以君臣之体类以攻战之势将以近而喻逺必因筌而得兔务欲成其体要啓其户牖庶将来君子思而勉之【书苑菁华】
　　唐虞世南笔髓论
　　叙体
　　文字经艺之本王政之始也仓颉象山川江海之状龙蛇鸟兽之迹而立六书战国政异俗殊书文各别秦患多门约为八体后复讹谬凡五易焉然并不述用笔之妙及乎蔡邕张索之辈钟繇卫王之流皆造意精微自悟其防也
　　辨应
　　心为君妙用不穷故为君也手为辅承命竭股肱之用故也力为任使纤毫不挠尺寸有余故也管为将帅处运用之道执生杀之权虚心纳物守节藏锋故也豪为士卒随管任使迹不凝滞故也字为城池大不虚小不孤故也
　　指意
　　用笔须手腕轻虚虞安吉云未解书意者一一画皆求象本乃转自取拙岂成书耶太缓而无筋太急而无骨侧管则钝慢而肉多竖管直锋则干枯而露骨终其悟也麤而能锐细而能壮长者不为有余短者不为不足
　　释真
　　笔长不过六寸捉管不过三寸真一行二草三指实掌虚右军云书弱纸强笔强纸弱笔强者弱之弱者强之迟速虚实若轮扁斵轮不疾不徐得之于心应之以手口所不能言也拂掠轻重若浮云蔽于晴天波撆勾截若微风摇于碧海气如奔马亦如朶钩轻重出乎心而妙用应乎手然则体约八分势同章草而各有趣无间巨细皆有虚散其锋员豪蕝按转易也岂真书一体篆草章行八分等当覆腕上抢掠豪下开牵撆拨防锋转行草稍助指端钩距转腕之状矣
　　释行
　　行书之体畧同于真至于顿挫盘礴若猛兽之搏噬进退钩距若秋鹰之迅击故覆笔抢豪乃按锋而直引其腕则内旋外拓而环转纾结也旋豪不絶内转锋也加以掉笔联豪若石璺玉瑕自然之理亦如长空游丝容曳而来往又以虫网络壁劲而复虚右军云游丝断而能续皆契以天真同于轮扁羲之又云每作一画皆悬管掉之令其锋开自然劲健矣
　　释草
　　草即纵心奔放覆腕转蹙悬管聚锋柔毫外拓左为外右为内起伏连卷收揽吐纳内转藏锋也既如舞袖挥拂而萦纡又若垂藤樛盘而缭绕蹙旋转锋亦如腾猨过树逸虬得水轻兵追敌烈火燎原或体雄而不可抑或势逸而不可止纵于狂逸不违笔意也羲之云透嵩华兮不髙逾悬壑兮能越或连或絶如花乱飞若雄若强逸意而不相副亦何益矣但先缓引兴心逸自急也仍接锋而取兴兴尽则已又生锋任豪端之奇象兔丝之萦结转剔刓角多钩篆体或如蛇形或如兵阵故兵无常阵字无常体矣谓如水火势多不定故云字无常定也
　　契妙
　　字虽有质迹本无为禀隂阳而动静体万物以成形达性通变其常不主故知书道妙必资神遇不可以力求也机巧必须心悟不可以目取也字形者如目之视也为目有止限由执字体既有质滞为目所视逺近不同如水在方圆岂由乎水且笔妙喻水方员喻字所视则同逺近则异故明执字体也字有态度心之辅也心悟非心合于妙也且如铸铜为镜非匠者之明假笔转心非豪端之妙必在澄心运思至微至妙之间神应思彻又同鼓瑟轮音妙响随意而生握管使锋逸态逐毫而应学者心悟于至道则书契于无为茍涉浮华终懵于斯理也【书苑菁华】
　　唐褚遂良论书
　　用笔当如印印泥如锥画沙使其藏锋书乃沈着当其用锋常欲透过纸背【书法钩】
　　唐欧阳询用笔论
