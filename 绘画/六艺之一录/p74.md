<!-- { "loadSidebar": true } -->
　　讃曰魏大圣防防弥章相乚瑛字少卿平原髙唐人令鲍曡字文公上党屯人政教稽古若重规　乚君察举守宅除吏孔子十九世孙麟防请置百石卒一人鲍君造作百石吏舍功垂无竆是始【阙　防即赫字】右孔庙置守庙百石卒史孔龢碑无额在兖州仙源县威宗永兴元年立嘉祐中郡守张稚圭按图经云钟繇书碑载孔子十九世孙麟防请置百石卒史一人掌庙中礼器鲁相乙瑛书言之于朝司徒吴雄司空赵戒奏于上诏鲁相选年四十以上通一经者为之时瑛已满秩去后相平复以其事上于朝予家所藏石刻可以见汉代文书之式者有史晨祠孔庙碑樊毅复华租碑太常耽无极山碑与此而四此一碑之中凡有三式三公奏于天子一也朝廷下郡国二也郡国上朝廷三也按孔僖传云永元四年襃成侯损徙封襃亭侯子孙相传迄于汉末袭襃亭之封者二人此碑与史晨碑皆在永元之后仍称襃成又安帝纪延光三年赐襃成侯帛韩勑碑隂有襃成侯建夀即损也疑损未甞徙封传之误尔钟繇以魏太和四年卒去永兴盖七十八年图经所云非也【释】右汉鲁相置孔子庙卒史碑云司徒臣雄司空臣戒稽首言鲁前相瑛书言诏书崇圣道孔子作春秋制孝经演易系辞经纬天地故特立庙襃成侯四时来祠事已即去庙有礼器无常人掌领请置百石卒史一人典主守庙谨问太常祠曹掾冯牟史郭辞对故事辟雍祠先圣太宰太祝各一人备爵太常丞监祠河南尹给牛羊豕大司农给米臣愚以为如瑛言可许臣雄臣戒愚戆诚惶诚恐顿首顿首死罪死罪臣稽首以闻制曰可按汉书元嘉元年吴雄为司徒二年赵戒为司空即此云臣雄臣戒是也鲁相瑛者防碑言姓乙字仲卿汉碑在者多磨防此幸完可读録之以见汉制三公奏事如此与羣臣上尚书者小异也又见汉祠孔子其礼如此治平元年六月二十日书【集古録】
　　右孔子庙置卒史碑其前有司徒吴雄司空赵戒奏章欧阳文忠公具载于集古録其后又有鲁相奏记司徒司空府文字尤为完好云永兴元年六月甲辰朔十八日辛酉鲁相平行长史事卞守长擅叩头死罪敢言之司徒司空府壬寅诏书为孔子庙置百石卒史一人掌主礼器选年四十以上经通一蓺杂试能奉先圣之礼为宗所归者平叩头叩头死罪死罪谨按文书守文学掾鲁孔龢师孔宪戸曹史孔览等杂试龢修春秋严氏经通髙第事亲至孝能奉先圣之礼为宗所归除龢补名状如牒平惶恐叩头死罪上司空府其词彬彬可嘉故备録之且以见汉时郡国奏记公府其体如此也按华阳国志后汉书注皆云赵戒字志伯而此碑乃作意伯疑其避桓帝讳故改焉【金石録】
　　右汉鲁相置孔子庙卒史碑今在曲阜盖鲁相乙瑛上书请置百石卒史一人典主守庙司徒吴雄司空赵戒以闻制从之盖在元嘉三年三月后鲁相平补以孔和上书于司空府则永兴元年六月也攷之范史桓帝纪元嘉惟有二年碑云元嘉三年三月者盖是年五月始改永兴至十月而雄戒亦罢免矣　此碑残阙防宋洪丞相释録其全文盖汉文髙古难得将以供学士大夫之嗜好而不特此碑然也凡予之録汉刻其残阙者皆以洪本足之【都穆金薤琳琅】
　　此碑都少卿敬考防始末甚眀杨用脩金石古文全録之但碑中奏洛阳宫下有司徒公河南原武吴雄字季髙司空公蜀郡武都赵戒字意伯二十四字内阙四字而二公不之及都云此碑残阙防宋洪丞相释録其全文而竟遗此岂二公但凭抄録未见搨本耶碑后又有刻云后汉钟太尉书宋嘉祐七年张稚圭按图题记按此碑永兴三年造元常献帝初始为黄门侍郎距永兴且四十年此非元常书明甚未知张稚圭所按何图其叙事简古法遒逸令人想见汉人风采政不必附会元常也碑中赵戒范史注字志伯今云意伯赵眀诚云疑是避桓帝讳戒袁宏又作诫【赵崡石墨镌华】
　　三代彛器欵识世不多见坛山石鼔剥落亦甚其他自泰山峄山之罘而下惟两京为古余甞检洪丞相释见此碑列于第五而近世都敬杨用脩徐献忠集汉字者俱以此为第一岂先数者已零落不可得是刻在孔林尚无恙耶勉字下隠起是学字盖崇圣道勉学艺词理俱畅而人往往缺之故敬为补之而记其说如此若夫见三家防者不复广引矣嘉靖甲寅四月七日记【盛时泰牍记】
　　此鲁相乙瑛上书司徒吴雄司空赵戒府请置孔庙百石卒史一人掌主礼器庙祀元嘉三年三月廿七日壬寅雄戒奏可雒阳宫如瑛言又诏选能奉先圣之礼为宗所归者当桓帝时雄戒诸人犹知崇圣如此初戒学明经劾奏贪残不避贵戚后与子坚定防不能终执本议卒致倾覆是非真能崇圣者按史元嘉止二年碑称三年三月者盖是年五月始改元永兴耳章懐谓戒字志伯碑作意伯赵明诚疑避桓讳似矣碑即今公移复尔雅简质可读书益髙古超逸魏才代汉便不能无小变至六朝极矣极之而复故唐为近古评者槩多别论是非深于分法者【郭宗昌金石史】
　　鲁相乙瑛置孔子庙百石卒史碑八分书永宁元年六月今在曲阜县庙中后人刻其上曰汉钟太尉书洪氏释曰按图经云钟繇书繇以魏太和四年卒上距永兴七十八年图经所云非也　百石卒史者秩百石之卒史也汉书儒林传郡国置五经百石卒史倪寛传补廷尉文学卒史臣瓉曰汉注卒史秩百石是也若三辅卒史则二百石黄覇传补左冯翊二百石卒史因其秩有不同故举其石之多寡以别之水经注载此为后人不通者改作百夫吏卒【全石文字记】
　　鲁相韩勑造孔庙礼器碑
　　惟永夀二青龙左涒叹霜月之灵皇极之日鲁相河南亰韩君追惟大古华骨生皇防顔【缺】育【缺】寳俱制元道百王改孔子近圣爲汉防道自天王防下至于初学莫思叹卬师镜顔氏圣舅家居鲁亲里丌官圣妃在安乐里圣族之亲礼所冝异复顔氏并官氏防发防尊孔心念圣歴丗礼乐陵遅秦项作乱尊图书倍道畔徳败圣舆食粮亡于沙丘君是造立礼器乐之音苻钟磬瑟皷雷洗觚爵鹿柤梪□柉禁□脩饰宅庙更作二舆朝车威熹宣杼污防注水□法□烦□而奢上合紫台稽之中和下合圣制事得礼仪是四方上【士字】仁闻君风燿敬咏其徳尊琦大人之意逴之思乃共立表石纪传亿载其文曰
　　皇□统华承天画卦顔育空□孔制元孝俱祖紫宫太一所授前门九头防什言教后□百王获麟来吐制空作承天之语乾元防来三九之载八皇三代至孔乃备圣人世期五百载三阳吐图二隂出防制作之义防俟知□穆韩君独见天意复圣二族逴思造礼乐胡辇器用存古字慇懃宅庙朝车威熹出诚造【缺】涑水解工□贾深除污水通【缺】注礼器升堂天降防百姓防和举国蒙庆神灵祐诚竭敬之报天与福永享□夀上极华紫旁伎皇代刋石表铭与干运燿长期荡荡盛复授赫赫罔穷声垂亿载【缺】韩明府名勑字莭頴川长社王君真二百河东大阳西门俭元莭二百故涿郡太守鲁麃次公五千故会稽太守鲁传丗起千故乐安相鲁麃季公千故从事鲁张嵩眇髙五百相主薄薛陶元方三百相史鲁周干伯徳三百
　　右鲁相韩勑造孔庙礼器碑无额威宗永夀二年立其文杂用防纬不可尽通吕氏春秋云有侁氏女探得婴儿于空桑是为伊尹盖托之神物与履拇吞鳦同或曰空桑地名也此云圣母顔氏育于空桑不经之甚涒叹者以叹为滩也圣妃者以妃为配也雷洗觞觚爵鹿柤梪笾柉禁壴者以雷为罍以柤为俎也古爵三足而两柱前若噣后若尾有爵之象赵曰青州近获一器全为鹿形此所谓鹿岂非肖其形因以名之乎説文木豆谓之梪柉音凡木名也皮可为索礼器曰大夫士棜禁注云禁如今之方案仪礼乡饮酒礼戸间斯禁设篚于禁南注禁切地无足者壴与上下文符觚舆污恊韵当是壶字也胡辇者瑚琏也【洪氏释】
　　碑以伎为暨音□即笾字涞即漆字【仝上】
　　右韩明府修孔子庙器碑云永夀二年青龙在涒滩霜月之灵皇极之日永夀桓帝年号也按尔雅云嵗在申曰涒滩桓帝永兴三年正月戊申大赦改元永夀明年丙申曰嵗在涒滩是矣云霜月之灵皇极之日莫晓其义疑是九月五日前汉文章之盛庻几三代之纯深自建武以后顿尔衰薄崔蔡之徒擅名当世然其笔力辞气非出自然与夫扬马之言醇醨异味矣及其末也不胜其霜月皇极是何等语韩明府者名勑字叔节前世见于史传未有名勅者岂自余学之不慱乎春秋左氏传载古人命名之说不以为名者颇多故以勑为名者少也【集古録】
　　汉不著书撰人名氏防碑孔子舅顔氏居鲁亲里丌官圣妃居安乐里鲁相河南京人韩勑字叔节复其里中徭役以尊孔子孔子庙旧藏车见毁于秦项之际勑修立宅庙造俎豆瑟鼔之属更作二舆时桓帝永夀二年也【集古録目】
　　右韩明府孔子庙碑其略云君造立礼器乐之音符钟磬瑟皷雷洗觞觚爵鹿柤梪笾柉禁壴修饰宅庙更造二舆所谓鹿者礼圗不载莫知为何器又防字书柉木皮可为索壴陈乐也亦非器名皆不可晓故并着其语以俟知者俟余后见汶阳陈氏所藏古彛为伏鹿之形近嵗青州获一器亦全为鹿形疑所谓鹿者因其形而名之尔【金石録】
　　汉韩明府修孔子庙碑其文虽剥缺然可句读得之明府名勑字叔节欧阳永叔甞谓书传无以勅命名者秦制天子之命为勑汉用秦法当时岂臣下□以勅自名者也考之字书勅字从束谓诫也王者出命令以诫正天下者也按韩明府自名勑尔古者以劳赉为勑勑为赉音其文为徕别体当南齐时有刘勑为始兴内史则古人名勑何世无之岂于此疑哉往时文嘉谟作县楼架勅书于昌乐榜为敕书蜀中县多作敕者说文敕自音防谓马棰也防音竒谓木别生也嘉谟盖勋之子勋有书名不知防非勅字其子不能考古误以为勅可不戒哉【广川书防】
　　按繁阳令杨君碑隂有程勅则在汉非独韩名勑也勑虽本音徕説文劳也考之碑韩字叔节程字伯严其义非劳徕之徕当读为饬汉碑范史多用敕字盖是时上下皆通用初无拘也【娄鐖汉字源】
　　右汉鲁相韩勑造孔庙礼器碑说者谓其文杂用防纬不可尽通予观东汉自光武以赤伏符即位笃好圗防臣下则而效之流浸广至汉之末而其説尤炽见之金石者不特此碑然也帝尧碑云尧逰于河之上有龙授圗尧乃受命成阳灵台碑云尧母庆都逰观河濵感赤龙交而生尧鲁相史晨孔庙碑云孔子乾坤所挺西狩获麟为汉制作皆怪诞恍惚不经之甚后之君子以为汉儒之陋狭如此而不知其所从来孔子曰上有好者下必有甚焉者矣以光武之明智而虑不及此鸣呼于汉儒乎何尤【金薤琳琅】此碑都杨二公録阙七字而余所获搨本止阙五字多一皇戱统胥字一以俟知奥奥字二公前余八十年都所收又云旧搨本而阙字反见于今何也且都録碑隂谓释所载六十二人较都家旧搨本阙三十八人释始曲成侯王暠终洛阳王敬都家本始涿郡太守鲁麃次公终河南樊文髙按碑文韩明府下已列頴川长社王君真至相史鲁周干伯徳八人似不应碑隂重録释首正少此八人于汉文简古之体为合而都本乃重出不知何故惜不得至碑所一证之至若碑书与卒史碑无二且记法简质非今所能而敬乃以杂用防纬薄之余窃不取焉【石墨镌华】
