<!-- { "loadSidebar": true } -->
　　昨宵闻汝乐今日听莺喉何事朱唇里能为白雪流迢迢凉夜永脉脉故乡愁数付梅花落梁尘绕未休　朱四
　　十年多患难此日一牵裾幸免清霜委难辞白发俱半生三四见晚饭一双鱼复作匆匆别临岐各黯如　访王山人于呉门
　　一叶随流去不还悲君号向大隄看阿翁风浪今如此少妇箜篌枉自弹古栢隔祠江浩浩【谓曹娥祠也】愁云塞岸海漫漫昨宵醉里披图画泪落风前共烛残　陆孝子诗
　　方山先生今七旬学道吟诗乡里闻自脱青衫还举子不栽黄橘比封君发长七尺朝梳雪门对千峯暮扫云既逺尘鬟如此相不愁鸾鹤不为羣　方封君七十其子刑部郎索【住山中白发长七尺】
　　金在衡橙墩隠居行
　　隠居行为橙墩武翁夀颂　金銮书
　　厐公隠鹿门鲁连蹈东海从古称达人髙风振千载先生有官不自居清时耻曳王门裾先生有财不自蓄散与儿孙买书读闲来一局棋兴到三杯酒慷慨发长歌从容开笑口眼看住世七十年家有园池野有田轻将意气向人吐落得风流薄海传我本逃名君避世自谓平生心胆契忆昔青春今白头分明异姓如兄弟君家作徳昭苍防几人福夀康而宁披图致颂何所愿但愿南山相对长青青
　　邢子愿送髙征君诗
　　百粤牵乡梦燕逰事事难鹔鹴经歳敝风去途寒度岭梅初发还家腊已残故园鱼稻美天末忆加餐送髙征君
　　邢子愿五日即事诗
　　避炎楼阁昼长闲与尔开尊面逺山瓜本邵平浮素盎巾犹郭泰折青纶天朝命相初宣制人世还山且驻顔湖海茫茫关底事视君腰铗有缑菅来禽侗顿首具稿
　　何士抑送友南游诗帖
　　行行送子将秋天秋风先到木兰船酒酣慷慨时扣舷自言男儿当勉旃拟经方逾雄年枕戈誓着祖生鞭子有令名元无前致身直上云霄边公车奏牍常三千新词夺得金花笺不枉双书藜杖烟秦淮渡头水势便凤凰台上月华鲜此时得意如登仙正与公子同翩翩送友人南游之作为楚庵先生书何三畏
　　王百谷诗卷
　　万里还家一草堂佩刀犹在问王祥心同玉女寒潭水鬓着铜官晓岫霜中圣且教田种秫长生须待海成桑春风倚杖柴门下无数南山近女墙
　　千里山川命驾行鹖冠鱼服暂藏名词人尽讶青云待关尹遥瞻紫气迎呉苑游丝三月絮苏堤芳草六桥莺还家载得诗盈箧莫道扁舟似叶轻　广长庵作二首东山别墅半桑田梦草诗成忆恵连隔岸晚烟千嶂绿当楼明月一洲圆林中竹叶人人酒渡口芙蓉日日船此地不妨云共卧戴逵谁送买山钱　范仲昭别业虎山桥外水如烟雨暗湖昏不系船此地人家无玉厯梅花开日是新年　为爱荆先生书王穉登
　　龙须蔓引青油幕玛瑙珠倾碧玉柈日午汉宫开暑殿佳人共嚼水晶寒　右题蒲萄太原王穉登书
　　杜子纡望里烟生诗帖【草书】
　　望里烟生是子家草堂应近鸰沙江汀每恨无舟渡野店空怜有酒賖半雨暮成风外雪孤楼春动腊中花相思尚隔前村逺独倚柴门数去鸦杜大绶书似之罘世丈
　　俞养正效白居易知足吟
　　纷纷世人几知足争如野老无拘束忘机趺石听琴鸣乗兴闲行傍栁绿古书细阅两三行社友相逢或五六有时对奕无雄心镇日濡毫聊免俗乳鵶几防争树喧鹤一声响空谷一轮明月挂松梢呼童拍塞倾醁清光映入酒杯中微酡漫唱游仙曲纸帐梅花春复秋药炉丹灶烟凝屋鸡声报曙梦回时披襟又起看朝旭麤衣淡饭随分休不识是非荣与辱且效羲皇太古民繁华谢却还纯朴










　　六艺之一録卷三百九十
　　钦定四库全书
　　六艺之一録卷三百九十一　　钱唐倪涛撰
　　厯朝书谱八十一
　　明贤墨迹　　诗翰
　　项墨林南园杂咏诗帖
　　南园杂咏
　　深林既杳霭修竹复缤纷浊酒可自适鸣琴谁与闻缭绕植踈竹间以百花重虽无雕绘饰聊用代垣墉槁梧据混防吾亦忘吾形停云抱虚牖清吹来空庭晚凉风色和日落浮云多鸟喧乱丛薄鱼戏动新荷夏夜敞轩屏茝有余馨一双巢幙燕数防照书萤游心假翰墨晦迹托林坰品水思删谱评茶拟续经种竹深林中竹生日以广讵拟千戸封但资三迳赏荫樾如垂幄巢林当结楼寄言麋鹿友卒歳尔同游时流好少年士籍弃微寒白发何由变尘冠不复弹萱草树堂背合欢生阶前防心与物化忧愤自相捐良木材先伐猗兰芳见锄芭蕉独无心随时自卷舒鸟声百种啭蝶思杳然迷阴阴桃李树其下自成蹊席门繄委巷几榻凝缁尘不见乗轩者还来存故人右凡十四首闲居寡欢风雨萧然兴言成章曾无诠次聊书之以遗知者耳少岳山人淇三弟
　　学圃理荒秽抱瓮汲寒泉黾勉戒余隙泛览无生篇前失録补之
　　项墨林送严少渠诗帖【草书】
　　抗手弹冠易别离天长日逺未云疲路连燕蓟平如砥水下清淮疾似驰寒雁几羣冲塞起秋蓬千里信风吹知君亦是悲歌者慷慨行游及尔时　严子少渠北游既发二日诗乃成岂情深不能言耶项元淇
　　项贞近作诗帖【行草书】
　　夜圆净无语上方鉴羣形浮云滓碧空万象忽防防风起浮云去依然见太清人心洞无物情欲障明灵恬淡忘欣戚胜理自常惺
　　月下步虚辞
　　形从圆后减光自暗中生减减到光暗生生复圆形盈缺本禅代暝照系潜升一气布万象化机无停軨寂寂悟虚悠悠保性灵不须假羽翼轻举跨青冥　近作二首项徳纯书上云麓丈时年四十六也
　　项贞书折杨栁诗帖【草书】
　　折杨栁词
　　山髙巫峡长垂栁复垂杨同心且同折故人懐故乡山似莲花艳流如明月光寒夜猿声澈游子泪沾裳杨栁乱成丝攀折上春时叶宻鸟飞碍风轻花落迟城髙短箫发林空画角悲曲中无别意并是为相思嫋嫋河隄树依依魏主营江陵有旧曲洛下作新声妾对长杨菀君登髙栁城春还应共见荡子太无情万里音尘絶千条杨栁结不悟娼园华遥同故岭雪春心自浩荡春树聊攀折共此依依情无奈年年别万里边城地三阳杨栁节叶似镜中看花如关外雪征人逺乡里娼妇髙楼别不忍掷年华含情寄攀折倡楼啓曙扉园栁正依依鸟鸣知歳隔条变识春归露叶凝啼脸风花乱舞衣攀折聊将寄军中书信稀　贞道人项徳纯书述
　　项贞元旦诗帖【行书】
　　过去虽云增将来渐以减炎凉恒摧新歳命不再返年壮恣轻肥老大徒悲感浮生多坎轲大道何彝坦青阳品彚熙所遇欣仰俛寂保真虚化机同舒卷　戊戌元旦作贞纯
　　项良枋秋夜诗帖【行草书】
　　秋夜同仲醇宿舷师房
　　黄花露未收闻雁五更头此夜不聮榻一年虚度秋良枋
　　项良枋九日诗帖【行草】
　　九日
　　九月九日雨花台片片青山落酒杯青山万古青不尽曾见六朝歌舞来
　　莫道重阳无菊花与君烂醉各天涯白云似解游人意遮却东南不见家　项良枋具草请政
　　丁南羽诗帖【楷书乌丝防纸本】
　　巾车指日赴神京千戸欢歌载道行咸谓荥阳推异政岂脩武得能名贡贤不为耽髙赏抱玉终非报主情首课论功称内治一时帝里动清声
　　万方玉帛防幽燕报政无如茂宰贤燕飨承恩歌湛露簿书上计谒甘泉王春欲动宫墙栁客夜聊挥单父何日刀环仍赐返三农置酒乐尧年　送祝明府入计北上二首
　　极目凭陵思不禁重云覆槛昼阴阴黄金久失燕台色明月长悬国士心秋尽蓟门霜树绕寒生易水露华深应图騕褭腾骧入谁向天闲叹陆沈赋得黄金台送祝明府北上
　　歳暮山寒氷雪深髙轩千里托云岑春回榛莽延佳色腊破梅花伴苦吟涤耳繁声鸣急溜侵檐薄蔼散平林无论寂寞耽草时许侯芭载酒寻冬暮携尊过访臧国博晋叔山居丁云鹏
　　董文敏花开携酒诗【大行书小挂幅】
　　浅深红白宜相间先后仍须次第栽我欲四时携酒去莫教一日不花开其昌
　　松亭一篇　　　【欵书】宰
　　炊烟连积霭隠隠见松亭亭中有静者单读净名经其昌
　　陈仲醇诗词诸迹
　　步步穿危磴幽萝引蔓长竹深山瓦绿松老羽衣香珍果从猿摘清泉共鹤尝石垆趺坐久松壑忽斜阳　入山一首似爱荆先生陈继儒
　　绿发丹台生结庐长松侧仙客未通名对奕不相识云来碁局暗云去分黑白独有雪髯猿旁观无怖色　右题仙奕图
　　山上多松栢山下多花果松老已千年果熟垂百颗擘茶染异香钻石传新火写经未终函已得前生我　右写经作
　　树底息微躬才容静者通终朝醉花露无价买松风采药山中相注经河上公往来不一里邻比竹谿东　右避暑作
　　不惜杖头钱买花栽满路爱花如爱子一步一回顾花前攀折人酷于风雨妬劝君莫采花还作花都防　右种花示客
　　大隠在城市仙人好楼居四五百竿竹二三千巻书竹可题名书可读况有新松翠如沐就中上座是阿谁君与梅花两尊宿陈继儒似玉水词兄正
　　我有好山长苦出少年羡汝独安禅闭门删草不辞倦对月读经犹未眠药灶夜留桑柘火茒堂秋淡荻芦烟穿林有伴携琴至听到松风第几弦眉公
　　仙女吹箫忽下楼问年十七尚含羞五铢钱串同心结百和香匀半臂褠镜里见人惊却步梦中索母学梳头起来笑防花簮戴多子先教采石榴　友人五月纳姬之作
　　春风久唐突花事亦支吾犹有蘼芜路青来范蠡湖春风醮栁枝宿鸟栖不定笑踏斜阳中折花以相赠暮春逰檇李二絶书似爱荆先生陈继儒
　　闲往闲来独晤歌栁花燕子水微波西湖堤上平如坻春草青青放白骡　忆西湖作
　　潇潇洒洒枝头雨磊磊落落千章松晓坐竹窻无过客隔溪明月打山钟　迎秋早坐
　　寂寂山堂报晚钟绕身三匝见狞龙戏将带缚龙腰上明日寻来是老松　右解脱偈
　　汤邻初仿蔡苏黄米灯夕诗四幅
　　瑶京五夜溢寒光散落清辉满下方无限素娥亲翦就半天霞锦半霓裳　邻初焕
　　光生碧海照天空万井晴摇玉树风谁卷石家红锦帐一时移入水晶宫　汤焕
　　水晶帘箔夜光珠隠暎虹桥落九衢已见台阶符泰运更看人夀比方壶　邻初道人
　　霓裳队里按歌声散作人间鼔吹鸣坐听西楼更漏尽不知东海光生尧文
　　珊瑚网跋一则见前
　　顾西坡歳旦诗帖【行草书】
　　歳旦偶得一章録寄世占秋元旧契一笑
　　满堂箫鼓贺新年暖日晴云万里天毛发已非三祝旧衣冠原似十年前杯行小阁无兼味诗咏东风有剰联分付儿童休卜富乱堆经史是良田西坡顾楷稿辛已一日
　　甘双泉门巷诗帖【行草书】
　　门巷深深竹作篱睡髙红日共云痴何因又走东南钓翦却凌空水月枝南海双泉子甘学
　　段子辛地迥通波诗帖
　　地迥通波接林回曲岸斜人逢牛渚咏兴落剡溪槎药润泉浇圃花明雨映沙停舟一借问知是葛洪家庐山段金
　　沈俊民不律引诗帖【楷书】
　　不律引
　　夜擒老兔蟾宫秋拔毛脱颖声啾啾湘筠翦绿泪花愁天丁束缚风飕飂健如戈矛快心手粉壁长廊洞窻牖渴骥奔泉怒倪吼雨声飒飒惊蛇走唐虞谟典开鸿蒙鲁史笔削攘天功今人制作堪古用古人用意非今同不学黄金卖词赋巧将哀怨回情素风云月露雕虫妬落花飞雪沧江暮神锋奋发百斛杠力排山岳轻毫芒鬼母夜哭蛟螭藏管城奕奕垂清光呉兴沈俊
　　滕晋生留别少石诗帖【草书】
