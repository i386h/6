<!-- { "loadSidebar": true } -->
　　水又东迳国子太学石经北周礼有国学教成均之法学记云古者家有塾党有庠遂有序国有学亦虞氏之上庠下庠夏后氏之东序西序殷人之左学周人之东胶虞庠王制云养国老于上庠飬庶老于下庠故有太学小学教国之子弟焉谓之国子汉魏以来置太学于国子堂东汉灵帝光和六年刻石镂碑载五经立于太学讲堂前悉在东侧蔡邕以嘉平四年与五官中郎将堂谿典光禄大夫防议郎张驯韩説太史令单飏等奏求正定六经文字灵帝许之邕乃自书丹于碑使工镌刻立于太学门外于是后儒晩学咸取正焉及碑始立其观视及笔冩者车乗日千余两填塞街陌矣今碑上悉铭刻蔡邕等名魏正始中又立古篆三字石经古文出于黄帝之世苍颉本鸟迹为字取其孳乳相生故文字有六艺焉自秦用篆书焚烧先典古文絶矣鲁恭王得孔子宅书不知有古文谓之科斗书盖因科斗之名遂效其形耳言大篆出于周宣之时史籀创着平王东迁文字乖错秦之李斯及胡毋敬又改籀书谓之小篆故有大篆小篆焉然许氏字説専释于篆而不本古文言古之书起于秦代而篆字文繁芜防剧者故用人之省谓之书或云即程邈于云阳增损者是言者篆防也孙畅之尝见青州刺史传仁説临淄人发古塜得铜棺前和外隐起为字言齐太公六世孙胡公之棺也唯三字是古余同今书证知自出古非始于秦魏初传古文出邯郸淳石经古文转失淳法树之于堂西石长八尺广四尺列石于其下碑石四十八枚广三十余丈魏文帝又刋典论六碑附于其次陆机言太学賛别一碑在讲堂西下列石碑载蔡邕韩説髙堂谿等名太学弟子賛复一碑在外门中今二碑别无石经东有一碑是汉顺帝阳嘉八年立碑文云建武二十七年造太学年积毁坏永建六年九月诏书修太学刻石纪年用工作徒十一万二千人阳嘉九年八月作毕碑南面刻颂表里镂字犹存不破汉石经北有晋辟雍行礼碑是太始二年立其碑中折但世代不同物不停故石经沦缺存半毁几驾言永乆谅用怃焉考古有三雍之文今灵台太学竝无辟雍处晋永嘉中王弥刘曜入洛焚毁二学尚髣髴前基矣【水经注】
　　开阳门御道东有汉国子学堂堂前有三种字石经二十五碑表里刻之写春秋尚书二部作篆科斗三种字汉右中郎将蔡邕笔之遗迹也犹有十八碑余皆残毁复有石碑四十八枚亦表里书冩周易尚书公羊礼记四部又讃学碑一所竝在堂前魏文帝作典论六碑至太和十七年犹有四存髙祖题为劝学里武定四年大将军迁石经于邺【洛阳伽蓝记】太学在雒阳城南开阳门外讲堂长十丈广二丈堂前石经四部本碑凡四十六枚西行尚书周易公羊传十六碑存十二碑毁南行礼记十五碑悉崩坏东行论语三碑二碑毁礼记碑上有谏议大夫马日防议郎蔡邕名【雒阳记】
　　顾炎武曰此章怀太子注后汉书所引较之伽蓝记多论语一经【碑少二枚】水经注以此为魏正始中所立而蔡邕等名别在堂东与此不合

　　六艺之一录巻三十三
　　钦定四库全书
　　六艺之一录巻三十四　　　　钱唐倪涛撰
　　石刻文字十【石经】
　　石经遗字古文篆三体凡八百二十九字后汉熹平中校定五经使蔡邕以三体书今其石亡失皆尽皇祐中有苏望者得模本左传于故相王文康家取其完者而刻之莫辨其真伪也在洛阳苏氏家【欧阳棐集古录目】
　　蔡中郎石经汉灵帝熹平四年邕以古文篆三体书五经刻石于太学至魏正始中又为一字石经相承谓之七经正字唐志又有今字论语二卷岂邕五经之外复有此乎隋经籍志凡言一字石经皆魏世所为有一字论语二巻不言作者之名遂以为邕所作恐唐史误北齐迁邕石经于邺都至河濵岸崩石没于水者几半隋开皇中又自邺运入长安寻兵乱废弃唐初魏郑公鸠集所余十不获一而传拓之本犹存秘府当时一字石经犹数十卷三字石经止数巻而已由是知汉石经之亡乆矣魏石经近世犹存堙灭殆尽往年洛阳守因阅营造司所弃碎石识而取之凡得尚书论语仪礼合数十叚又有公羊碑一叚在长安其上马日防等所正定之本据洛阳记日防等题名本在礼记而日防乃在公羊碑益知非邕所为也尚书论语之文今多不同非孔安国郑康成所传之本也独公羊当时无他本故其文与今文无异然皆残缺已甚宋敏求洛阳记云汉灵帝诏诸儒正定五经刋石熹平四年蔡邕与五官中郎将棠谿典光禄大夫马日防议郎张驯韩説太史令单飏等奏定六经刋于碑后诸儒晚学咸取正焉及碑始立其观视及笔冩者车乗日千余两填塞街衢其碑为古文篆三体立太学门外又云魏正始中立篆古文三字石经又刋文帝典论六碑附其次于太学又非前所谓一字石经也又晋石经书至东魏孝静迁于邺世所传一字石经即晋书又非魏碑也今汉碑不存晋魏石经亦缪谓之蔡邕字矣唐秘书省内有蔡邕石经数十叚后魏末自洛阳徙至东宫又移将作内坊贞观四年魏徴奏于京师秘书内省置武后复徙于秘书省未知其一字与三字也【姚寛西溪丛语　方勺泊宅编同】
　　嘉祐末得石经二叚于雒阳城乃蔡邕书【张舜民画墁录】近年洛阳张氏发地得石十数汉蔡伯喈尚书礼记论语各已坏缺论语多可辨每语必他出至十数语则曰凡章若干如朝闻道夕死可也如凤兮凤兮何而德之衰如执车者为谁子子路曰为孔丘曰是鲁孔丘欤曰是是知津矣如置其杖而耘等语校今世本为异尚书髙宗飨国百年今世本肆髙宗享国五十有九年为异甚初熹平四年伯喈以经读遭穿凿谬妄同马日防等以前闻考正自书于石立洛阳太学门下摹冩者日千车乗填塞街衢至隋开皇六年迁其石于长安文字刓泐不可知诏问刘焯刘能尽屈羣起之説焯因罹飞章之毁予谓孔子自卫反鲁一定诗书之册至汉熹平六百年有竒已多谬失自熹平至隋开皇又四百年有竒自开皇至今代又五百年有竒其谬失可胜计也耶皆一时通儒之称伯喈曰然焯又曰然可信也按隋史旣迁其石于长安今尚有出于洛阳者何哉【邵博闻见后录】
　　汉石经尚书论语公羊在张奎龙图家【天下碑録】
　　右汉石经遗字者藏洛阳及长安人家盖灵帝熹平四年所立其字则蔡邕小字八分书也其后屡经迁徙故散落不存今所有者才数千字皆土壤埋没之余磨灭而仅存者尔按后汉书儒林传序云为古文篆隶三体者非也盖邕所书乃八分而三体石经乃魏时所建也又按灵帝纪言诏诸儒正五经文字刻石立于太学门外蔡邕传乃云奏求正定六经文字既已不同而章怀太子注引洛阳记所载有尚书周易公羊传论记礼记今余所藏遗字有尚书公羊传论语又有诗仪礼然则当时所立又不止六经矣洛阳记又曰礼记碑上有谏议大夫马日防议郎蔡邕等名今论语公羊后亦有堂谿典马日防等姓名尚在据邕传称邕以经籍去圣乆远文字多谬俗儒穿凿疑误后学乃奏求正定自书于碑于是后儒晩学咸取正焉今石本既已磨灭而嵗乆转写日就讹舛以世所传经书本校此遗字其不同者已数百言又篇第亦时有小异使完本具存则其异同可胜数耶然则岂不可惜也哉而后世学者于去古数千百嵗之后尽绌前代诸儒之论欲以己之私意悉通其説难矣余既录为三卷又取其文字不同者具列于卷末云【赵明诚金石录】
　　经废于世无所传闻乆矣当秦未灭诗书时其学已失旧法世传不可复求而得之矣况其在后世耶汉承秦亡虽起而尽收于沟渠炱烬间然其缺残湮沦无复全学诸儒妄度圣人随误释谬方将训习章句尚不得其序其能得之道全以求圣人之意而不失哉至其不得于言则疑于经不得于经则疑于学师习各异则党学相伐至改滋荄周由等以就其学有不合者则私定桼书以应其误独蔡邕镌刻七经着于石碑有所捡据隐括其失而周尽当时号洪都三字其异文者附见此于已残之经得收其遗逸而仅存其可贵也才三十年兵火继遭碑亦损缺魏正始中又立一字石经相承以为七经正字后魏武定四年移洛阳汉魏石经于邺魏末齐神武自洛阳徙于邺都河阳河岸崩遂没于水其得至邺者殆不得其半周大象中诏徙邺城石经于洛时为军人破毁至有窃载还邺者船坏没溺不胜其众也其后得者尽破为桥基隋开皇六年自邺京载入长安置于秘书内省议欲补缉立于国学会乱遂废营造之司用为柱础贞观初魏徴始收聚之十不一存其相承传拓之本犹在秘府当时考騐至详谓不尽为邕如马□防数軰相与成之然汉隶简古深于法度亦后世不及故兼存之赵绰曰唐筑防秋馆时穿地多得石经故洛中人士逮今有之考当时所得已是汉世所遗没而得者国初开地唐御史府得石经十余石此又唐末沦没之所出也【董逌广川书跋】
