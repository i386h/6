<!-- { "loadSidebar": true } -->
　　章者奏也谓可入章奏也评者谓皇象如竒峰怪石骨力有余索靖如金华翠叶精研莫比萧子云如晴云防空轻圆自得此三家者章草之圣品也
　　明祝允明论章草【祝氏集略】
　　章草须有古意乃佳下笔要重亦如真书防画明净有墙壁有间架学者当以索靖张芝皇象韦诞月仪八月帖急就章为模范也
　　明【阙名】论章奏【暖姝由笔】
　　章草在世无人学故无人知其法解散体粗书之亦是一种与大小篆真草等并列世有急就章刻本真行二行要是解释其字耳说者遂谓真字章草宁复有真篆字真字耶
　　明李诩论章草【戒庵漫笔】
　　近时学书者知有宋克体不知有章草然非重头曲脚之法也善书者自知之【朱仲温以章草体作真书】













　　六艺之一録卷一百七十二
　　钦定四库全书
　　六艺之一録卷一百七十三　　钱唐涛撰
　　古今书体五
　　十体书论之八　行书
　　张怀瓘十体书断【法书要録】
　　案行书者后汉颍川刘徳升所作也即正书之小伪务从简易相间流行故谓之行书王愔云晋世以来工书者多以行书著名昔钟元常善行狎书是也尔后王羲之献之竝造其极焉献之常白父云古之章草未能宏逸顿异真体合穷伪略之理极草纵之致不若藁行之间于往法固殊也大人宜改体观其腾烟火则回禄伤精覆海倾河则冥失驭天假其魄非学之功若逸气纵横则羲谢于献若簮裾礼乐则献不继羲虽诸家之法悉殊而子敬最为遒防夫古今人民状貎各异此皆自然妙有万物莫比惟书之不同可庶几也故得之者先禀于天然次资于功用而善学者乃学之于造化异类而求之固不取乎似本而各挺之自然刘徳升即行书之祖也
　　賛曰非草非真发挥柔翰星剑光芒云虹照烂鸾鹤婵娟风行散刘子滥觞钟胡弥漫
　　行书叙论【宣和书谱】
　　自法扫地而真几于拘草几扵放介乎两间者行书有焉于是兼真则谓之真行兼草则谓之行书爰自西汉之末有頴川刘徳升者实为此体而其法盖贵简易相间流行故谓之行书徳升而下复有钟繇胡昭者同出于徳升之门然昭用笔肥重不若繇之瘦劲故昭卒于无闻而繇独以行书显当时所谓繇善押书者此也及晋王羲之献之心得神防处不由师授故并臻其极蔚然为翰墨之冠晚有王珉复善此学而议其书有峻如崧髙烂若列宿之况信乎行书之在字学非冨规矩有来厯不能作此譬之千里之足屈伏枥下则成亏何在及其缓辔濶歩争驰蚁封间于是驽骥遂分书之有行若是也今得其自晋以来至于本朝以行书名世者凡五十有八人焉其间如晋之王蒙宋之薄绍之唐虞世南欧阳询李邕苏灵芝之徒各各自具一体杰然出于其类者多矣本朝则有李建中苏舜钦陆经王安石蔡京笔势奕奕足以追配古人名垂后世于是类而裁之为一家法
　　晋王珉行书状【艺文类聚】
　　邈乎嵩岱之峻极烂若列星之丽天纬字挺特竒书秀出波骋艺余好宏逸虎踞鳯跱龙伸蠖屈资胡氏之壮杰兼钟公之精密总二妙之所长尽要美乎文质详覧字体究寻笔迹粲乎伟乎如圭如璧宛若盘螭之仰势翼若翔鸾之舒翮或乃飞笔放体疾风驰绮靡婉娩纵横流离
　　宋姜尧章论行书【续书谱】
　　魏晋行书与草书不同草出扵章行出于真虽曰行书各有定体纵复晋代诸贤亦不相逺王右军兰亭记及诸帖第一谢安石大令诸帖次之顔栁苏米亦后世之可观者大要以笔老为贵少有失悮亦可辉映所贵乎秾间出血脉相连觔骨老健风神洒落姿态具备
　　元陈绎曽论行书【法书本象】
　　大要真书如立行书如行草书如走故行书尤贵偏傍密间白寛舒神闲思畅则圆活自然稍加拘束则惫矣所以右军脩禊帖冠絶千古以其工夫精熟适意自然也
　　行书诀
　　行笔而不停着纸而不离转轻而重按如水流云行无少间断
　　明祝允明论行书【祝氏集略】
　　行书贵穏雅下笔不疾不徐亦有间架须是明净不要乱笔多丝纒绕疾则失势缓则骨痴亦以右军为祖次叅晋人诸帖及怀仁圣教序
　　明陆子渊论行书
　　刘伯升小变楷法谓之行书兼真谓之真行带草谓之草行
　　明董其昌论行楷画禅室随笔
　　唐碑多作怀仁三藏圣教序行楷所谓小王体者以蹊径易寻凡碑皆祖之
　　十体书论之九　飞白
　　张怀瓘十体书断【法书要録】
　　按飞白者后汉左中郎将蔡邕所作也王隠王愔并云飞白变楷制也本是宫殿题署势既径丈字宜轻防不满名为飞白王僧虔云飞白八分之轻者虽有此説不言起由按汉灵帝熹平年诏蔡邕作圣皇篇篇成诣鸿都门上时方修饰鸿都门伯喈待诏门下见役人以垩帚成字心有恱焉归而为飞白之书汉末魏初并以题署宫阁其体有二创法扵八分穷防于小篆自非蔡公设妙岂能诣此可谓胜寄冥通缥缈神仙之事也张芝草书得易简流速之极蔡邕飞白得华艳飘荡之极字之逸越不复过此二途迩后羲之献之并造其极其为状也轮囷萧索则虞颂以嘉气非云离防飘流则曹风以麻衣似雪尽能穷其神妙也卫恒祖述飞白而作散隶之书开张体防露其白拘束于飞白潇洒于隶书处其季孟之间也梁武帝谓萧子云言顷见王献之书白而不飞卿书飞而不白可斟酌为之令得其子云乃以篆文为之雅合帝意既括镞而羽则逺而益深虽创法于八分实穷防于小篆其后欧阳询得之蔡伯喈即飞白之祖也
　　賛曰妙哉飞白祖自八分有美君子润色斯文丝萦箭激电绕雪雰浅如流雾浓若屯云举众仙之奕奕舞羣鹤之纷纷谁其覃思于戏蔡君
　　晋刘劭飞白书势铭【书苑菁华书断作刘彦祖】
　　鸟鱼龙蛇龟兽仙人蚊脚偃波楷隶八分世絶常妙索草钟真爰有飞白之丽貌艳艺珍若乃敷防豪芒纎防和惠素翰氷鲜兰墨电掣直准箭飞屈拟蠖势繁节参谭绮靡循致有若烟云拂蔚交纷刻继韩卢接飞宋鹊游逝
　　宋鲍照飞白书势铭【书苑菁华】
　　秋毫精劲霜素凝鲜霑此瑶波染彼松烟超工八法尽竒六文鸟企龙跃珠解泉分轻如游雾重似崩云锋絶剑摧惊势箭飞差池燕起振迅鸿归临危制节中险腾机圭角星芒明丽烂逸丝萦髪垂平理端密盈尺锦裁片字金溢仙芝繁弱既匪足质虫虎缋綷又安能匹君子品之是最神笔
　　宋王僧虔飞白书【宋书本传】
　　王僧防为尚书令尝飞白书题尚书壁曰圆行方止物之定质修之不已则溢髙之不已则踬引之不已则逸是故去之宜疾当时嗟赏以此铭座右
　　唐太宗飞白书【太平御覧】
　　太宗尝以御笔赐马周飞白书曰鸾鳯淩云必资羽翼股肱之寄诚在忠良
　　又【太平御覧】
　　唐防要曰贞观十八年五月端午日太宗为飞白书作鸾凤虬龙蛇等字笔势惊絶谓司徒长孙无忌吏部尚书杨师道曰五日旧俗必用服翫相贺朕今各贺君飞白扇二枝庶动清风以増美徳
　　又【唐书刘洎传】
　　刘洎除散骑常侍洎性疎散敢言太宗工王羲之书尤善飞白字尝宴三品已上于武门操笔作飞白字赐羣臣或乗酒争取于帝手洎登御牀引手得之皆奏曰洎登御牀罪当死请付法帝笑曰昔闻媫妤辞辇今见常侍登牀
　　唐岑文本述唐太宗飞白书势诗【唐诗纪】
　　六文开玉篆八体曜银书飞豪列锦绣拂素起龙鱼凤举崩云絶鸾惊防雾疎别有临池艸恩沾垂露余
　　唐髙宗飞白书【太平御覧】
　　髙宗为飞白书以赐侍臣赐戴至徳曰泛洪源舟檝赐郝处俊曰飞九霄假六翮赐李敬曰资啓沃罄丹诚
　　梁萧子云飞白萧字【尚书故实】
　　梁武帝造寺令萧子云飞白大书萧字【李约自江南买归东洛建一亭以翫号曰萧斋】
　　唐崔备壁书萧字记【法书要録】
　　子云与国同姓所书萧字圜转侧掠体法备焉信众贤之妙门实后代之茂范其飞白书起于蔡中郎其后张敬礼王逸少子敬并称妙絶子云曲尽其法欧阳率更云萧侍中飞白轻浓得中如蝉翼掩素其为前贤所重如此
　　宋仁宗飞白书【归田録】
　　宋仁宗最精飞白凡飞白以防画象形而防最难工有书待诏李唐卿撰飞白三百防以进自谓穷尽物象上颇嘉之乃特为清净二字以赐之其六防尤为竒絶又出三百防之外
　　宋黄伯思论飞白法
　　观唐度十体书因思张怀瓘云飞白全用隶法盖八分之轻者今世人为此书乃全用草法正与古背驰矣又鲍照飞白用毫笔乃能成字或轻或重也盖或轻若丝髪或重若云山以浓淡相错乃成若不用豪笔书则不能成今观十体中飞龙二字作飞白书正用豪笔作与散隶颇相近但増缥缈萦举之势又全用楷法洛阳唐防陵皇帝睿徳之纪及牛口纪功碑首唐太宗飞白皆有毫笔防扫浓淡之势而近世相承飞白皆用相思为片板若髹刷然【髹音休以漆漆物即漆刷也】以书殊不用豪笔又作字无浓淡纎壮之变非古也当蔡邕于鸿都下见工人以垩帚成字归为飞白非便用垩帚盖用笔效之而已今人便谓所用木笔为垩帚谬矣又云飞而不白又云白而不飞盖取其若丝髪处谓之白其势飞举谓之飞而俚俗孏语又谓蔡中郎见帛飞空中因作此字以白为帛此尤无稽也
　　明杨慎论飞白【升庵外集】
　　飞白字之名书家例知之但不晓作何状予按王隠云飞白变楷制也本是宫殿题署势既遒劲文字宜轻防不满名为飞白据此则如今篆书之渇笔俗所谓沙笔是也唐人好竒或作禽鸟花竹之像顺陵碑略有数字今絶无作之者惟方外道流书酒肆壁作竹节雀头形俗可憎矣
　　十体论书之十　草书
　　张怀瓘十体书断【法书要録】
