<!-- { "loadSidebar": true } -->
　　古松枝碑　在髙阳乡朱家村碑在树上去地十余丈相传云昭君祖冢碑
　　石柱庙碑　庙在秭归县之长城乡相长村
　　唐黄魔神庙记　载唐兰陵公自右史窜黔南泝峡梦神蒋佑助公出郡纪载甚详干符丁酉司户袁缗记今其碑在紫极宫又有誉乡磨崖赵公记及张无尽正说碑载李吉甫及冦莱公舟行皆获神之助云
　　玉虚洞碑　有唐碑一片在洞门崖石之下
　　混元皇帝像　在郡西五里天庆观开元二十九年牛仙客奏置天宝元年刘守滔刻之石
　　唐混元皇帝像及铜钟　在郡北龙兴观内有混元皇帝像及唐仪鳯二年归州刺史董寄生所造铜钟重十斤
　　懐忠堂记　至和中蒋槩作懐忠堂记谓战国距今作者如宋玉则止于辨王褒止于懐刘向止于叹贾谊止于吊皮日休止于讽梁宋则悼骚而已雄大儒犹曰遇不遇命也何必湛身哉不知先生之心三仁之心也　蒋槩有三游洞记与周茂叔俱游得处友必端矣
　　辰州碑记
　　铜柱铭　在会溪城晋天福五年溪州刺史彭士愁纳土求盟楚王马希范请于朝以立之学士李皋为之铭五代史谓之彭士然者字之讹也当以辰州碑为正
　　景星寺碑　安福寺在沅陵县城外西南隅寺有卢藏用所撰寺碑犹存
　　义莲堂石刻　淑浦红旗石壁间有义莲塘三字石刻存
　　瞿栢亭记　长庆二年刺史温造刻石纪其事于桃源
　　复州碑记
　　会景石　上题唐朝窦使君名
　　梦野亭记　景祐五年郡守王琪撰
　　梦野亭诗　景祐间诸贤所作
　　兰亭记藁石刻　太守何公榘刻
　　陆鸿渐煎茶碑
　　陆文学传　集古录唐刘宣鸿书陆羽自叙也刘虚白以羽自传并李阳冩真讃又为后序附咸通十五年刻石在复州
　　龙盖寺碑　集古录唐徐元撰王辞书碑以开成五年立在复州
　　德安军碑记
　　晋董黯墓碑　图经云即董城石孝感县北一百三十里昔孝子董黯家焉故后魏大统十六年改为董城郡然明州慈溪县亦有孝子董黯墓唐徐浩所书碑碣尚存当考
　　玉碑　唐史云州东十八里有宰相村即唐许氏墓昔人因葬发地获一碑石即孝昌公许君墓碑治平中郡守周燮以其石类玉以为玉碑自其墓挽入城易以他刻磨去其文视之非玉也郑獬遽止之无及矣
　　金泉寺唐碑　寺在府西五里有石浮屠九级上镌数百字周武帝延载元年安陆县【阙】达等所建
　　唐李听碑　集古录云听自安州刺史迁神武大将军而史不书独见此碑
　　荆门军碑记
　　泉题咏序　由沈传师而下得五十五人朱震序后梁宣明二帝碑　在长林县南一百五十里唐韩休撰
　　沈约墓碑　在本军管通判家
　　玉泉二碑　其一邵【阙】明其一李安期
　　玉泉山大通碑　唐神武皇帝所题
　　唐正元玉泉庙记　大理评事董挺
　　三星院石塔刻　在当阳县东莒堰其石柱刻云唐贞元十七年葬智夀和尚舍利塔
　　三王城古碑　在当阳县之绿林山汉王匡王鳯王常之所屯故曰三王城城中有故碑字缺落
　　餐霞观碑　在当阳县之圆台有餐霞观基乃陈宗逊撰庾逺书碑字剥落其碑中前梁尚书侍中基州长史云云
　　石马洞碑　在花溪之下淯溪之上其庙神即关王也五代间有断碑尚存
　　永兴观碑　在当阳县后街唐元和中立
　　唐南泉大云寺兰若和尚碑　天宝中作
　　唐玉蘂诗　集古录云在荆门惠泉寺唐沈传师李德裕唱和也
　　关将军祠堂记　集古录云唐董挺撰张僓书以贞元十八年立
　　二圣金刚碑　集古录云唐瞿僎书开元中有史清者过洞庭遇风将溺祷之见三人移其舟于沙上而免由是徃来行旅皆祷祠之碑以元和三年立
　　汉阳军碑记
　　晋征南将军胡奋碑　元和郡县志云在鲁山
　　南平将军黄广之碑　寰宇记云在鲁山为讨杜曾刻石以纪其事
　　桂阳军碑记
　　唐李刺史墓神道碑　刺史名鳯在郡城东南隅大厯中为申州刺史有神道碑存焉字磨灭不可读
　　旧图经　教授邬德麟编　新图经　郡守关良臣序
　　夀昌军碑记
　　梁武王华容寺碑　在武昌
　　西山唱和石刻　在武昌
　　夏侯宋客墓表　唐元结撰在武昌县
　　窊樽铭　在武昌县
　　东方山石刻　在武昌之东方山有石刻云汉东方朔之故隠也
　　惠公禅居表　元结撰在武昌县
　　怡亭记　蒋武竒序云怡亭铭刻于江濵巨石之上乃永泰元年李阳冰篆八分裴虬铭
　　唐令君马向石门石刻　在石门郭祥正诗云双崖屹然起劖藓认题识又注云石刻存焉
　　退谷铭　退谷铭序云柸湖西面是退谷柸湖铭序云柸湖东抵柸樽西浸退谷北汇樊水南汇郎序
　　襄阳府碑记
　　汉元儒娄先生碑　旧在谷城今移在光化军
　　汉南阳太守秦颉碑　碑在今宜城县故墙中
　　汉郭先生碑　在谷城欧阳公集古录云嵗月未详不见书撰人姓名在襄阳谷城县
　　东汉襄阳太守胡烈碑　皇朝郡县志云在南漳县之故城
　　诸葛武侯故宅碣　晋李兴撰
　　魏刘熹学士冢碑　集古录云文字磨灭其间有称大魏而有学士名百余熹尝歴谷城令学者从之受业而殁者悉葬之谓之学者冢在谷城县
　　晋南阳太守司马整碑
　　晋南乡太守颂　在今副都统司
　　堕泪碑　寰宇记云在襄阳县东九里晋羊祐之镇襄阳有功德于民百姓于岘山建碑立庙嵗时享祭望其碑莫不流涕杜预因名曰堕泪碑
　　梁改堕泪碑　梁大同十年太常卿刘之遴撰今在羊祐碑之隂
　　梁檀溪寺禅房碑　集古录云梁刘建之撰沙门道安重建天监十一年立
　　后梁修岘山亭记　在岘首
　　陈伏波将军墓志序并碑隂　在府治
　　后周仪同碑　周元年宇文周碑今在襄阳县民董氏家按通鉴宇文周立国之初但称王不建年号至陈武帝永定三年崔【阙】建议请称皇帝建年号始改元武成故此碑但称元年则此碑之立当在武成之前
　　后周席肃公神道　保定四年卒碑今在府治
　　周襄州静真观碑　今在府治
　　隋鳯林寺兴国寺碑　集古录鳯林寺碑庾信撰文又李德林制兴国寺碑隋开皇中立今在襄阳县延夀寺
　　隋啓法寺碑　集古录云隋丁道防书延夀二年立隋故处士罗君墓志铭　在府治容斋随笔云其字画劲楷类褚河南然其父子皆名靖为不可晓龙朔二年立
　　唐啓法寺金铜无量夀像碑　张昌龄文永淳二年建碑今在襄阳县之龙兴寺
　　唐阿弥陀经碑　无年月在襄阳龙兴寺
　　周襄州静真观碑　何彦先撰登封二年立碑在府中武后时碑也
　　唐旌表尹孝子碑　张柬之文万嵗通天二年立今在府中集古录云天宝五年立
　　唐襄州徧学禅寺碑　韦承庆撰钟绍京书开元二年立今在府转运司爱岘阁下
　　唐裴公碑　集古录云开元八年建在岘山
　　唐靳公遗爱碑　张九龄撰在岘山
　　唐独孤府君碑　集古录云李邕撰萧诚书【阙】　　有而此尤佳今在岘山
　　唐金刚经石幢　开元二十六年建碑在龙兴寺唐故襄州处士孟君墓碣铭　唐樊泽撰碑今在谷隠寺
　　唐放生江石柱记　集古录云天宝十载李憕记在府城小北门外
　　唐宜城驿记　元和十四年韩愈撰
　　唐新学记　贞元五年立卢羣文在府学
　　唐侍中王粲石井栏记　集古录云贞元十七年于頔撰胡证书上元二年来瑱移井栏置于刺史官舍甄济撰彭朝议书碑在都统司
　　樊公遗爱碑　李绛撰元和八年立在子城中
　　唐髙庙诗碑　会昌五年立碑在府治
　　唐蜀丞相诸葛公碑　大中三年李景逊撰今在隆中唐汉光武新庙祝文　大中八年李景逊撰今在襄阳之八叠
　　唐羊公及改堕泪碑　大中九年李景逊重立碑在岘山
　　唐置延庆禅院碑　蒋系撰今在延庆寺
　　唐延庆洞行记　唐咸通蒋系卢滔等游山新题碑今在延庆寺
　　唐东海徐公德政碑　李隲撰咸通六年在岘山唐相公徐公辞立碑表　咸通九年立在岘山
　　唐闻喜亭记　赵璘撰记在子城上
　　唐故云麾将军宋公墓志　咸通九年立在张王庙唐新修后汉荆州刘公庙碑　刘权撰广明二年碑刘巨容所立在城中庙前
　　唐改封诸葛亮为武灵王庙记　唐光化五年封诸葛武侯为武灵王碑今在隆中
　　唐延庆寺重修法堂碑　碑字残缺今在延庆寺后梁新修岘山亭记　正明二年记碑在岘首
　　石晋新剙卧龙山武灵王学业堂记　李光图撰天福三年记碑在襄阳之伏龙
　　卢僎碑　集古录云唐阎寛撰史惟则八分碑字残缺刘强碑　唐诗纪事云皮日休撰刘强碑坟去襄阳郭五里曰栁子开襄之人只知孟浩然墓不知有先生墓
　　岘山亭记　熈宁三年欧阳修记
　　闻喜亭诗　欧阳修撰在闻喜亭
　　东坡帖　在髙斋
　　诸葛武侯賛　张栻撰在府治
　　邹道卿碑　在府治
　　随州碑记
　　舜井断碑　碑字漫灭唯碑隂有五大夫字余亦莫辨相传秦时碑旧在舜子巷草间元祐间移置州治今在汉东阁下元祐丁夘许觉之记碑首有诗云一千二百余年外万古销磨不可寻舜子井泉谁记古随人闾巷只知今隶书字杂科虫体民爵名存乐石隂登览时来醒醉目也胜他物在园林
　　汉延熹六年敬祀颂记　在桐栢山淮渎庙
　　唐汉东紫阳先生碑隂　李白撰栁公绰书碑角残缺字漫灭不可读碑隂宝厯二年
　　紫阳先生塔铭　李白撰寰宇记碑在废光化县开元寺唐赐院额碑　寺今名普安在城东二里金刚经碑　亦在普安寺
　　欧阳文忠公送襄城李令小诗送张文简三小简碑刻
　　在汉东阁下壁门皆真迹
　　东坡墨迹　崇宁改元刻石今在倅防
　　大洪山慈忍大师碑文　杨杰撰
　　大洪山灵峯禅寺十方记　张商英撰
　　淮渎大字　在淮渎庙
　　旧志　林序　　　　　　新志　董之竒
　　郢州碑记
　　唐毗沙门天王祠堂记　开成丁巳郢州刺史崔耿撰荆山郭桥记　贞元十年郢州长史刘丹记
　　孟亭记　咸通四年皮日休撰云先生襄阳人也说者曰王右丞笔先生于郢之亭先是亭之名取先生之名后易之以先生之姓云又江陵寄居李书夀嘉定庚午于郢州白云楼之仓侧得断石一块上有六十五字乃唐率更体文理断续不可复读其间有孟先生三字终于波动岳阳城五字则知其为孟亭记今名尚存耳
　　风土考古记　教授石才儒作宋玉之宅有井龟鹤有池聊屈之山鹿湖之灵雨泽应焉髙僧之塔白乳之异凶渠惧焉以至新郢肇郢亭之名王维画孟亭之像李昉【阙】五客之堂崔耿建大夫之祠皆昔人胜槩遗迹
　　均州碑记
　　汉中部碑
　　汉张来君碑
　　魏兴太守碑　在丰利县
　　隋韦氏神道　并磨灭
　　隋显崇观碑　隋大业五年为至尊皇后祝夀之所记铭存于州治后碑云大业五年乙巳今五百余年观在郧乡县西二百三十里
　　大唐威武公庙记　乾道三年翁洮撰山南东道观察使赵凝立
　　唐延福寺碑　在郧乡县干明寺上元元年王府功曹沈长卿撰后遭火焚碑湮毁兴国中僧海清于坎陷中依堵墙整之如故
　　石桥记　在武当山防峯
