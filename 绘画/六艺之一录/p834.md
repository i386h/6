<!-- { "loadSidebar": true } -->
　　于谟顿首两兵还【缺】　想已达多日矣比建安使来方得八月间所留一书亦足少慰老情即日冬晴缅惟佐政之暇所履胜常衰朽自春徂冬脾病不能入食形骨癯瘠服药无效今一切罢去安之以命亦自厌其余生矣元素弟当能道曲折疲惫不复覼缕可细问之末由占晤千万以时自厚不宣于谟顿首显道通守朝奉友契
　　口读贱息失教帖
　　读悚恐再啓贱息失教先生肯幸临洒扫延几杖岂宜少缓而乃尔悠悠真罪人比来属老亲为穿窬所扰尤更煎熬正拟揆日造请安海之召宜岂【原迹宜岂乙转】舍我以殉切愿勿渝夙诺今日虽岑寂未填沟壑尚冀有以効区区也来日得暇一纡顾幸甚幸甚读再拜
　　元贤墨迹　　启札
　　赵魏公与觉轩六简
　　孟頫连日甚欲一诣行馆共谈而人事绊之意未能去知罪知罪昨日蒙惠帖下征恶札并前者同此奉纳但竹石纸狭不可作且冩一诗续当为公作竹石也今日又有少事明旦僭屈台重过此一饭切勿告阻至扣至扣迟面言叙不宣
　　孟頫近获晤言甚慰数年契阔之怀方欲奉陪徜徉湖山间而微恙乃能阻之兹承惠字则知仙舟已解缆矣瞻望怅然惠及沙【缺】不至夺爱否秋气着人途中厚自爱不宣孟頫一节疎于上记遥想楼居仙人眺八极而自得唯有仰企而已人来得所惠书就审即日履候胜常为慰千万承谕以令郎文书已一如来意见之行移旦夕当奉纳也逺惠圆米细茶深仞厚意只领感激无已草草具复寒燠朝暮冀惟善保不宣
　　孟頫久别倾渴无喻伏承惠书审文斾至止不胜欣慰蒙惠白米鹅麫茶果深见盛意只领感戢无已台体所苦小尔今服何药专尚诣使寓拜问并陈谢私也草草具复不宣
　　孟頫得防蹔还直以家事冗扰未能奉状计惟即日文候胜常孟頫本为先人墓石未立所以触热来归而石尚未得至殊焦烦耳湖州前録事宣差今还宜兴税务提领在此为政甚平与敝家甚亲今在贵里望吾兄照覻幸幸因便奉记草草惟加察余冀善防不宣
　　孟頫奉别甚久驰仰殊深去夏得防南还日困尘事不得上记问候惟切倾企而已行次毗陵承专人惠书就审即日文候胜常慰不可言且蒙过爱特贻厚赆拜领岂胜感激舟中草草具荅渐逺惟慎防兴息不宣　纨扇一握拜纳付至李尚书墨竹即如来戒各题小诗其上甚愧尘涴画轴极用皇恐皇恐望日谨空
　　倪瓒杨桢马治三跋见前
　　赵魏公南谷二帖
　　孟頫顿首拜覆南谷真人尊师静侍孟頫顷到殊胜甚儗得遂晤言然竟成交臂而失至今以为恨旧年廿六日还舍除夜来德清新嵗二日忽路家遣吏见请三日急回城中乃蒙隆福有书经之召今日至德清别墅明日即过杭诣省中计事数日间即走都下区区情事吾师所深悉政拟卜筑溪上以为终老之计而情愿未遂极令人徬徨兼居行乏力尤所甚忧感尊师欲写石壁间大字冀遣人至杭见教所书之文便当写纳但行役扰扰似不能一诣侍下以此为恨大不可言承惠篠至以为感所惠书着园人附航寄往城中乃成墨池敬勒手状陈叙情素临纸不胜驰神此行度已不能免然尊师有见教者是勿惜至意乃所望也余冀万万珍重不备人日弟子赵孟頫稽首再拜林师来侍冀道意拙稿至今抄未成当令家下寄去也
　　孟頫稽首再拜南谷真人尊师侍者数日来苦腹疾不果诣前问候不胜驰仰兹被诲帖惠以新冠领次感激无喻叔实不幸长逝昨日闻之为之痛伤聊以十两奉之冀为转达今晩还吴兴不能诣别惟善保道体不宣孟頫再拜
　　赵魏公答子诚劄
　　孟頫顿首再拜知州相公子诚阁下孟頫去嵗骑从来吴兴因得畧吐久别之懐所恨贫家无可将接坐来简慢知我最深必不见咎别后贱体老病交侵药裹不离左右者一年于兹独坐空斋愦闷无聊子诚闻之必能见原耳他人前不欲道也兹承专价惠书就审履候胜常深以为慰承谕三皇庙碑及光福碑铭托爱如此其敢不书但恐笔墨芜秽不堪上石耳漫尔书付去人更在裁之外蒙润笔之赠子诚何必尔耶不敢引辞领次惶愧之极草草具覆余惟上为国家下为吏民慎谨兴息孟頫顿首再拜五月十九日
　　赵魏公丈人帖
　　孟頫上覆丈人节干丈母县君孟頫一节不得来书每与二姐在此悬思而已伏想各各安佳孟頫寓此无事不烦忧念但除授未定卒难动身恐二老无人侍奉秋间先发二姐与阿彪归去几时若得外任便去取也今因便专此上覆闻乡里水涝想盘纒生受未有一物相寄二姐归日自得整理一书与郑月窓望逓达不宣六月廿六日孟頫上覆
　　赵魏公希魏帖
　　孟頫顿首希魏判簿乡兄足下孟頫奉别诲言倏尔两嵗追惟从游之乐丹青之赠南望懐感未知所报惟是官曹虽闲而应酬少暇以故欲作数字道区区之情而不可得希魏爱我甚至当不以为谴也即日毒热伏想水精宫中彞犹自得履候安胜孟頫赖庇如昨秋间欲发拙妇与小儿南归以慰二老之思是时又当致书并以缪画为献也家间凡百悉望照拂因便奉状不宣六月廿六日孟頫再拜
　　钱良右李晧梁子寅陆友仁王礼宾邱宗卢熊文璧诸跋俱见前
　　铁锁银钩到者稀鸥波亭上墨如飞后人何处求书法华表千年待鹤归南阳张逊
　　余不溪边采白苹铁网瑚寸寸珍天上玉楼盛不住虹光夜夜贯星辰遂昌郑元祐
　　书中苦説候除官客舍幽州六月寒近接阿彪归后语妇翁强健县君安吴僧嗣益
　　赵魏公与季统札【行草书】
　　付至纸素索及恶书适有小干至吴门未暇写须伺吴门还乃可奉命却当寄僧判处附去外蒙口味之惠一皆珍物非厚意何以得此只领感激无已英公惠椒深用佩戢防间冀道谢先此奉复余伺后书新春唯加爱不宣十二月廿八日孟頫再拜季统山长秘书足下
　　赵魏公八年帖【行草书】
　　孟頫再拜进之提举友爱执事孟頫去家八年得防蹔还何图酷祸夫人奄弃触热长途防柩南归哀痛之极几欲无生忧患之余两目昏暗寻丈间不辨人物足胫瘦瘁行歩艰难亦非久于人间者承专价惠书逺贻厚奠即白灵几存没哀感托交廿年余蒙爱至厚甚望吾友一来以叙情苦而又不至悬想之情临纸哽塞不具七月四日孟頫再拜进之提举友爱执事
　　赵魏公逺顾帖【行草书】
　　孟頫顿首国賔山长人英坐右近承逺顾媿不能款曲别后极深乡仰兹得惠帖就审即日履体侍奉清适殊以为慰发至余緜何必尔耶领次益増愧感草草具答不宣孟頫再拜十六日
　　赵魏公舟从枉顾帖【行书】
　　孟頫再拜万戸相公尊亲家坐前孟頫顷承舟从枉顾邱园自惟贫家无以将接至今以为媿别来伏计尊履胜常孟頫三月间还城中赖庇苟安而已卫竹所入道为中山建道院持疏门墙得蒙慨然至幸至幸前者欲从蓼塘回旧花竹戴胜已得许诺又张万戸处有洛神赋后节二者并望用情求至不胜拜赐不宣四月廿五日孟頫顿首再拜
　　赵魏公心腹帖【行草书】
　　孟頫顿首晋之足下数日来心腹之疾大作作恶殊甚令亲至得所惠书知安养为慰不可言付至西洋布及捐惠诸物一一拜领感激无喻负印冀用情昨仲美以为必可得望以下意祝仲美委曲成就为佳沈提领处绫亦望催促令亲带来纸素縁情绪不佳不能尽如来戒千万勿讶人还草草具答余惟珍重不宣十一日孟頫再拜
　　赵魏公风采帖【行书蓝笺】
　　孟頫再拜埜堂提举友旧执事孟頫不望风采恍不记时僧来得所惠书道旧如梦其慰何可胜言且承谆谕俾书先安人墓石极仞不鄙既严命所临又有景亮之嘱即已如戒写付去僧但恐笔札荒芜恐不可用以上石然景逺学士之文自可传逺也外承润笔之惠尤佩厚意感激感激草率具答不宣孟頫顿首再拜
　　赵魏公懐想帖【行书】
　　孟頫书致明逺提举贤弟坐右孟頫别来每切懐想极寒计惟动履胜常兹有柔毛一牵牟粉十封朱橘一柈蜜果十桶专仆驰纳聊见防意一笑留之幸甚不宣孟頫书致
　　赵魏公逺赐帖【行草书】
　　孟頫顿首上记教谕聘除贤亲坐右孟頫顷承逺赐枉顾至以为感别后伏计文候胜常近者王宅亲事专屈郎总管为掌判旬日前方来兹专托其代伸区区就有金鱼十尾荔子一柈柔毛一牵牟粉十石聊见防意笑留幸甚霜晴惟尽珍重理不宣十一月十一日孟頫顿首上记
　　赵魏公乡人莘升帖【行书】
　　孟頫记事顿首再拜亷访监司相公兄阁下孟頫近拜答后伏想日来体候胜常孟頫托赖亲爱僭越有禀乡人莘升昨因事革闲今欲援再叙例告状望吾兄以孟頫之故特与主张改正如小弟受赐也比由防晤善保尊重不宣九月十五日孟頫记事顿首再拜亷访监司相公兄阁下
　　赵魏公与中峰十一帖　附管夫人一帖
　　中峰和尚吾师侍者孟頫和南谨封　【赵孟　朱文盖頫印　题名十一帖封署俱同】
　　孟頫和南拜覆中峰和上吾师侍者孟頫归自吴门得所惠字审道体安隠深慰下情示谕陈公墓志即如来命写付月师矣送至润笔亦已只领外蒙诲以法语尤见爱念即与老妻同看唯有顶戴而已此番杖锡恐可还山中瞻望白毫不胜翘想不宣弟子赵孟頫和南拜覆　月师云吾师近到敝舍而弟子偶过吴门不得一见不胜怅然
　　孟頫和南再拜中峰和上老师侍者孟頫汨汨俗尘中每蒙尊者不弃时时赐问顾惟何者乃辱过爱如此当亦是前世有縁故耶近一病两月几至不起得鲍君调理方似小差然眠食未复常气力惙惙忧之深至于死生之説师所谓委顺者固已知之矣感师提诲情何敢防蒙寄惠酒防粒粒皆是禅味敬领莫知所报阿孙回草草道谢春深犹寒山中当益甚惟珍重珍重不宣孟頫和尚再拜廿四日　良侍者前蒙惠药甚济所乏冀为道谢
　　弟子赵孟頫和南拜覆中峰和上老师侍者近数有人自山上来知道体安隠慰不可言兹有少禀渎杭州报国寺在旧内中栋宇极大去嵗九月火灾止存三门犹足称雄于诸寺近笑隠防老住持欲求大和上信笔草一疏渠欲持以为兴复之计弟子与防老有文字之交故敢干聒方盛暑中求法语者无数度老师必大厌之而孟頫又复有请亦恃慈悲故耳唯恕之而曲从之幸甚感甚余惟珍重珍重不备弟子赵孟頫和南　六月廿一日
　　弟子赵孟頫和南上记中峰和上老师侍者孟頫得防南还何图病妻道卒哀痛之极不如无生酷暑长途三千里防柩来归与死为邻年过耳顺罹此荼毒唯吾师慈悲必当哀悯蒙遣以中致名香之奠不胜感激但老妻无恙时曽有普度之愿吾师亦已允许孟頫欲因此縁事以资超度不审尊意以为何如又闻道体颇苦渴疾不知能为孟頫一下山否若仁者肯为一来存殁拜德不可思议以中还谨具拜覆哀戚不能详悉并祈师照不宣弟子赵孟頫和南上记六月十二日
