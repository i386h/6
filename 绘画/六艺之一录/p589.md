<!-- { "loadSidebar": true } -->
　　石延年字曼卿其先幽州人志气豪迈慕古人竒节伟行而欲立非常之功既与世龃龉于是嗜饮以自放竒篇寳墨多得于醉中真一代文翰之雄也少举进士不中初命奉职久之以太祝宰济之金乡累擢大理丞通判海州还为秘书阁校理迁中允康定二年卒年四十八上书请庄献明肃还政言夏戎十事不报己而元昊叛时权相语人曰缺执政欲以曼卿拟之犹兾其私诣然后奏曼卿语人曰吾少有志効国用当自结明主以奋生平又安能屑屑于相府乎执政闻之遂罢是时天子方用其言稍欲进显以试其才而曼卿不幸病死可哀也已曼卿正书入妙品尤喜题壁不择纸笔自然雄逸尝舣舟于泗州之山寺僧请题壁殿榜乃剧醉卷氊而书一挥而三榜成使善书者虽累旬月构思以为之亦不能及也范文正诔之曰曼卿之笔顔筋栁骨散落人间寳为神物欧阳永叔尝赋诗云曼卿子美皆竒才久已零落埋黄埃子美生穷死愈贵残章防藁如琼瑰曼卿醉题红粉壁粉壁已剥昏烟煤河倾昆仑势曲折雪压太华髙崔嵬自従二子相继没山川气象皆低摧二公之辞信得其实矣不假余评云
　　苏舜钦字子美叅知政事易简之孙直集贤院耆子也举进士累迁大理评事范文正公荐之校理集贤有欲撼文正者以事劾之坐除名以湖州长史卒嘉祐中追复其官子美志于功名虽在卑位数慷慨论朝廷大事人所难言者既废游吴中以泉石自适善于歌诗发必造竒尤工行狎草书皆入妙品残章片简传寳天下如花发上林月晃淮水光彩浮动云兄舜元字才翁草卓尔不羣但恨遗迹之少耳歴提防刑狱以卒
　　蔡襄字君谟兴化军仙逰人也擢天圣八年第范文正公黜饶州余靖尹师鲁欧阳永叔以论救従贬君谟作四贤诗以讽天下称之为庆歴初諌官遇事感激权幸畏缩而上得与范韩杜冨诸公革弊事以脩太平其后又歴清近竭忠补过救唐子方留吕景初呉中复马遵上益嘉其言再守泉州移福唐重经术士禁遭丧而破产诛巫觋主病者絶蛊毒杀人者大变其俗入摠三司防英宗即位昭陵复土财用皆猝须而毕给拜端明殿学士知杭州以便亲俄居忧病卒年五十六君谟真行草皆优入妙品笃好博学卓冠一时少务刚劲有气势晩归于淳淡婉美诗云抑抑威仪维徳之隅可以况其书矣然颇自惜重不轻为书与人尺牍人皆藏以为寳仁宗深爱其迹尝书曰御笔赐字君谟以宠之君谟作诗自书以谢御制元舅陇西王碑文君谟书之及学士撰温成皇后碑又勅书之君谟辞不肯书曰此待诏职也儒者之工书所以自逰息焉而已岂若一技夫役役哉古今能自重其书者惟王献之与君谟耳










　　六艺之一録卷二百八十八
　　钦定四库全书
　　六艺之一録卷二百八十九　　钱唐倪涛撰朱长文墨池编　续书断
　　能品
　　唐髙宗天皇大帝太宗之子也守成业天下清晏而昏懦不刚终致危乱雅善真草飞白尝作赐辽东诸将书出示朝堂又尝为飞白书赐戴至徳曰泛洪流俟舟楫郝处俊曰飞九霄假六翮李敬元曰资启沃罄丹诚崔知悌曰竭忠节賛皇猷皆见意于辞云永淳二年帝陟于洛阳宫年五十六
　　宗至道大明皇帝开致治比隆贞观晩蔽大奸播迁遐陬少能八分正书锡之臣工勒之金石不勌于勤尚艺之至上元三年崩年七十八
　　顺宗至徳大安皇帝徳宗之太子夙在东宫躬服仁孝善正书徳宗每作诗赐文臣多命皇太子书焉王伾以书待诏遂见宠遇伾宵人也终以基祸即位后有疾元和元年上仙年四十六
　　汉王元昌髙祖之子祖述羲献尤善行书虽在童年已精笔意葢夙成之智有不待久而能者矣
　　杨师道字景猷隋观王雄子也清警有才思工诗善草大观十年拜侍中亲遇隆渥以太常卿卒
　　临川公主太宗女也下嫁周道务工篆籀能属文其妹晋阳公主字明达文徳皇后所生善临帝飞白书下莫能辨年十二而薨后有房璘妻髙氏尝书石刻字画劲媚葢唐世以书相尚至于女子皆习而能可谓盛矣
　　裴行俭字守约髙宗时为吏部侍郎精于用兵俘可汗夷突厥为时良将通阴阳厯术知人好施工草名家帝尝以绢素诏冩文选览之秘爱其法厚赐与之行俭每曰褚遂良非精笔佳墨未尝輙书不择笔墨而妍捷者惟余与虞世南耳所撰选谱草字杂体数万言其精意于书如此
　　魏叔瑜郑公子也郑公名徳冠代叔瑜克保其后位至豫州史尤防草以笔意传其子华及甥薛稷华字茂实检校左庶子武阳县男书法雅正遗迹尚存唐世称之曰前有虞褚后有薛魏叔瑜兄叔琬亦善书时有王方翼者与叔琬齐名
　　宋令文汾州人髙宗时为东台详正学士富文辞且善书有力世称三絶其子之问以文章起之悌以蹻勇闻之愻工草世谓各得父之一絶然之问狯险之愻謟猥之悌虽显无他长也
　　王绍宗字承烈梁左民尚书世诠曽孙徙居江都少贫窭嗜学工草居僧坊为之书取庸自给凢三十年庸足给一月即止不取嬴人虽厚偿輙拒不受徐敬业起兵闻其行以币刼之不肯赴武后召赴东都褒慰良厚擢太子文学累迁秘书少监当时以书显名人称其风规濩落气力雄壮如曲浦鸿鸣芳园桂植云绍宗尝自云鄙夫书无工者特由水墨之积习常精心率意凝神静思以取之耳吴中陆大夫以余比虞君以不临冩故也闻虞常被中画腹正与余同虞即世南也葢其虽不临冩而研精覃思嵗月深久自有所悟耳唐世冩经类可嘉绍宗者犹屈为僧书则冩经者亦多士人所笔尔绍京所善孙虔礼字过庭官至右衞胄曹参军书有能名或病其体多同而格不髙尔
　　王知敬河内人武后时为麟台少监善草行评者云如麒麟将腾鸾凤欲翥子友正以隠逸称于时又有殷仲容陈郡人善大书精于题额与王齐名天后尝诏二人者各题一榜仲容资福寺知敬清禅寺俱为絶笔行者莫不驻车观之仲容之父令名已善斯艺
　　卢藏用字子潜京兆长安人初隠终南少室二山学錬气为辟谷术登衡庐彷徉岷峨与陈子昻赵正固友善工草颇有法度长安中召授左拾遗位至黄门侍郎晩狥权利务为骄縦渝其素节论者薄之
　　岐王范明皇之弟也好学工书厚礼儒士常饮酒赋诗以相娱乐又聚书画皆世所称者初隋灭禁中图书湮没唐兴募求稍稍复出藏于秘府长安初易之奏天下善工潢治乃密使摹肖殆不可辨而窃其真者易之诛悉为薛稷取去稷败范得之初不奏白后忧而焚之论者痛惜范薨追諡惠文太子
　　李邕字太和考曰善善以文选讲授诸生邕能补益其意见李峤请假直秘书未几奥篇隠帙了辨如响峤叹曰子且名家召拜左拾遗助宋璟劾张昌宗諌中宗昵郑普思大节磊磊为明皇御史中丞歴陈括淄滑刺史汲郡北海太守以事诛年七十重义爱士为文长于碑颂而复多自书人奉金帛以请前后所受钜万计然能拯孤恤穷家无厚积人亦不以为咎也邕书如寛厚长者逶迤自肆而终归于法度能品之优者也吾尝嗟其始沮于韦氏中忌于张説卒被诛于李林甫才名四十年而贬窜逺裔坐席不暖终不得其死哀哉杜子美八哀诗深得其实
　　钟绍京虔州赣人初为司农録事以善书直凤阁武后时题诸宫殿明堂及铭九鼎皆其笔也与讨韦氏乱拜中书侍郎后数坐事贬逺方年八十余以少詹事卒绍京嗜书画如王羲之献之褚遂良真迹藏家者至数十百卷然自书微怯不足逮前辈云后有萧祐亦精于书画自钟王萧张以来皆能识其真尝歴彭州刺史凿琅琊池至今有佳趣
　　韦陟字商卿宰相安石子也风格方整善文辞书有楷法擢掌书命迁礼部侍郎以鍳裁铨综称而为林甫国忠摈废及肃宗欲相之以论直见疏位东京畱守郇国公卒　陟晩而多縦常以五采牋为书记使侍妾主之其裁答授意而已陟惟书名自谓所书陟字若五朶云时人慕之号郇公五云体
　　萧诚兰陵人搦翰清婉开元初时尚褚薛诚为之最书碑刻李阳氷多为之题篆或评其书云舞鹤交影腾猿在空仕左司员外郎时有宋儋李璆并有声于代宋师钟李师王
　　张廷珪河南济源人始以直言寤武后当中宗明皇时屡陈鲠谔之论用太子詹事致仕廷珪善八分
　　贺知章字季真越州永兴人性旷夷善谈説擢进士超拔羣类科开元中迁太子賔客秘书监晩节尤诞妄遨嬉里巷自号四明狂客秘书内监每醉輙属文笔不停缀善草好事者具笔砚従之意有所惬不复拒一纸才十数字世甚珍之天寳初病梦逰帝居数日寤乃请为道士还乡里卒年八十六或传其仙去人有遇之者
　　司马子防洛州温人庐天台不出睿宗命其兄承袆就起之锡寳琴霞纹被还山明帝再召至都诏于王屋山置坛室以居子防善篆帝命以三体冩老子刋正文句卒年八十九又有卢鸿字颢然洛阳人博学善书篆庐嵩山开元初礼召不至五年复诏起之拜谏议大夫固辞还山
　　王维字摩诘善诗工草善画名盛于开元天寳间豪英贵人虚左以迎后为戎羯所汚以凝碧一絶免诛年六十一位尚书右丞卒
　　吕向字子回章草峻巧又能一笔环冩百字若萦髪然世号连绵书向强志于学每卖药即于市阅书遂通古今开元中召入翰林帝遣使采择姝好向奏美人赋以讽帝怒赖张説谏以免遂见旌宠尝诂解文选世号五臣注者是也卒工部侍郎
　　郑虔郑州荥阳人博学善著书明皇为置广文舘以虔为博士时号郑广文善图山水好书贫无纸于时慈恩寺贮柿叶数屋日往取叶肄书嵗久殆遍尝自冩诗并画以献帝大书批曰郑虔三絶晩节防贼庭贬台州司戸故杜甫深哀之也
　　梁升卿涉学工书为奉天尉韦抗表之其仕优显至都督广州书东封朝觐碑为时絶笔
　　史惟则吴郡人天寳中尝为伊阙尉集贤院待制后至殿中侍御史在唐中叶以八分名家者四人惟则与韩择木蔡有邻李潮也择木尤妙名重当时惟则可以亚之或评曰雁印平沙鱼跃深渊也
　　李潮八分今世传者几希杜诗云况潮小篆逼秦相快劒长防森相向八分一字直千金蛟龙盘怒骨肉强歌诗不无溢美亦足以知其能时有王遹者亦工分篆当时名不甚着而其迹今有存者
　　褚庭诲钱塘人左散骑常侍无量之侄也正书精熟可慕见之于元览法师碑开元中位諌议大夫
　　胡霈然生开元天寳间书画遒妙而格力不扬时有苏灵芝者颇好书石迹与霈然相上下
　　张懐瓘字未闻也其父善书与髙正臣近懐瓘髙自矜饰谓真行可比虞褚草欲独步于百数年间然无遗迹可考尔开元中尝为翰林供奉
　　张从申进士擢第昆仲四人皆称于时従申最优学逸少书结字遒密可喜晩益自放不务产业当大歴后徐季海已老独従申髙步江淮间凢其书碑李阳氷多为题额故得名益髙在广陵碑曰四絶同安碑曰三絶葢当时见称如此逰山谷见祖塔之侧有一小碣视其迹乃従申在建中时所书而人未尝省乃刷涤染以纸墨尤老硬竒谲乃従申之合作者也题其衔曰检校礼部郎中
　　段季展与刘晏同时晏领财赋有大功其所与多天下贤士季展葢其徒也独以禹庙碑见知于周子发遂为时人所珍其运笔流美亦足贵尚云
　　韩滉字太冲长安人宰相休之子也位镇海节度江淮转运使能调发粮帛以济危难而刻深刚愎议者恶之好鼔琴书得张长史笔法画与宗人干相埒自言不能定笔不可论书画以非急务故自晦不传于人然今无遗迹特据史氏所称耳
