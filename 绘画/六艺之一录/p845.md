<!-- { "loadSidebar": true } -->
　　画谱称克明得李成笔意苍古清润为北宋丹青名家此雪意巻廷美佥宪得之扵道逊太仆图不盈丈而三逺备焉诚不易得者余题之为刘氏山房所藏第一云题竟廷美复强余诗余适逰雪湖得一律犹能记之因书以塞白　湖山胜趣自难穷雪后登临兴倍浓大地尽成银色界一尘不到水晶宫舟移月洞云庭外人在氷壶玉鉴中我欲题诗谁属和惜无望与逋翁　成化己丑春仲天全翁有贞书扵虞山上湖舟中
　　赤脚真人龙鳯姿俯视艺苑时逰嬉良工待诏金门里高生前身应画师含毫吮墨立良久自言臣是唐王维平时胸中无一物独有山水能容之郭熈成名乃新进范寛得意才并驰丹青竞巧称院体后来不比宣和时宻竹千冈松万壑苍翠峰峦白湖泺防傍桂楫何处移磵曲茆堂是谁防行人暮归天漠漠逢望前村愁雪落船头一老自闲暇诗思分明入寥廓刘侯朝逥过燕市亦复爱画入骨髓偶从太仆得此图每一开之心輙喜天全仙翁得题字评品数行非佞史翁今已逝侯亦亡两洞庭荒湖水石田多才从后起况有佳儿好文事只今竒物欣有托赋诗独媿前人耳宋社久已屋宋画如有神地下刘侯勿长叹楚弓得失皆吾人　延陵吴寛
　　米敷文大姚村图　石田模本
　　广文当日官虽冷可奈才名振世何他日君家须炙手而今聊复在堪罗　老来尚喜管成子更爱好山江上青武林秋髙晓欲雨正若此画云防防　三茅别有洞中天我欲居山屏世縁累行积功多悦气玉晨欣有地行仙　绍兴戊午季春十一日书扵大姚五湖田舍　元晖
　　喟然也宜吾与不到虞兮奈若何鸿鴈欲来风嫋嫋庭前树子落桫罗　吴松江尺蒲萄緑金井峯仍缥缈青説与弋人何慕我髙飞鸿鹄杳防防　大姚湖水自生烟长物都除絶世縁笙鹤不为归鹤怨王仙真是胜丁仙　云浦老人乱后复得此卷感慨今昔观其题字可见辛亥八月十五日来谒云浦出以见示戱走笔追和米公三诗以冩懐云　倪瓒我昔风流闻米老沈家今日覩真形千金散尽还堪复此幅君须比四灵　成化癸巳正月二十四日偶得观沈氏所藏米老书画不觉神情清畅敬赋此以致景仰之思　泾徐源题
　　敷文画山何可得况复银钩鐡为画云林妙句云浦遗一字真堪数缣直流传幸遇沈休文题品当朝总名笔无何检括献彤庭却付王瘸私箧匿炎炎气势那敢问神物谁能不追忆石田补写更有神云山烟树沉沉湿匏翁文章世希有午夜光芒动虚斗泾累幅感慨多世事悠悠独囬首休文索我重续貂欲慰遐思见交厚古人父书不忍读不饮杯圏忆慈母祖砚持时悲曷胜名字至今传不朽【缺】愿移卷九逥肠翻作思亲心一纽羮墙昌歜孝子思与儿孙可长守青囊济物广隂功世泽天长兼地久要知词翰身外物转烛随落他人手我观东坡寳墨文弃亲亡躯资笑口钟繇发塜事冝徴曽有声色移人否又闻有道古圣人不物其物物刍狗题诗我为发长啸惊散无何一杯酒　郡人陈琦
　　春空沉云山有无眼明见此姚江图图穷烂漫得题字照人百颗骊龙珠平生雅识敷文书绍兴嵗月仍不诬岂知尤物能媒祸茧纸兰亭已非故石翁信是学行人能使邯郸还故歩忆昔憸人贿为囿凟财更假狂阉手千里竒珍归检括故家世物那容守沈氏藏兹二百年一朝掣去心茫然谁言物聚必有散手泽相闗尝累叹未能一笑付亡弓且喜百年还旧观岂余钝眼错顔标扺掌真成孙叔敖区区不独形模在更存风骨骊黄外一时笔迥通神故应小米是前身从来艺事闗人品敢谓今人非古人后学衡山文徴明
　　沈氏藏石田先生所搨大姚村诗图引歌　重山凝逺隂江云映天湿淋漓六尺素满手泼秋色模糊似是溟海图何乃目之云五湖图穷更闻清响接百颗厯厯骊龙珠米家风流照眼新细玩乃知身外身虎头能阿堵物虎贲尚入中郎神当时得失属王郎尔来又复还东阳得耶失耶孰主张茫茫宇宙悲弓亡神物不可久静处能走四海生辉光奎宫玉府何许梦寐似闻归故乡五湖田舍清风逺元晖眉目不可见呜呼元晖眉目不可见五湖之水清如练治六年八月一日祝允明题
　　石田模本原防云小米大姚村图澄心堂纸也诗逸书画遒润得乃父风不易得之物为吾苏沈汝融氏之世藏成化末王瘸刮货江东此巻属其鹰攫汝融惄惄若废饮食者以余尝观求追冩其所记忆久亦付之茫然矣近过徐甥出元晖大行书三诗即其副本耳遂临一过复漫补此图始塞其意且谓曰物之聚散自有数正不使人容心其间譬之此卷在王云浦所两失两得而转至子家子家方一失安知其他日不复得乎余请拙恶以死马首媒之　治壬子九日长洲沈周防
　　宋复古巩洛小图【思陵籖题已冺】
　　云烟淡容与冈岭岌奔腾修途绕巴蛇归人如冻蝇宋侯天机深防戱精艺能风流各异代卧防聊曲肱倪瓉
　　落日下风岭行人逢已稀隔烟望田舍应未掩荆扉鸟乱夕阳暗草多秋迳防家人知我卖畚郭中归勃海高唘
　　一望秋岚似春路迷入谷无因斜阳欲雨未雨别岭归人几人钟断鸟沉僧坞吹残鸡唱樵隣峰回忽见月出稚子相迎磵滨　蜀郡王彛【常宗】
　　深谷含夕晖幽居入林迥涧防采芝还临流见笻影松鹤已先归萝扉掩防暝　张适【子宜】
　　青山翠落旧林园彷佛升平古意存雨外人归秋叶浦烟中鸟下夕阳村昔年题字宸光合今日披图野兴繁风景西湖仍不异唯余故老説中原　吴郡谢徽
　　山村晓色秋萧条郭西初出时烟岚莽苍家住逺道路诘曲人归迟重担縁峻气促息薄迎寒风倒吹隣樵偶值得相问到门此夜如何其　苏人王行
　　曽入思陵内府藏瑶琨缃轴旧装潢山头怪石如蹲虎路上行人似散羊鹤谷逶迤逺短草鲸波起伏见层冈至今玉玺分明在犹带宣和雨露香　东海钓鳌客陶振
　　赵大年江乡雪霁图
　　我昔江乡逰水际放懐颇为鲈鱼鲙征鞍自笑拥重裘沍冻扵时天地闭太空冥冥久隂晦长风萧萧云着地树枯叶落空槎牙败苇黄芦色憔悴兰桡布帆在何许但见寒鸦腾阵势塞鸿飞起稻梁谋鸥鹭羣鳬犹水戱江上豪家百不忧已备金帐羊羔醉安知不有戴安道应拟幽人乗兴至浙江画史夺天工一幅生绡生巧思开图宛似昔逰时知是江乡描雪意蜀人虞辅
　　宻林蔽日青茸两岸都归烟雾中分明罨画溪头景只少垂纶一钓翁钓翁莫放扁舟至沙上鹭鸯方好睡落尽桃花不出溪夜来细雨春流腻　吴寛
　　李龙眠山庄图頴滨先生题
　　此心初无住每与物皆禅如何一丸墨舒巻作山川墨禅堂
　　清溪便种稻秋晩连云热不待见新春西风芗自足云芗谷
　　苍壁立精鐡悬泉防天绅山行见已久指与未来人陈彭漈
　　白龙昼饮潭石壁修尾挂幽人欲下防雨雹暗相射玉龙峡
　　层崖落飞泉防风动乔木坐遣谷中人家家有琴筑泠泠谷
　　寳华严重重防珍木归来得商鼎试谷溪邉渌寳华岩
　　倚崖开翠壁临潭置苔石有所独无人君心得未得观音岩
　　岩花不可攀翔蕋久未堕忽下幽人前知子观空坐雨花岩
　　溪深鱼骄石瘦椿楠劲借子木兰船寛我茫鞋病鹊源
　　山开稍有路水放不成川防人得所息真言才澹然发真坞
　　山居少华丽牵茒结净屋此间不受尘幽人亦新沐芗云坞
　　未见垂云沜其如归兴何路穷双足热为我洗盘陀垂云沜
　　伯时作龙眠山庄图由建徳馆至垂云沜着録者十六处自西而南凡数里岩防隠见泉源相属山行者路穷扵此道南溪山清深秀峙可防者有四曰胜金岩寳华岩陈彭漈鹊渚以其不可绪见也故特着扵后子瞻既为之记又属辙赋小诗凡十二章以继摩诘辋川之作云
　　周曽秋塘图卷
　　秋秋潇洒清幽人尽处水邉头波文细细风色飕飕鸥鹭情相狎鳬鸳乐自由踈苇败荷池沼白苹红蓼汀洲几竿渔钓去已尽一段晩云寒不收　右一字至七字观周曽秋塘图有作琅琊圣与
　　傍水芙蓉照晩妆溪禽沙鸟满秋塘枯荷折苇蒹葭外不着黄花喷晩香　集贤大学士赵世延敬题芙蓉满意陂湖秋枯荷折苇林塘幽沙鳬野鸭浮清流霜中鸣鴈寒汀洲黄芦红蓼叶尚抽水石懒倦不自由大年小景方绸缪能事更费千金收满湘之南买一邱并与梦泽长唱醻　前集贤待制冯子振奉皇姊大长公主命题【海粟】
　　家在东南云锦乡心魂元是水花香哦诗想入秋塘境鸳鹭惊飞一夕忙　鲛人初息露香机花覆龙梭鸟自飞莫向西湖问烟水夜风露湿荷衣　至治三年季春二十有三日监修国史长史李洞奉皇姊大长公主教拜手稽首敬书
　　惨澹枯荷折苇间芙蓉秋水转碕湾鸣鸿飞度江南北却羡溪禽满意闲　集贤直学士邓文原敬题泛泛层波緑满池横塘风景四时宜鸳鸯鸂贪嬉戱春去秋来总不知　集贤大学士王约谨题禽鸟虽非性十全知几犹得气之先鴈鸿有信搀霜去鸥鹭无心狎我眠　集贤侍讲学士中奉大夫致仕魏必复题
　　荷枯苇折澹秋塘防侧芙蓉镜里妆水宿云飞禽共乐不须别处覔潇湘　中书平章政事张珪敬题芦荻萧萧秋水清拒霜迎日闘红英防清属玉休惊讶嵗晩江天得共行　翰林直学士袁桷敬题水禽容与满晴溪折苇枯荷澹夕晖安得扁舟江上去烟波相对两忘机　翰林侍读学士李源道敬书两两幽禽陂蒹葭荷叶澹相依只恐夜半秋声起满耳西风吹梦归　御史中丞王毅敬题
　　沙鸟飞鸣晩未休棹歌声在白苹洲题诗毎恨无佳句欲剪横塘一片秋　翰林直学士曹元用敬题兴入林塘翠未收锦鸳雪鴈自沉浮欹芦折苇荷香减写作西湖暮雨秋　赵岩
　　枯荷容与澹相依芦荻花香拂钓矶一叚秋光成齐景向人鸥鹭自忘机　翰林国史院编修官杜禧敬题
　　江贯道百牛图
　　我本山阳田舍叟家有淮田数千畆江南倦客老不归此田都为势家有犹记小年学牧时去时日出归日西我生衣食仰此軰爱之过扵百里奚只今辛苦耕砚席无处卖文长絶食卷中解后黒牡丹相逢喜是曽相识负郭无须二顷田一双栗角能几钱数口之家便可饱要如此图知何年平生富贵非所愿城府近来犹可厌何时倒乗牛背眠东风胜如仰防宣明面　北村八十二嵗病叟汤炳龙
　　东阡西陌烟雨青乌犍百尾卧且行引脰呞草仰鼻鸣嗟尔多牛便多事一簑一笠足归耕　晋张翥【仲举】桃林日夕霁烟浮百个乌犍得自由鞭索已无人已去不知谁放复谁收　无所住释善庆漫题
　　逺贾连车晓色昏传声叱叱度溪浑一麾八百开蹄角可是江南烟雨村　伯生题【郘庵】
　　几年散放桃林后余四百蹄犹可骑揽镜挂书多事在能骑惟有一凝之　白珽【湛渊】
　　湿湿羣行四百蹄耕犂初罢乐相随春风绿遍川原草囘首牧人知是谁　邓文原
　　王孟端水墨小景
　　逺山淡含烟踈树晴延日亭虚寂无人秋光自萧瑟九龙山人王绂
　　杨补之画梅
　　艶爱江南杨补之每将尺素冩氷姿暗香踈影浑如旧遮莫髙楼玉笛吹　曲江钱惟善
　　老梅谁冩小江南太极心香个个含淡月半笼清絶处恍疑仙子谪尘凡　王汝玉
　　梅花得意先羣芳雪后追寻笑我忙折取一枝悬竹杖归来随路有清香　都穆
　　春色到家园树树梅如雪怪成暗香清浮动黄昏月袁尊尼
　　梅道人写菜
　　叶长防干长花开黄金细直须咬到根方识淡中味梅道人戱墨
