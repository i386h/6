<!-- { "loadSidebar": true } -->
　　大尚承书事
　　【上阙】月十七日丁丑尚书令忠奏雒阳宫
　　光和四年八月辛酉朔十七日丁丒尚书令忠下光和四年八月辛酉朔十七日丁丑大常耽丞敏下常山相【缺】□事下承【缺】用者如詺书书到言
　　昔在礼防国有名山能材用兴云出雨爲民来福除央则祀元氏县有先旹三公□龙灵山已得法食而独未光和四年二月所子大男盖髙上党范迁奏记大常大常下郡国相南阳冯府君咨之前志【缺】问傁佥防爲寔神且明毎国县水旱及民疾病祷祈輙应旹有报又有终南之敦物与岱□之及杨□之□【缺】条荡焉材用于是乎出官民是乎给礼秩祀有功必报今旹无极山应食诚其冝□于是言大常奏可其年八月丁丑詺书其九月更造神庙□祏祠宫置吏牺牲制月醮旹祠礼与三山同乃立碑铭徳颂山之神焉其□白
　　巗巗无极厥□巍巍嵩【缺】万帝□【缺】梯浚谷千刃【缺】窈窕□隗楙林葱靑仓气蔚伊【缺】碍□【缺】遥望俨然即就有威触石肤寸兴云祁祁我公田遂及我百□用成家有其资祷禳请祈应速迡鸟兽草木畨茂隆【缺】　　　猥神爲之哀钦案礼典咨古遗则功加亐民官报其德今□七牲珪璧法食改馆兴庙恢祏室増益吏役恭君下职月醮旹祀肃植齐壷【缺】必慱硕酒嘉粢盛馨香如礼不失□君歆享降福孔【缺】官民祷祈佥【缺】密勿有防禳解报应可必【缺】　食将祐我君我君髙【缺】泉多子孙君其遗庆副称□云【缺】常山相南阳冠军冯廵字季祖长史颖川【缺】申屠【缺】字【缺】　元氏令亰新豊王翊字元辅丞河内【缺】
　　左尉上郡白土【缺】　字【缺】　祠祀掾【缺】贤亷香【缺】掾
　　和【缺】　　　　祠仁徳掾樊防史吴冝小吏吴黒光和四年十月十三日【缺】　石【缺】　造
　　右无极山碑篆额在真定此山与三公山封龙山灵山白石山皆在元氏男子盖髙范迁援三公龙有请于太常乞官给珪璧四时祠具诏从之吏民更造庙宇而立此碑灵帝光和四年也蔡质汉官典仪曰司城门校尉上尚书言顿首上下言诚皇恐顿首上谒者上尚书顿首死罪上下言诚皇恐顿首死罪上今所有者史晨樊毅两碑皆用谒者式与蔡说合惟此碑其后但再称顿首又太常称臣而丞不称莫详其制碑云有终南之敦物岱宗之松杨越之篠簜盖以敦物为终南所产与松篠同科今经史多作惇物注云山之名也顔之推谓诗之有渰萋萋兴云祁祁当是兴雨赵氏据此碑云汉以前本皆作兴云因顔氏改之予按左雄传已作兴雨祁祁则汉代言诗者自不同由唐以来定本始以兴雨为正非因顔氏也【隶释】
　　碑以塞为赛央为殃条为篠刀为仞番茂为蕃茂即法字□即覈字坠即天地字即从字□即戅字祏即拓字□即杶字傁即叟字左传赵傁也【仝上】
　　右汉无极山神庙碑文字磨防防续然寻绎次序其可见者尚可成文云太常臣躭丞敏顿首上尚书谨按文书男子常山盖髙上党范迁为元氏三公神山去年五月常山相廵诣山请山神即使髙传言白国县即与封龙灵山无极山共兴云雨常山相廵元氏令王翊各以一白羊赛复使髙与迁俱诣太常为无极山神索法食臣疑髙迁言不实辄移本国今常山相廵书言郡督邮言无极山体可三里所立石为体长二丈五尺所山周匝二十余里其三公封龙灵山皆得法食乞令无极山比三山祠牲出王家以珪璧为信愚臣如廵言请少府给珪璧故事须报臣躭愚戅顿首顿首上尚书制曰可尚书令忠奏雒阳宫太常承书从事光和四年八月十七日丁酉尚书令忠下太常躭丞敏下常山相其奏章如此其后遂言造庙事而又铭其文多不载按汉章奏首尾皆言臣某顿首顿首死罪死罪上尚书而此碑所载太常奏章首尾不称死罪而丞敏又不称臣莫晓其制也碑后又列常山官属云常山相南阳冯巡字季祖元氏令王翊字元辅云【六一题跋】
　　右书光和四年太常躭丞敏表上尚书言中山男子髙迁等为无极山神索法食乞少府给珪璧制曰可后有铭辞在定州【集古録目】
　　右汉无极山碑按顔之推家训曰诗云有渰萋萋兴云祁祁毛传云渰兴云貌萋萋云行貌祁祁徐也笺云古者隂阳和风时其来祁祁然不疾也按渰已是隂云何劳复云兴云祁祁邪云当为雨俗冩误耳班固灵台诗云习习祥风祁祁甘雨此其证也防此则本作云字之推改为耳而陆徳明经典释文亦云本作兴云非也盖徳明防顔氏説改之故后来本皆作雨今此碑铭文有曰兴云祁祁我公田遂及我私乃知汉以前本皆作兴云顔氏説初无所防特私意耳【金石録】
　　汉无极山碑在元氏县西北十里无极山下建安四年立汉无极山神庙碑光和四年【天下碑録】
　　山有无极神祠并汉时封号书在真定府元氏县西【古今碑刻】
　　封龙山碑
　　汉封龙山碑二在获鹿县南四十五里山上延熹七年立【天下碑録】
　　封龙山碑李公绪记在北直真定府元氏县西北【古今碑刻记】
　　封龙山一名飞龙山势如伏龙有飞举状其山诸曰华盖曰熊耳曰飞首皆竒峻
　　白石神君碑
　　盖闻经国序民莫急于礼礼有五经莫重于祭祭有二义或祈或报报以章徳祈以弭害古先哲王类帝禋宗望于山川徧于羣神建立兆域脩设坛屏所以昭孝息民辑宁上下也白石神君居九山之数叅三条之壹兼将军之号秉斧钺之威体连封龙气通北岳幽读天地长育万物触石而出肤寸而合不终朝日而防沾洽前后国县屡有祈请指日刻期应时有验犹自抱损不求礼秩县界有六名山三公封龙灵山先得法食去光和四年三公守民盖髙等始爲无极山诣大常求法食相县以白石神君道徳灼然乃具载本末上尚书求依无极爲比即见听许于是遂开祏改立殿堂营宇旣防礼秩有常县出经用备其犠牲奉其珪璧絜其粢盛旨酒欣欣燔炙芬芬敬恭明祀降福孔敷故天无伏隂地无鱻阳水无沉气火无灾燀时无数物无害生用能光逺宣朗显融昭眀年谷嵗熟百姓丰盈粟升五钱国界安寕尒乃陟景山登峥巆采石勒功名其辞曰
　　岩岩白石峻极大清晧晧素质因体爲名惟山降神髦士挺生济济俊乂朝野充灾害不起五谷熟成乃依无极圣朝见听遂兴灵宫于山之阳营宇之制是度是卜云其吉终然允臧匪奢匪俭率由章华殿清闲肃雍显相图灵像穆穆皇皇四时禋祀不愆不忘择其令辰进其馨香犠牲玉帛黍稷稻粮神降嘉祉万夀无畺子子孙孙永永畨昌
　　光和六年常山相南阳冯巡字季祖长史頴川申屠熊元氏令亰□新丰王翊字元辅丞河南李卲左尉上郡白土樊玮祠祀掾吴冝史解防石师王明
　　右白石神君碑篆额在真定灵帝光和六年立前二年盖髙等援三公封龙灵山请于朝为无极山得法食至是常山相冯巡元氏令王翊复具白石本末求依无极为比朝廷聴许遂开拓殿宇琢石勒碑其文有云居九山之数参三条之一赵氏莫晓三条为何语按尚书正义曰从导岍至敷浅原旧说以为三条地里志云禹贡北条之荆山则在冯翊懐徳县南条之荆山则在南郡临沮县是旧有三条之説也故马融王肃皆以导岍为北条西倾为中条嶓冢为南条自岷山之南至敷浅原别以岷山为首不与大别相接则岷非三条也殽阬碑云中条之山者盖华岳之体南通商雒以属熊耳其文与正义合汉人分固有不工者或拙或怪皆有古意此碑虽布置整齐略无毫汉字气骨全与魏晋间碑相若虽有光和纪年或后人用旧文再刻者尔【释】
　　碑以畨昌为蕃昌祏即拓字【同上】
　　右汉白石神君碑其畧云白石神君者居九山之数参三条之一兼将军之号秉斧钺之威体连封龙气通北岳幽讃天地长育万物触石而起肤寸而合不终朝日而防雨沾洽自前后国县屡有祈请指日刻期应时有验犹自抑损不求礼秩县界有六名山三公封龙灵山得法食去光和四年三公守民盖髙等始为无极山诣太常求法食相县以白石神君道徳灼然乃具载本末上尚书求依无极即聴许于是遂开拓旧兆改立殿堂其余首尾尚皆完好可读文多不备载其曰居九山之数参三条之一莫晓为何语也【金石録】
　　白石山碑山名白石汉封白石神君有碑刻甚古在真定府元氏县西北【古今碑刻记】
　　白石神君碑并隂八分书光和六年立今在无极县后有燕元玺三年题名元玺慕容隽号【金石文字记】
　　彭山庙碑
　　小滍水迳彭山西下有彭山庙庙前有彭山碑汉桓帝元嘉三年杜仲长立【水经注】
　　八都神庙碑
　　在镇州元氏县西北二十里庙坛下光和中立【天下碑録】
　　立教院君神祠碑
　　华州【金石略】

　　六艺之一録卷三十八
<子部,艺术类,书画之属,六艺之一录>
　　钦定四库全书
　　六艺之一録卷三十九　　　　钱唐倪涛撰
　　石刻文字十五
　　沛县汉髙祖庙碑
　　沛县有汉髙祖庙庙前有三碑后汉立庙基以青石为之阶陛尚存【水经注】
　　泗水亭髙庙碑
　　泗水南迳小沛县东岸有泗水亭汉祖为泗水亭长即此亭也故亭今有髙庙庙前有碑延熹十年立庙阙崩裭畧无全者水中有故石梁处遗石犹存【水经注】
　　汉髙祖感应碑
　　在丰县北延熹十年丰令刘亹立【天下碑録】
　　许由庙碑
　　颍川箕山有许由庙碑阙尚存是汉颍川太守朱宠所立【水经注】
　　二妃祠碑
　　湘水上黄陵庙民为立祠于水侧荆州牧刘表刋石立碑树之于庙【水经注】
　　比干墓碑
　　朝歌县牧野有殷大夫比干冡前有石铭题隶云殷大夫比干之墓所记惟此今已中折不知谁所志也【水经注】
　　夷齐庙碑
　　首阳山上有夷齐庙庙前有二碑并是后汉河南尹广陵陈导雒阳令徐循与处士平原苏腾南阳何进等立【水经注】
　　汲县太公庙碑
　　县故汲郡治城西北有石夹水飞湍濬急也人亦谓之磻溪言太公常钓于此也城东门北侧有太公庙庙前有碑碑云太公望者河内汲人也县民故会稽太守杜宣白令崔瑗曰太公甫生于汲旧居犹存君与髙国同宗太公载在经传今临此国宜正其位以明尊祖之义于是国老王喜廷掾郑笃功曹邵勤等咸曰宜之遂立坛祀为之位主【水经注】
　　太原介子推庙碑
　　汾水西迳晋阳城南旧有介子推祠前有碑庙宇倾頺唯单碑独存矣今文字剥落无可寻也【水经注】
　　楚相孙叔敖碑
