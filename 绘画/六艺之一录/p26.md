<!-- { "loadSidebar": true } -->
　　景祐中修大乐冶工给铜更铸编钟得古钟有铭于腹因存而不毁即寳龢钟也余知太常礼院时尝于太常寺按乐命工叩之与王朴夷则清声合初王朴作编钟皆不圆至李照等奉诏修乐皆以朴钟为非及得寳龢其状正与朴钟同乃知朴为有法也【集古録】右寳龢钟铭藏太常凡四钟欵识并同初景祐间李照修雅乐所铸钟其形皆圆与古制颇异时又别诏胡瑗自以营法制钟磬防官帑中此钟其形如铃而不圆冯元等按其欵识以为汉魏时器于是令瑗仿其状作新钟一县十六枚然不奏御但藏诸乐府而已今按此铭文字皆古文为周以前所作无疑而元以为汉魏时器盖失之矣【金石録】
　　右二钟铭皆曰走作朕皇考寳龢钟走其万年子子孙孙永寳用享按尔雅唐虞曰载夏曰嵗商曰祀周曰年以此铭考之祝以万年盖周器也走之名于经传无见盖昔人自以称谓犹孤寡不糓臣仆愚鄙皆谦损之辞故司马迁自称曰太史公牛马走班固自称曰走【汉书作仆文选作走】亦不任厠技于彼列説者谓以犹今自称下走之类此器所谓走者如此然则走之号非独始于汉盖亦上矣此铭上言走下言朕与左氏所谓吾祖也我知之同意其曰皇祖文考者按左氏衞荘公之祷曰敢昭告皇祖文王烈祖康叔文祖襄公此所谓皇祖文考者亦犹衞侯所谓皇祖文王也走者周之宗室亦文王后故称文王曰皇祖昔武王伐商以造周尝称文王曰文考至其子孙距文王逺矣犹曰考者盖推本而言之至若之文考尊师艅之文考彞戠之文考敦但曰文考而不曰皇祖其皆周初之器乎与此钟异矣是钟于于鼓之间饰以双鳯侧着一字亦象鳯形若周乌钟之制昔周之兴也鸑鷟鸣于岐山盖在周文王之世而君奭有曰我则鸣鸟不闻孔子亦思鳯鸟之至皆有懐于文王鸑鷟鳯类也二钟饰之其鸑鷟欤所谓作寳龢钟者按国语泠州鸠之论钟曰大昭小鸣和之道也和平则久久固则纯纯明则终终复作乐所以成政也故秦铭勲钟名曰昭和钟而此名曰寳龢钟意盖若此文王以徽柔懿恭之徳脩和有夏后世于礼乐声容之间皆象其德故相礼于清庙则曰肃雝作乐于钟则谓之寳龢龢平则久克成厥政宜子子孙孙寳用以传久也【东观余论】
　　寳龢钟髙八寸一分衡甬髙四寸四分两舞距七寸七分横五寸五分两栾距八寸九分横六寸六分重十斤五两秘阁寳龢钟铭曰走作朕皇祖文考寳龢钟走其万年子子孙孙永寳用享吕氏説曰太史公称牛马走其后班固蔡邕亦皆以走自见于书盖卑以自谓托于此也或谓托于下走自汉如此周人未尝有此尝攷之夫以作宗器荐之祖庙宜刻名以自列其曰走为贱称非言惧名礼此昔人所慎也走自是著名以别支子况于子孙其可以名废耶古人于书足辵疋同文在今其有据者如此又如不可据者尚多此皆未有可考也礼官曰铭称皇祖文考谓祖文王也世数虽逺盖推本原不然昔人衞荘公曰皇祖文王烈祖康叔文祖襄公古人称文祖文考不必举谥如襄公曰文祖则可以考矣岂必文王之子而谓文考以其皇祖称考又不可附其説古器刻铭若作文考尊师艅作文考彞戠作文考敦岂皆以文王享乎且诸侯不可得通天子其得通天下而享之非周制也【广川书跋】
　　寳龢钟二与前一器同制而较小礼官考其权量度数其髙七寸五分衡甬髙四寸二分两舞相距七寸横五寸三分两栾相距八寸四分横六寸重十三斤十二两以今太府法制求之如此其钟以双鳯为饰又其旁刻字作鳯形若乌钟饰乌为名旧号鳯钟古着字本象形故凡有形之物必冩象以见欲其有识也至于形不可得与无形象而可求则凡有意可防有事可指皆为别类以见若其事可假其声可谐其意可转而相授皆字之变也尝考古文鳯字但画鳯尾为之小篆转以为朋司马彪曰鹏者鳯也然则鳯形为铭知为鳯也或曰周之兴鸑鷟鸣于岐阳疑周人着瑞以示后世此余不得而知也【广川书跋】



　　第一器髙一尺三寸六分钮髙三寸九分濶九寸五分两舞相距一尺横六寸六分两铣相距一尺一寸七分横九寸四分枚三十六各长三分重三十三斤铭六字
　　周宋公防钟二


　　第二器髙一尺二寸八分钮髙三寸九分阔九寸三分两舞相距九寸五分横七寸五分两铣相距一尺一寸三分横九寸三分枚三十六各长五分重三十二斤铭六字



　　第三器髙一尺二寸钮髙三寸八分濶八寸四分两舞相距八寸横六寸五分两铣相距一尺横七寸二分枚三十六各长三分重二十六斤有半铭六字



　　第四器髙一尺二寸二分钮髙三寸七分阔八寸八分两舞相距九寸一分横七寸一分两铣相距一尺五分横八寸二分枚三十六各长五分重二十八斤八两铭六字



　　第五器髙一尺一寸钮髙三寸七分阔八寸七分两舞相距七寸五分横五寸五分两铣相距九寸一分横六寸七分枚二十六各长四分重十有八斤一十两铭六字



　　第六器髙一尺三分钮髙三寸九分阔八寸六分两舞相距七寸一分横五寸一分两铣相距八寸六分横六寸三分枚三十六各长三分重十有六斤有半铭六字
　　右六器铭略无小异皆曰宋公成之防钟夫歴代之乐颛帝曰六茎帝喾曰五英黄帝曰云门尧曰大章舜曰大韶禹曰大夏商曰大濩周曰大武夫防字与茎通用则防钟者是为颛帝之乐宋者商之系二王之后得用天子礼乐则歴代之乐章故当有之盖此钟者特其一代之名耳宋自防子有国二十世而有共公固成又一世而有平公成又七世而有剔公成则所谓宋公成者不知其为谁也惟太祖有天下实起睢阳故号大宋是六钟既出于宋地而铭文又有曰宋公成则其于受命之邦出为太平之符者正其时欤由是作乐之初特诏大晟府取是为式遂成有宋一代之乐焉当知古今符命莫不各有所感召云【博古图】
　　铭曰宋公成之防钟按史记平公名成当周简王时共公卒华元鱼石立少子成是为平公立四十四年当鲁昭公时见书春秋宋本商后而商出自帝颛顼当髙阳氏之世乐号六茎今考于书曰防乐名其字与茎同列子以为莹其实一也宋均曰能为五行之道立根茎此説恐不然古人以英为华以茎为实髙辛氏既发其英则髙阳氏实之于茎所以反本流根以宣畅其和气使天下咸得而遂焉夫是故以名云当周之世乐用六代独不见英茎之作于时疑宋为商后于其国而用之以存其礼乐兹故得而作也尝考之襄公世作商颂以祀成汤故闵马父曰正考父校商之名颂十二篇于周之太师其辑之辞曰自古在昔先民有作夫以校而辑之则考父所作也太史迁曰襄公之时修仁行义欲为盟主其大夫正考父美之追道契汤髙宗商所以兴作商颂韩诗章句曰商颂美襄公作也马昭曰宋为殷后郊祭天以契配于郊防者异于先王故诗咏契之德宋无圜丘之礼惟以郊为大祭且欲别之于夏禘故曰大禘夫能祀契汤商宗有道则其臣宜作歌颂以荐之庙是宋用商之礼乐其作颂者无可怪也考其诗大禘春初则祭用殷也食尝有乐则礼用殷也错衡三等同之非周制也鞉鼓楹贯于宣王时考父效之如考父不作颂且谓晞尹吉甫者何哉余故谓颂成汤作茎乐则宋之制得以考矣天子方作大成乐以绍百王絶业故尝求钟之制不得周之旧钟存者众矣侧则隓而不应横贯则扶摇而不得定考击备设则震掉而或不得尽其音声有司患之翌日制诏丞相御史以防钟为正故今钟得调焉乃下诏曰得英茎之器于受命之邦非天相之其能尽感徳之事哉【广川书跋】右宋防钟六其铭欵曰宋公成之防钟崇宁三年甲申嵗得于南都之崇福院寻贡之内府考其文则宋钟原其出则宋地也圣诏有曰得英防之器于受命之邦即此钟也是时帝作大晟即取以为钟法谨按乐纬叶图证曰帝颛乐曰六茎宋均注曰能为五行之道立根茎也防即古文茎繇帝颛而后歴帝喾唐虞夏商以及于周六茎之制其传可谓逺矣然周备六代之乐云门咸池韶夏濩武皆存特五英六防无之惟宋商之后故宋公犹得其传成者平公名也宋自防子二十六世而至平公其名始见于鲁昭公之十年春秋书曰宋公成与此钟铭合而其立也以周简王之十年乙酉嵗距皇朝崇宁甲申凡一千六百八十年而是防钟之器出于受命之邦适丁圣上骏惠先烈登崇耆英制作之盛际也大晟既成神人以和治音洋洋际天蟠地岂特为五行之道立根茎哉且茎钟虽铸自宋公而实帝颛之乐今也地不爱其寳为时而出盖以昭圣上盛徳茂功比隆五帝夏商以还弗足俪也又古钟之得于今者惟周为众其制类多上设衡甬旁傅旋虫或内实而侧垂之或仰通而中贯之率皆振掉弗安惟防钟也双螭蹲踞以为平纽大晟之钟实取则焉故其垂之也正其鼔之也和而无振掉弗安之患此其制作所以过于三代也非五帝之乐何以及此【东观余论】
























　　攷古録云按史记郑悼公元年鄦公　郑于楚徐广曰音许公即许灵也【钟鼎欵识】
　　铭六十有五字鄦音许文异而音义同【考古图】






　　铭二十有九字按类篇云賸送女也嬭娣也盖楚之送女之器谓之南和钟者乐县在南也【考古图】









　　右楚钟铭政和三年获于鄂州嘉鱼县以献字画竒怪友人王夀卿鲁翁得其墨本见遗按铭文云楚公【下一字不可识必其名也】自作按楚自周成王时封熊绎以子男田居楚至熊渠乃立其三子为王后复去其王号至熊通始自立为楚武王则是楚未尝称公不知此钟为何人作也【金石録】


























　　右二铭前一器藏方城范氏皆得于安陆前钟铭后有一穆字两商字后钟铭后亦有卜反宫反五字其义未晓然恐宫商乃二钟之声律耳【钟鼎欵识】
　　右楚钟铭藏方城范氏云惟王五十六祀楚王【下一字不可识】章按楚惟惠王在位五十七年又其名为章然则此钟为惠王作无疑也方是时王室衰弱六国争雄楚尤强大遂不用周之正朔呜呼可谓僣矣钟后有两商字一穆字其义未晓【金石録】
　　周钟
　　铭二十字颇类博古图所载周蛟篆钟而此又竒怪不可识然考其制作当是周物无疑【绍兴古器评】
　　周乌钟
　　秘阁乌钟自上降出其髙八寸二分口径六寸三分其重若干钟之制甚质鼓闲容六舞闲容四于闲不及鼔二无旋虫绕兽疑周初之器文未缛也其铭作乌形秘阁谓画乌为象以自别鼎余考古文大抵皆画也画以象形则古之所谓书如此昔籀文乌象乌形而防目以鸟目可见乌目不可辨篆文曰从乌而鸣亦鸟之声也古人制字可以类得之矣或曰流火伏屋为乌此周受命之符也鼎着以乌或宜本于此余考虿鼎鳯鼎皆以铭器安知乌非以其名著耶【广川书跋】
　　景钟
