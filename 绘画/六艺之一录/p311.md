<!-- { "loadSidebar": true } -->
　　卫夫人帖唐初李懐琳赝作窦臮述书赋云嵇康絶交书七贤帖亦李所赝也黄云此帖尤疎谬按梁萧子云答武帝勅云臣昔不能拔赏随时所贵规摹子敬多厯年所二十六着晋史至二王列传欲作论草隶法言不尽意遂不能成十许年始见敕防论书一卷商略笔状洞彻字体始变子敬全范元常逮尔以来自觉功进此伪帖皆窃取子云啓中语欲小改之遂失其句读又卫夫人乃李矩妻李充母名铄字茂猗与师书自当著名不当称夫族及姓也以数事考之其伪不疑前辈论此帖以其敕字从力馆字从舍为伪未中其病盖自二王以来譌字甚多陈为阵防为防皆二王辈自制不可据此定真伪也予按懐琳字殊少韫借与此不同此似非懐琳自作观其诸字皆楷而不可言三字作草必是集晋字为之法书苑云夫人是廷尉展之女弟恒之从妹中郎李充之母充善楷书妙参钟索此圣善之教也夫人旣是恒之从妹书安得不佳王子敬年五歳神清朗悟已有书意每从诸兄造焉夫人因书大雅吟赐之后右军亦尝临冩墨薮云夫人见右军小时书语太常王防曰此儿必见用笔诀也妾见其书便有老成之智因流涕曰此子必蔽吾书名少陵云学书初学卫夫人但恨无过王右军其传尚矣
　　僧懐素书
　　右军云吾真书过钟而草故不张仆以为真不如钟草不及张所为世之所重以其能懐素书之不足以为道其言当不虚也
　　懐素此言似诃右军董逌云此阮籍临广武战场之叹也孙过庭云伯英不真元常不草彼之二美而逸少兼之拟草则余真比真则长草虽专工小劣而博渉多优盖谓此也唐太宗谓钟书体则古而不今字则长而逾制心慕手追右军而已庾翼旧藏伯英草书十纸过江亡失见右军书焕若神明顿还旧观翼与太宗在前其言如此过庭懐素后出其言如彼何也
　　张旭书
　　足下晩后不知疾痛如何深极忧难比也上下安之必得发耶得足下十五日问为慰仆前患差张旭书
　　此两帖非赝亦非合作世所传千文豪甚今秘阁有二迹其一佳
　　绛帖平二　　月
　　汉张芝书
　　知汝殊愁且得还为佳也冠军蹔畅释当不得极踪可恨吾病来不辨行动潜不可耳
　　终年纒此当复何理耶且方有诸分张不知以去复得一防不讲忘不忘可恨汝还当思更就理一昨游悉谁同故数徃虎邱不此甚萧索祖希时靣因行药欲数处防过还复共集散耳不见奴粗悉书云见左军弥数论听故也
　　今欲归复何适报之追不具总散佳并侍郎耶言别事有及过谢忧勤
　　二月八日复得鄱阳等多时不耳为慰如何平安等人当与行不足下过彼与消息
　　八月九日芝白府君足下不日秋凉平善广闲弥迈想思无违前比得书不遂西行望逺悬想何日不懃捐业漂没不当行李又去春送举丧到美阳须待伴比故遂简絶有缘复相闻飡食自爱张芝幸甚幸甚
　　太平兴国中诏天下搜访前哲墨迹图画先是荆湖转运使得张芝草韩干马以献此帖是也按芝字伯英宏农人凡家之衣帛必书而后练之临池学书池水尽黒下笔必为楷则号忩忩不暇草书寸纸不见遗韦仲将谓之草圣此五帖仅一真
　　不知以去以与已同兰亭以为陈迹或作比非讲志或释作竟非也竟字当于德字卷郗愔帖防之
　　米云五帖皆张长史书黄云张祖希元之字与大令同时当是长史书二王帖辞耳予按续晋阳秋张元之尝为冠军将军又按世说王东亭珣与张冠军善既作吴郡人问小令【王珉】曰东亭作郡风政何似答曰不知治化如何惟与张祖希情好日隆前两帖所谓冠军蹔畅适祖希时面数徃虎邱等语似是珣作吴郡时帖以为伯英过矣顔鲁公虎邱寺诗云舍宅仰珣珉则知珣又尝居吴也后两帖云侍郎者郗愔也鄱阳者王廙也当是右军父子帖以上四帖皆经长史或藏真手临藏锋圆劲如篆笔所谓锥画沙者也长史尝以此法授顔平原平原授藏真栁公权皆得之近时惟思陵独擅其妙第五帖章草髙古可爱真伯英之妙迹不日秋凉诸家皆不晓不日二字伯英既是宏农人则送丧至美阳应亦有之美阳岐山也山谷云此书絶妙无品者信然淳化官帖十卷除二王书多佳者外唯有张芝小草皇象前帖钟繇宣示帖王廙二表而已茍伏膺于此四家亦足以跨唐人矣
　　后汉崔子玉书
　　贤女委顿积日治此为忧悬燋心今已极佳足下勿复忧念有信来数附书知闻以解其忧
　　崔瑗字子玉后汉安平人善小篆草师杜度卫恒云章帝时杜度善作篇后有崔瑗崔寔亦皆称工杜氏字甚安而书体微瘦崔氏甚得笔势而结体小疎此帖附书知闻是唐人语笔亦不古子玉书有张平子碑传于世吴皇象书【当在钟后】
　　文武将坠乃俾俊臣整我皇纲董此不防古君子即戎□身昭其果毅尚其桓桓师尚七十气冠三军诗人作歌如鹰如鹯天有泰一五将三门地
　　臣象言顽闇容薄加以年老凡百乖秽无所闻宜特蒙哀伤殊异之遇安感骑乗之懽游息之燕淳和足使忘躯命荣观足以光心膂延望翘翘念在効报而□走垂须终何才力以答新恩惟尚有借近赵走文过首贫尚寻天恩智方当私成无任顔爱自弥文唯
　　皇象吴人字休明前一帖乃冩后汉东观校书郎髙彪送幽州督军第五永箴其文曰文武将坠乃俾俊臣整我皇纲董此不防古之君子即戎忘身明其果毅尚其桓桓吕尚七十气冠三军诗人作歌如鹰如鹯天有太一五将三门地有九变邱陵山川人有计防六奇五间云云蔡邕等甚美其文以为莫尚也此以明为昭以吕为师盖范作史因晋代旧书避晋讳耳当以此为正欠一之字忘误作□或是传讹然书迹妙絶遂为章草之冠
　　魏钟繇书
　　尚书宣示孙权所求诏令所报所以博示逮于卿佐必异良方出于阿是刍荛之言可择廊庙况繇始以疎贱得为前恩横所防睨公私见异爱同骨肉殊遇厚宠以至今日再世防名同国休慼敢不自量切致愚虑仍自达晨坐以待旦退思鄙浅圣意所弃则又割意不敢献闻深念天下今为已平权之委质外震神武度其拳拳无有二计高尚自流况未见信今推款诚欲求见信实懐不自信之心亦宜待之以信而当防其未自信也其所求者不可不许许之而反不必可与求之而不许势必自絶许而不与其曲在已里语曰何以罚与以夺何以怒许不与思省所示报权疏曲折得宜神圣之虑非今目下所能有増益者与文若奉事先帝事有数者有似于此粗表二事以为今者事势尚当有所依违愿君思省若以在所虑可不须复防节度唯君恐不可采故不自拜表已欲日安厝即其情事长毕奈何松等陨动哀情顿泄亦难可言郗还未卜聊示友中郎相忧不去心感逺懐近増伤惋每见范母子哀号使人情悲
　　禇遂良右军书目有钟繇宣示帖一条山谷云繇书大小有数种予独善此小字又云钟繇书有十二种意外巧妙世所传者乃右军临本尔案袁昂评书云钟司徒有十二种意外巧妙絶伦多竒又云钟繇如云鹤游天羣鸿戯海行间茂密实亦难过耶以此言之十二种巧妙乃钟防耳非繇也又按法书要录梁武论钟繇书十有二意谓平直均密锋力轻快补损巧称非前所谓也王僧虔云亡髙祖丞相导丧乱狼狈将钟繇尚书宣示帖衣带中过江在右军处右军借王敬仁【修】敬仁死其母以修平生所爱并以入棺真迹遂絶贞观御府所藏乃右军临本开元中与大令所临白骑遂帖在滑台人家国朝刻之淳化帖盖兰亭之外此帖便足为宝在乐毅论之右也但今人不能研味之耳世复有丙舍戎路力命白骑遂黄帝张乐五帖近世汪氏有汉【阙】复帖云是钟书皆别有平此不载
　　范母子等语二王帖间多有米云齐梁人书非也余观松即右军帖所称穆松也郗王献之妇也中郎郗昙也字重熙尝为北中郎乃知是王右军书尔亦安得为齐梁人书
　　宣示帖云昔与文若奉事先帝昔讹为者以在所虑古文以巳一字汉书云是时汉兵以逾勾注亦然故不复白白字下有两防古白字印文皆然此帖黄初二年作是年八月孙权奉章遣于禁等还魏故曰权之委质也晋丞相张华书
　　得书为慰仆诸惛疾已甚蹔西卧归还乃悉以将念及不具张华呈
　　范阳张茂先终于司空非丞相也唐世已无书迹此帖伪作麄恶多俗笔与李懐琳所作七贤帖同其末一笔皆下垂也
　　晋丞相桓温书
　　大事之日仆在都谓无所复见慰劳又计时事也逐节郎来已具言意余所慰劳诸相具答边将粗当尔耳仆无所复治庶意
　　按晋史温镇荆州母孔氏卒上疏解职欲送葬宛陵诏不许此云大事之日仆在都无所复见慰劳是也还节徃来者温使人送旌节还台也诸相闻答边将粗当尔耳者谓边将自能奏报巳可以去官也无所复治庶意者谓不复有意治军政民事也或谓温是时在江陵不当言都殊不知古称邦国都鄙左传称大都三之一中五之一小九之一后世称军为都所谓黒云都雁子都是也陈去非释治庶为酒席殊无义理述书赋云元子正草厚而不伦若为翰墨由带真淳似山林之乐道非玉帛之能亲信然由与犹同
　　晋丞相王导书
　　省示具卿辛酸之至吾甚忧劳卿此事亦不蹔忘然书足下所欲致身处尚在殿中王制正自欲不得许卿当如何导亦天明徃
　　导白改朔情増伤感湿烝自何如颇小觉损否帖有应不悬耿连哀劳满闷不具王导
　　山谷絶喜王茂宏此两帖云伤感湿烝字皆佳张懐瓘称其行草兼妙疎柯逈擢寡叶危隂此盖彷佛矣懐瓘又论王防稽羲之草书第八在世将【王廙】茂宏下若尔何足以压右军应别有合作者山谷云足下所欲致身处尚在殿中诸家多作彀中字虽摹失山谷为优十七帖中殿字与此不相逺也湿烝刘释作湿恶
　　晋丞相王敦书
　　敦顿首蜡节忽过嵗暮感悼伤悲今【阙】想自如常比苦腰痛愦愦得示知意及不以悉王敦顿首顿首
　　王大将军书极佳不论其人乃可尔愦愦刘误作快快




　　六艺之一録卷一百三十六
<子部,艺术类,书画之属,六艺之一录>
　　钦定四库全书
　　六艺之一录卷一百三十七　　钱唐倪涛撰
　　法帖论述七
　　绛帖平三　光
　　晋太尉庾元亮书
　　亮白奉告书箱先为媞子作辄先以奉之研今作之支髪枕今作无作摸若有可权付之亮再拜
　　媞音氏又音啼江淮呼母为媞此当是以名小儿耳王僧虔云庾征西少时与右军齐名右军后进庾犹不忿在荆州与都下人书云小儿贱家鸡皆学逸少书须吾下当比之观此帖诚去右军逺矣亮字元规误题曰元亮
　　晋车骑将军庾翼书
　　故吏从事中郎庾翼参军事刘遐死罪白昨所啓厐遗孟所请求述上事事须检校谘论光驾当出请不从诣录事中郎共详处别白谨啓翼遐死罪死罪
　　已向季春感慕兼伤情不自任奈何奈何温和足下何如吾哀劳何赖爱防时不足下顷气力孰若别时
　　庾翼亮之弟尝为陶侃府从事中郎晋有两刘遐其一太宁二年以平王敦功封泉陵公其一南岳魏夫人之息此泉陵也黄云此啓当是与侃二庾皆以能书名此不能佳
　　第二帖赝作
　　晋太守沈嘉长书
　　十二月十三日嘉顿首顿首嵗有感懐深寒切想各平安仆劳弊遣不具沈嘉顿首顿首
　　述书赋云长茂草势既挺而疎慕王不及【右军】独防所如由鸷鸟击而失中因蹭蹬于古墟此帖赝可知嘉字长茂题作嘉长亦非
　　晋侍郎杜预书
