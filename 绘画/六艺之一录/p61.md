<!-- { "loadSidebar": true } -->
　　序曰慎少好古文篆籀求遗刻逸迹罔不徧尝读刘禹锡寄吕衡州化光诗云传闻祝融上有神禹铭古石琅玕姿秘文龙虎形以为碑刻莫古于此然刘实未之目见盖意之耳又读韩退之岣嵝山诗云岣嵝山尖神禹碑字青石赤形模竒科斗拳身薤倒披鸾漂鳯泊挐虎螭事严迹閟鬼莫窥道人独上偶见之我来咨嗟涕涟洏千搜万索何处有森森绿树猿猱悲据其诗语虽至其地亦未获一见也宋朱晦翁与南轩二公游南岳搜竒访异形于诗文未有一言及于禹刻者使其见之岂应遗之其后朱子注韩文遂谓衡山实无此碑予以兹益以为剥泐无迹徒致画饼之惋耳吾友碧泉张子自楚宪拜表过家相晤执手谓予曰吾新得神禹碑刻子岂愿见之乎出墨本巨轴则整然无刓起而展之笑与抃会其字方广几八寸其文云承帝曰嗟翼辅佐卿洲渚与登鸟兽之门参身洪流明发尔兴乆旅忘家宿岳麓庭智营形折心防不辰往求平定华岳泰衡郁塞昬徙南渎衍亨衣制食备万国其寜窜舞永奔字画既竒文辞又古然好古如韩刘两公不获一见而欧阳永叔作集古录赵明诚着金石录郑渔仲编金石考夏英公稡古篆韵未得收录以篆学専门如杨桓张有周伯温赵古则并其名未之省识予也生三千余年之后得见诸公所未见以耳瑰目亦厚幸矣哉乃知古人竒书石刻咸以为亡者未必亡而好古之士不必以晚生于世为恨也已往年在京得石鼔文完本今又得兹碑斯文在天地间真有神鬼灵怪呵防保持之而显晦亦自有其时非人力欤赏叹之余作禹碑歌一首虽不腆之词不敢望韩苏二公之石鼓歌万一然极是刻之仰止尽此碑之显晦非予其谁宜为者且禹功倍蓰乎宣王而禹篆又超絶乎史籀附假龙于千古腾价争光于二公实倩兹乎
　　神禹碑在岣嵝尖祝融之峰凌朱炎龙画旁分结构古螺书匾刻戈锋铦万八千丈不可上仙扃鬼闭幽以潜昌黎南迁曾一过纷披芙蓉褰水帘天柱夜瞰星辰下云堂朝见阳煇暹追寻夏载赤石峻封埋古刻苍苔黏拳蝌倒薤形已近鸾漂鳯泊辞何纎墨本流传世应罕青字名状人空瞻永叔明诚两好事集古金石穷该兼胡为至寳反弃置捃摭磨蚁捐乌蟾又闻朱张游岳麓霁雪天风彯裾搜灵索秘迹欲徧防倡撞和诗无厌七日﨑岖如有觌一字不道那容谦非闗屐齿阻险絶定是藤葛迷窥觇好古予生恨太晩拜嘉君贶情深忺老眼增明若发覆尺喙禁齘如交箝华岳泰衡仅剖析郁塞昏徙尤森严七十七字挐螭虎三千余嵗樷蛇蚺文章显晦由真宰风雷呵防从黔嬴【原迹嬴黔二字□转】君不见周王石鼔半已泐秦家诅楚全皆殱此碑虽存岂易得祗恐羽化难留淹欲摹拓本镌岩壁窃号小岣分别著书重订金石考装帖新耀琼英籖烟华轻翰蝉翄搨烦君再寄西飞鹣
　　跋禹碑
　　晋志云禹受绿字墨薮云禹作钟鼎书尚书纬云元负文列于背神禹第之成九类任昉述异记云崆峒山有禹碣今淳化阁巻首有禹书十二字呜呼禹功非惟万世頼其制作亦文字之祖乎
　　再跋禹碑
　　刘禹锡韩退之体状禹篆之形曰琅玕龙虎曰拳科倒薤曰鸾漂鳯泊皆未经目而徒想像之辞如唐人评右军字独鹤游天羣龙戯海之语泛而不切夸而无实予独爱唐崔融云于铄大禹显允天德龙画傍分螺书匾刻非亲见此碑深晓篆窟不能为此言所谓匾刻尤得其神南唐徐楚金谓篆书以螺匾为难即螺书之遗法也非乆于墨池笔塜间者亦不能赏予此鉴耳
　　三跋禹碑
　　禹碑释文第十六句旧读作南暴昌言予疑文义不贯字形亦不类思之不得是夕梦见鱼首黄衣人指谓予曰此南渎衍亨四字也寤而观之形义两协其所谓思之不通鬼神通之耶博南山人杨慎
　　庚子销夏记
　　夏禹衡岳碑
　　岣嵝碑余所藏有二本一乃嘉定壬申何政游南岳至祝融峯下遇樵者访禹碑樵者言石壁有数十字俾之导前过隐真屏后渡一二小涧攀萝扪葛至碑所得古篆七十余乃取随行市歴碎而摹之归献长沙转运曹彦约刻之岳麓书院者一乃湛甘泉先生重刻新泉精舍者其碑韩昌黎刘禹锡俱有诗称不得见而欧阳集古录赵氏金石录郑渔仲金石略俱未载其为真伪不可知然字画竒古非近代人所能为自可寳也
　　释文有三家从杨慎其沈镒杨廷相则叅注其下承帝曰咨【沈云嗟】翼辅佐【杨云硕】卿洲渚【沈云水处】与登鸟兽【杨云万有】之门参身洪流【杨云一鱼一池】而明发尔兴乆旅【沈云以此】忘家宿岳麓庭智营神折心防弗辰往求平定华岳叅衡宗防事裒劳余【杨云砥】伸禋欝【沈云嬴】塞昏徙南渎衍亨【沈云暴曷言】衣制食备万国其寜【杨云字奠】窜【杨云防】舞永【沈云蒸】奔
　　周穆王坛山刻石
　　賛皇坛山吉日癸巳四字竒古之甚宋皇祐中宋郊寻而摹之县令刘庄凿取辇归州治权郡事李中祐龛置防壁政和五年道君取入内府靖康之变遂不可问余从博古堂得一纸乃政和以前搨本后又得三纸一为賛皇翻刻本一为中书谢从寜刻本一为吴恭顺惟英刻本闻宋景濓曾刻于浦阳书院未见其本古刻瘦劲而有天然之致非后人所能摹也
　　孔子季札墓题字
　　季札墓题字曰呜呼有吴君子延陵之墓世传为夫子书一见于淳化帖一见于镇江石刻即未敢定为夫子手书亦夫子原有此书而后人摹刻之如有若之似夫子余敬玩再四觉穆然有道之象非如武王之铜盘铭及夫子殷比干墓四字竟属后人伪作比也昔李阳氷学篆初摹峄山碑后见仲尼书季札墓字便变化开合如虎如龙劲利豪爽风行雨集固知大圣人遗迹非寻常之书所能及也
　　六艺之一录巻三十
　　钦定四库全书
　　六艺之一录巻三十一　　　　钱唐倪涛撰
　　石刻文字七
　　秦诅楚文
　　又【有】秦嗣王□【敢】用吉玉□【宣】璧使其宗祝邵鼛布忠告于不显大沈久【故】湫【巫咸本作不显大神巫咸亚驼本作不显大神亚驼】防【以】厎底楚王熊相之多辠防我先君□【穆】公及楚成王是【寔】缪【戮】力同心两邦□【若】□【壹】绊防【婚】【姻】袗防齐盟曰枼【叶】万子孙毋相为不利【古文亲字】卬【仰】大沈乆湫而质焉今楚王熊相康【庸】囘无【道】淫失【佚】甚【耽】乱奓【古侈字】从【纵】变输【渝】盟刺内之【则】虣防不姑【辜】刑戮孕【妇】幽刺【戚】拘圉其叔父寘者【诸】防室椟棺之中外之冒改久心不□皇天上帝及大沈乆湫之光□【烈】威神而兼俖【倍】十八世之诅盟率者【诸】侯之兵防临加我欲刬伐我社稷伐烕我百【姓】求蔑灋【法】皇天上帝及大沈乆湫之防祠圭玉羲牲逑【逮】取【我】邉城新及长不□曰可今又悉兴其张矜【音府巫咸本作籀文亿字】怒饰甲底兵奋士盛师防偪边【境】将欲复其【贶】迹唯是秦邦之羸敝□【鞹】防栈舆礼使介老将之防自救也【巫咸本作殹古也字】亦应□【古受字】皇天上帝及大沈久湫之几灵德赐□【克】剂【巫咸本作古制字】楚师且复畧我邉城□数楚王之俖盟犯诅箸【着】者【诸】石章防盟大神之威神
　　湫渊
　　大沈故湫地志以为在安定朝那秦并天下祠官所常奉大沈河沔江是为四川牲用牛犊具圭币其神为中祠秦故就质虽用祝告然其制犹本尧舜旧典女几少牢具婴毛一吉玉熊山其祠羞酒太牢具婴毛五璧禇山少牢婴毛一璧騩山太牢具巫祝舞婴毛一璧今用吉玉宣璧而不言数有祝去巫其礼已异当秦汉间湫渊之灵或喧呼辄兴云仁夀中宜居湫水移于始平故□册有灵应而朝那无闻
　　尔雅璧大六寸谓之宣肉倍好谓之璧今曰吉玉宣璧盖取吉玉为宣璧也【广川书跋】
　　亚驼
　　王存乂以亚为乌今考钟鼎铭恶或为亚古人于书盖假借从声其书自当如此周礼曰其川滹池古文驼作驰字池故沱也诗曰江有沱其字本洍后世不知书学故以沱为洍以驼为沱此宜读恶池为亚沱不足怪也乌池在周为沤夷水起北地东入河一名水九泽一也顾野王考其地在灵丘竹书纪年穆公十一年取灵丘则秦誓于此所以夸大其功而求定于晋也黄伯思学士以乌驼为在乌氏按乌氏在安定郡乌水所出观秦方得晋地恐不尽质于安定一郡故知在灵丘为是【同上】
　　巫咸
　　巫咸河在女丑北其神威灵震耀得在祀典世图其像右手掺青蛇左手掺赤蛇在保登山羣巫所以上下故安邑有巫咸祠其地袤五十二里广七里周百十六里誓在石章所以沈于此而告也石麤可砺当时不择美石以传岂誓神者有取于此将图其可乆而存哉□不得而泐也【同上】
　　右秦祀巫咸神文今流俗谓之诅楚文其言首述秦穆公与楚成王事遂及楚王熊相之罪按司马迁史记世家自成王以后王名有熊良夫熊适熊槐熊元而无熊相据言穆公与成王盟好而后云倍十八世之诅盟今以世家考之自成王十八世为顷襄王而顷襄王名横不名熊相又以秦本纪与世家参较自楚平王娶妇于秦昭王时吴伐楚而秦救之其后歴楚惠简声悼肃五王皆寂不与秦相接而宣王熊良夫时秦始侵楚至怀王熊槐顷襄王熊横当秦惠文王及昭襄王时秦楚屡相攻伐则此文所载非怀王则顷襄王也而名皆不同又以十八世数之则当是顷襄然则相之名理不宜缪但史记或失之尔疑相传冩为横也【集古录】
　　苏东坡诅楚文诗　峥嵘开元寺髣髴祈年观旧筑扫成空古碑埋不烂诅书虽可读字法嗟乆换词云秦嗣王敢使祝用瓉先君穆公世与楚约相捍质之于巫咸万叶期不叛今其后嗣王乃敢搆多难刳胎杀无罪亲族遭圉绊计其所称许何啻桀纣乱吾闻古秦俗面诈背不汗岂惟公子卬社鬼亦遭谩辽哉千载后发我一笑粲公自注云碑获于开元寺土下今在太守便防秦穆公于雍槖泉祈年观下今墓在开元寺之东南数十歩则寺岂祈年之故基耶淮南王迁于蜀至雍道病卒则雍非长安此乃古雍也王注云问诅楚文于学古者云有数本其文皆同唯神名异开元寺下所得乃诅于巫咸神者是数本中唯巫咸之文笔法最精其家无之唯有此诅于亚驼神一本详其篆文乃先生诗中语也【施注苏诗】
　　右秦诅楚文余所藏凡有三本其一祀巫咸旧在鳯翔府今归御府此本是也其一祀大沈乆湫藏于南京蔡氏其一祀亚驼藏于洛阳刘氏秦以前遗迹见于今者絶少此文皆出于近世而刻画宛好文词字札竒古可喜元祐间张芸叟侍郎黄鲁直学士皆以今文训释之然小有异同今尽录二家所释于左方俾覧者详焉【金石录】
