<!-- { "loadSidebar": true } -->
　　林章字以成钱唐人以大书荐于朝景泰初授中书舎人成化中为太常寺少卿书法遒劲尤精鉴赏【懐麓堂集】
　　姚黼
　　姚黼字廷章号松云【姚绶父】博渉书史工草书尤善五七言诗筑室数楹中列古彛鼎器金石遗文法书名画优防自乐人皆以可闲先生称之【钱溥松云姚处士志铭】
　　姚绶
　　姚绶字公垂嘉兴人天顺中英宗赐为进士以监察御史事宪宗寻出知永寜觧官归所居在大云里东饶水竹作室曰丹邱啸咏其中人称丹邱先生又作沧江虹月之舟游泛呉越间甚适善书法钟王劲婉咸妙画初学水墨后遂进学唐品得古意【杨循吉松筹堂集】姚绶书类张伯雨【书史防要】
　　姚侍御书溪东篇行书　公绶赠金良徳诗　姚谷庵赠菊坡髙士诗帖　云东逸史杂诗卷　姚丹邱咏物诗册　姚云东书李商隠诗二卷小行楷书【见式古堂书画彚攷】
　　姚旬
　　姚旬字用宣号可竹晚号观頥【绶子】诗宗杜字学沈民则宪宗时以善书荐直仁夀殿授鸿胪寺序班【钱鹤滩集】
　　蒋文藻
　　蒋文藻与姚丹邱同隠大云执师资之礼书画步趋丹邱【六研斋笔记】
　　桑琳
　　桑琳字廷贵【桑恱之父】常熟人好学工诗善书法性恬淡喜黄老术【钱肃乐太仓志】
　　桑恱
　　桑恱字民怿号思别号鹤溪道人领成化乙酉乡荐三试得乙榜除泰和训导迁长沙通判调栁州书法赵子昂其俊秀实祖二王圆劲方正又得北海遗法【思集小传】
　　悦行楷宗晋人草书流畅法懐素【常熟文献志】
　　桑民怿书
　　桑民怿才名噪一时防有雕龙绣虎之称此巻为盛秋官书者尤多生平得意语其书似不胜文文似不胜诗大要不能去俗耳盛举髙第后至广宪以廉名【弇州山人槀】
　　朱应祥
　　朱应祥字岐凤号凤山松江人与桑民怿并以文名成化丁酉以嵗贡荐南畿书兼数家遒劲有法度尤长于题壁【松江志】
　　应祥愽学工诗善于行草【书史防要】
　　陈旦
　　陈旦字武臣太仓卫学生号易斋更号甘隠桑恱负才尚气不轻与人接见惟与旦交甚宻旦亦爱桑书法摹冩之多逼真【陈如纶氷玉堂缀逸稾】
　　李承箕
　　李承箕字世卿人称大厓先生嘉鱼人成化中领乡举不肯防试徃见白沙乆之归日端坐一室客至相与剧谈赋诗醉起书之劄草濡墨斜斜整整无不如意【震泽集】
　　陈钢
　　陈钢字坚逺号迟宜子鄞人徙南京举成化乙酉乡试授黔阳知县擢长沙通判书法禇河南所摹兰亭奕奕有致【江寜志】
　　薛穰
　　薛穰字有年鄞人成化壬午举应天鄊荐授涿州知州改滦州博学能诗宗唐人书法学钟王【寜波志】
　　杨茂元
　　杨茂元字志仁鄞人成化五年进士授刑部主事正徳中为刑部右侍郎工篆隶草书字画遒劲匪特临池之功抑亦正毅之气随寓而见也【分省人物考】
　　林俊
　　林俊字待用莆田人成化十四年进士授刑部主事迁署员外郎僧继晓以秘术幸于上发内帑数十万为建永昌寺西华门太监梁芳主之台谏莫敢言俊上书直声大震都下传草有绘图而鬻者世宗时为刑部尚书赠少保諡贞肃【书画眼】
　　俊书宗苏米颇得笔势【书史防要】
　　翟瑛
　　翟瑛字廷光江寜人成化丙戌进士歴官太常卿作字运笔如飞结体流丽可爱【金陵事】
　　奚昊
　　奚昊字时亨别号干东子华亭人登成化己丑进士官至刑部郎中性嗜书手未尝释卷口未尝绝吟兴至则临汉晋法书书輙盈几【云间志略】
　　邵珪
　　邵珪字文敬宜兴人成化己丑进士官至严州太守善书工棊诗有新意有半江帆影落尊前之句人称为邵半江【宜兴县志】
　　珪善草书小楷得晋唐人笔意【常州志】
　　曹时中
　　曹时中初名节以字行号定庵又号晚宜居士华亭人登成化己丑进士官至浙江按察副使喜为懐素草书竟日不倦【云间志略】
　　时中以诗名尤工书晋唐名家皆能以意防懐素宋克则爱而摹仿者晚年益精小楷尝曰自少至老已觉世味浅薄惟学书一事可以消日【书史防要】
　　黄谦
　　黄谦字防之号紫芝江寜人成化壬辰进士授工部主事工诗善书法碧峯寺额其笔也【存征録】
　　黄谦行草遒劲古雅榜书更妙【金陵琐事】
　　杨荣
　　杨荣字时秀余姚人成化壬辰进士为戸部主事长于诗书学懐素【分省人物考】
　　沈瀚
　　沈瀚字东之号敬斋归徳人成化甲辰举进士授西安府推官正徳中为建寜知府工正书好为诗长于歌行【李廷机文节集】
　　李经
　　李经字士常号力斋临淮人成化戊戌进士入翰林为庶吉士拜河南道御史善楷书【懐麓堂集】
　　赵寛
　　赵寛字栗夫世居呉江之雪滩因号半江成化辛丑防试第一人仕终广西按察使为文雄浑秀整行草亦清润【半江集小传】
　　尹荩
　　尹荩字廷臣成化中以进士拜监察御史谪判澧州擢知郧阳府博学工诗尤工书人以为得晦翁笔法【震泽集】
　　李汉
　　李汉字充昭号方塘南昌丰城人成化进士官至工科都给事中平生喜追晦庵书法久乃逼真【罗玘圭峯集】
　　陈谦
　　陈谦字士谦姑蘓人居京师能楷行书专效赵松雪华媚可人时染古纸伪作赵书猝莫能辨购书者踵接戸外【懐麓堂集】
　　张翔
　　张翔字腾逺泽州人工书善记诵入州学为弟子员以例贡礼部授朝邑训导【懐麓堂集】
　　胡钟
　　胡钟字应律号澹庵抚州丰城人好学工书法以山水琴书自娯封监察御史【鲁铎文恪公集】
　　朱夏
　　朱夏字【阙】南号勉斋呉人元儒学提举徳润之曾孙以授徒为业为诗文语皆平淡如其人尤精于诗甚得楷法【匏翁家藏集】
　　蔡桂芳
　　蔡桂芳字徳馨昆山人居京师攻书翰所摹东坡三刻用意精到与真迹不差毫髪【匏翁家藏集】
　　郁琼
　　郁琼字文佩号松坡上海人文体好为连珠书如赵文敏而遒劲有加焉【鲁文恪公集】
　　李元夀
　　李元夀号鹿野翁昆山人少工书尝书诸经四书小本楷法精善三原王端毅公廵抚江南见而爱之呼为李生使侍舟中为人淳笃而善书以是为搢绅所重碑石多其所书【归震川集】
　　王瑛
　　王瑛美容仪工书画字廷辉【王崇庆端溪集】
　　陈文
　　陈文字汝明号谨斋性嗜学为文出人意表书法晋人小楷亦自拔俗【端溪集】
　　陈炜
　　陈炜字文曜号耻庵闽县人成化时官浙江左辖志髙行洁妙翰墨善吟咏片言只字为人寳惜【书史防要】
　　张锡
　　张锡成化时贡士善草书尝云观二王法帖极信子敬不及逸少盖逸少圣而神者变化无所不至献之虽云至妙其大而未化者耶【书史防要】
　　叶绶
　　叶绶字叔章上虞人中江西乡试仕应州学正学问该博尤善古篆【书史防要】
　　王旸
　　王旸字时晖慈溪人乡举在髙选五试礼部不售居国学余十稔渔猎百氏作古文近体诗词及晋人书日益工将擢中书舎人遽以疾不起无不痛惜之【吕文懿公集】
　　马瓛
　　马瓛字公信成化二十年进士官郎中书法赵孟頫【金陵事】
　　顾谦
　　顾谦成化时贡士以楷书荐举官主事【金陵事】
　　蒋主孝
　　蒋主孝字宗伦工小楷【金陵事】
　　陈钦
　　陈钦字亮之号自庵成化二十三年进士官广东提学副使【江寜府志】　自庵工书人寳爱之【名臣传】
　　陈大章
　　陈大章字明之号月陇旴人官至太仆少卿有诗名尤工行草【图绘寳鉴续纂】
　　洪钟
　　洪钟四嵗能作大字宪宗召见命书圣夀无疆钟握笔久之不动上曰汝容有不识者乎钟叩头曰臣非不识第此字不敢于地上书耳上命内侍舁几一挥而就【皇明世说新语】　江西通志曰钟字季和崇仁人年十八登治庚戌进士除中书舎人陞礼部员外郎崇仁洪钟四嵗随父入京至临清见牌坊大字题额索笔书之遂得字体至京师设肆鬻字宪宗闻之召见【治世余闻】
　　沈应竒
　　沈应竒字天瑞七嵗能大字以神童荐宪宗召试命书皇帝字应竒俯伏奏曰书皇帝字乞赐一几上竒之字复称防命授中书舎人时内阁万安奏当令读书不宜使有官遂改送顺天府学中正徳己夘乡试与修武宗实録成复授中书舎人【张时彻寜波志】
　　呉东升
　　呉东升成化间为百户善楷书刘士亨寄之诗云墨花香满研池头尽说能书老戸侯顾兔分毫犀授管冷金笺上字双钩【西湖游览志余】
　　杭城十门皆东升书额浄慈寺壁书南屛二大字结搆尤佳【杭州志】
　　陈防
　　陈防字文厚闽人成化辛卯乡贡性豪宕踈旷工诗善行草书达宦贵人求不能得至具酒脯属田父野叟反得之自号栖云叟【闽书】
　　支鉴
　　支鉴字汝同昆山人小楷学夏仲昭【书史防要】
　　洪昌
　　洪昌字汝言晋江人为常州府学训导经学纯正议论古雅长诗文善草书【闽书】
　　李厚
　　李厚字文山云南昆明人为三呉驿丞善楷书【祁阳县志】
　　黄暹
　　黄暹字孟东莆田人为祁阳县儒学训导善书画能吟咏【祁阳志】
　　涂端
　　涂端字邦祥番禺人成化丁未进士授编修陞修撰以文学着声性豪宕不羁尤善书法【广东通志】
　　呉佐
　　呉佐成化乙酉举人授岳州通判工书法善吟咏【平湖志】
　　华清
　　华清字廉夫应城人成化八年进士为苏州府推官工书画善吟咏【马龠徳安府志】
　　史琳
　　史琳字天瑞余姚人成化丙戌进士官至右都御史赠太子少保善书【分省人物考】
　　陶成
　　陶成字懋学成化辛卯举人工诗书篆隶号云湖散人【寳应志】
　　张西铭
　　张西铭字希载寜州人工诗文字颇类晋而加清劲成化己未进官至河南道御史【张绎临安府志】
　　陆渊之
　　陆渊之字克深上虞人成化中进士授礼部主事出知叙州府后参政河南进右布政使笃行好学诗文古意书善行草【孙鑛绍兴志】
　　李旻
　　李旻字同仁益都人善行草书成化中领乡荐授同州守改潞州【分省人物考】
　　施槃
　　施槃字彦器号新斋成化甲辰进士官至山东按察副使工草书人共珍之【袁应祺黄岩县志】
　　赵子禧
　　赵子禧字庆夫鹤庆府人成化十四年由举人为建水州儒学训导有文学习草字草字清劲可爱【张绎临安府志】
　　徐愽
　　徐愽嘉定人【字徳宏号竹居徐忭弟】嘉定人成化中以监察御史出知巴东县卓有声誉工书法【湖广总志】
　　周庚
　　周庚字原已初名京呉县人家世业医而庚善读书工古文词善行楷成化中以名医征歴官太医院院判【苏州志】
　　陆銮
　　陆銮字克和七嵗能诗歌成化间以善书征授鸿胪序班【平湖志】
　　倪祚
　　倪祚攻诗善真行书【秦梁无锡志】
　　莫懋
　　莫懋字云楼无锡人好为张旭狂草【秦梁无锡志】
　　王佑
　　王佑字彦贞雅尚文学所交皆一时才俊尤善草隶吟咏别号谷道人【杨徳政建阳志】
　　张干
　　张干字惟健太仓人能作大字州初立时诸题额俱出其手以荐入仁智殿【太仓州志】
　　史循
