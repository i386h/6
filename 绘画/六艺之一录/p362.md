<!-- { "loadSidebar": true } -->
　　唐史称侍臣请集太宗文章太宗不许曰人主患无徳政文章何为因斯言而观其用心岂欲以区区翰墨传世者哉而于兰亭一纸之微乃设诈谋命翼赚取于辨才溺于嗜好之笃顾与中主无异何其惑也然以人主之尊不以威廹势取而委曲求之于一老僧其用心亦厚矣玩之没身纳诸陵寝石函铁匣锢于山陵之下其藏防亦固矣而数百年之后不免为有力者所发则夫世之纵意非可欲取之不遗余力而谓可以守而不失者岂非大惑也哉此可见为天下所同欲之物茍非其所宜有虽人主不能长守惟不溺于物者乃能不为物所累圗之工否不足论而斯理观者所宜识也圗今蓄于萧君彦祥彦祥好学之士其尚以是观之十七年二月六日方孝孺书
　　家藏宋搨兰亭叙跋
　　张懐瓘品行书推右军第一姜防以兰亭记又右军行书之第一自唐以来临摹家咸宗之及攷张彦逺所释二王记札右军行书不下三十余纸非不各擅精妍而意匠笔先韵浮影表无如兹廿八行之美备者也窦臮书赋留连于兴酣延之纪原咄嗟其神助亶不诬耳余所藏宋搨禊帖十有二本虽填影手限镌刻工悬木石质分楮墨拓异未必尽探骊额而优孟衣冠具在尚可即似求真窃尝疑之右军醒后所书数百十本唐初应传播人间即逊禊日染翰当不在禇欧诸公下临摹家曷无一及者岂右军续书行欵体势规规初本亦如今临搨相因久而莫辨遂无别録可叅证异同耶然其有意无意之妙在诸本亦各有所得当时用笔果有如袁裒所谓内擫而收敛故森严有法者乎抑尧章所贵浓纎间出血脉相连筋骨老健风神洒落者乎世不能不第一右军行书行书独能不第一兹廿八行哉昔人云庄子善用虚能以其虚虚天下之实太史公善用实能以其实实天下之虚余于兰亭叙书法亦云蜀秀岩隠史胡世安识
　　书家藏旧跋兰亭卷后
　　此卷前本风神超俊次本气骨庄凝摹刻雅称致佳赵文敏十三跋今仅存五细玩之盖于禊帖大有觧防因而拟之以成其变化者丰道生谓赵公深入右军之室但结构匾濶近俗以此与王不同识破此病学其笔法而于结构则専取太清楼脩内司星鳯楼所刻二王佳帖及集书诸刻宗之则其密迩永和岂但虎贲之于中郎而已此可谓深知文敏者若兹卷结构几几乎从心不逾矩矣丰考功而在宁复有遗议欤蜀仙井菊潭安题
　　跋别集旧搨兰亭帖
　　首本字完与米元章所购苏氏本笔法畧彷佛但岭字无山向之及痛字不缺是异耳疑亦褚河南所临搨次本淡末钤章久不可辨首行少防字其他字画亦微有阙白处十二行世字至十六行将字有斜裂痕丰神隐秀当亦沿定武三本在二本伯仲间而筋骨匀润韵致悠闲似胜之苐非初搨耳皆莫能考其所自出岷峨逸史处静甫安书于燕都蜀馆之客竹居
　　窦臮述书赋
　　穷极奥防逸少之始虎变而百兽跧风加而众草靡肯綮游刃神明合理虽兴酣兰亭墨仰池水武未尽善韶乃尽美犹以为登防山之崇高知羣阜之迤逦逮乎作程昭彰褒贬无方秾不短纎不长信古今之独立岂末学而能
　　唐武平一法书记
　　太宗于右军之书特留睿赏贞观初下诏购求殆尽遗逸万机之暇备加执玩兰亭乐毅尤闻寳重尝令汤普彻等搨兰亭赐梁公房元龄以下八人普彻窃搨以出故在外传之
　　宋姜防续书谱
　　夫临摹之际毫髪失真则精神顿异所贵详谨世所有兰亭何翅数十而定武为最佳然定武有数様今取诸本叅之位置长短小大无有不同而肥瘠刚柔工拙要妙之处如人之面无有一同者以此知定武虽石刻又未必得真迹之风神矣字书全以风神超迈为主刻之金石其可苟哉
　　字有藏锋出锋之异粲然盈楮欲其首尾相应上下相接为佳黄庭小楷与乐毅论不同东方画讃又与兰亭殊指一时下笔各有其势固应尔也
　　明觧缙书学详説
　　昔右军之叙兰亭字既尽美尤善布置所谓增一分太长亏一分太短鱼鬛鸟翅花须蝶芒油然粲然各止其其所纵横曲折无不如意毫髪之间真无遗憾近时惟赵文敏公深得其防而詹逸庵之于署书亦然学者当视其精微得之
　　宋曾巩后耳目志
　　脩禊序崇山峻领汉书张耳传南有五领之戍领字不从山与岭同黄长睿校真诰中云领山领也凡山有脊脊有路可越如马之项领故古但作领字
　　安载按史记李延年善歌为变新声而上方兴天地祠欲造乐诗歌之延年善承意次初诗因知此序字所自本非误笔也并识之
　　王栐燕翼贻谋録
　　太宗皇帝命内侍裴愈与山隂令李易直访王羲之兰亭旧迹其流杯脩禊处在越州僧子谦因请建寺于旧地以藏御札至至道二年二月壬辰诏从子谦请赐寺名天章仍以御书赐之
　　陆务观老学庵笔记
　　史丞相言高庙尝临兰亭赐寿皇于建邸后有批字云可依此临五百本来看葢两宫笃学如此
　　一角编
　　跋宋搨定武淳化二本
　　兰亭无下搨宋搨乃致佳矣此二本以前本为上以其神采焕然纸墨精好当时定武损本也次本为淳化刻余生平所未见意亦秋壑所藏各种之一耳戊戌仲春观于长安旅舍因题董其昌书
　　周幼闻跋家藏旧搨兰亭
　　右宋纸本亦嘉兴钱梅仙先生故物余既购曹娥帖彼人复以此帖归余笔法少逊何氏然风神气韵似胜国子监刻也高七寸六分濶三寸七分有朱文钱嘏印信印善本委角印彭城壶卢印嘏字方印白文洛阳忠孝家长方印
　　元吴仲圭临兰亭跋
　　定武兰亭月江子固各拥善本但月江墨气欠佳子固两字缺左未为全璧今友兄仲圭妙合二家手自登石真连城之希寳也倪瓉记
　　赵文敏文衡山临兰亭合卷跋
　　赵文敏兰亭真迹
　　子昻临
　　白宋笺纸本高七尺五寸濶三寸七分末纸只濶三寸一分有朱文赵氏圗印大雅长印赵氏子昻方印
　　文衡山兰亭真迹
　　暇日偶与子传言及古兰亭戱为冩此虽乏形似而典则犹存观者当求之骊黄牝牡之外也癸卯四月十七日徴明记
　　宣徳镜面纸本高七寸五分濶三寸八分有朱文徴明聨珠小印
　　赵吴兴一生书兰亭叙不知几百本即余所见己及三四十卷矣然皆定武肥本笔法徴仲不甚学兰亭而善学兰亭以其不相似此与吴兴所得各有门庭若以不相似为得髓又是痴人前说梦也董其昌书
　　吴孝甫所藏定武损本兰亭不一而足是卷前后二搨较然殊观无容低昻孝甫又以赵文敏文徴仲手迹葺为合璧遂成重器当必有好事者据舷欲溺以购之也戊戌六月八日得观于长安因识之周祖
　　兰亭善本世所罕覩此二搨浓淡异致皆有古色暎人眉睫赵文二公笔意亦分浓淡而韵致洒然于书学可谓功深力到矣彚集成卷上下千载间相继美信可寳也朱之蕃书
　　古今临兰亭而得右军笔意者惟赵吴兴一人而已余往年有吴兴得意兰亭一本乃为仇伯寿临者笔意飞动无一画非右军忽尔失去反覆思之数年常形于梦寐今春偶有客擕吴兴临兰亭本来售者展眎之与余昔所藏者无异因知子昻平生临兰亭工夫最多得意者故不一而足耳值空囊未能购得无何为吾友吴孝甫得之物各有主岂不信然孝甫制成一卷前列定武墨本后续以文徴仲临本遂成三絶嗟嗟此帖诚得其所矣孝甫见秋风起将买棹南还余故借观久之书数字识之以为他日之话柄云明万歴戊戌重九日濠梁朱宗吉跋于竹馆中
　　右寳晋册新安一巨姓托其转售于余余观前后二搨古泽古香迸露楮墨赵文二迹复精神奕奕遂罄数年砚田易之原装作横卷余按割纹乃是册页因仍其旧法用宣徳纸装潢旧香柟木面賛曰鱼弄新姿鹤铩晴翮命轻孟坚计赚萧翼前定武石后淳化刻赵也升堂文不践迹识昌继祖殿蕃详吉多幸兼收永保勿失雍正己酉【阙】月【阙】日钱塘周二学
　　式古堂书画彚攷兰亭叙目
　　开皇兰亭本【赵孟吁观　周驰观　袁裒观　吾衍观　游景仁题　吴文贵观　孙承泽题曹溶题】
　　别本兰亭姜白石题摹右军真迹本【姜防识玉识】定武兰亭古本【许将阅　王安礼黄庆基同阅朱光裔李之仪观　李秬王景通同观　王景脩张太宁同观　张保清冯泽纵观王景脩题　王容题　炳五题　王守诚观并重识　愿学斋书　危素识　熊梦祥书　张绅识　倪瓉诗　高啓题　王彞识　张适　外録兰亭愽议】
　　神龙兰亭叙【外録瑚网二则】
　　定武兰亭卷【赵子固藏落水本　范仲淹题　苏子美观　郭雍书　邓襄题　米友仁观　兰亭纪临传　刘汶书　杜本观　许大同识　吴锳观　胡翰姜焴同观　苏伯衡识郑涛记　王猷定观　项圣谟记】
　　定武兰亭本【山谷二跋】
　　宋御府搨定武兰亭巻【宋高宗题　游景仁墨迹题　何处恬书】宋搨禇摹兰亭米跋本【米芾审定　游景仁墨迹题】
　　宋搨定武不损本
　　定武禊帖五字未损本【荥芑跋　陈绎曽书　王士熈诗　陈绎曽诗　六研斋笔记】
　　定武兰亭五字不损本【寅亮存存斋同览　贯通彭恵廸张观国米芾同观　寅亮勤中孟坚冲道信道同观　畴斋三题赵孟頫书　邓文原孟吁王一初同观　刘致观　袁桷书　贡奎观　元明善记　崔濬尹彬同观岳至记　吴善跋　张仲寿二题　张丑】定武兰亭薛师正正本【五字不损防字全存少剥　王肯堂跋】宋搨刘贵妃并内侍张延礼兰亭合卷【宋折裱游景仁墨迹三跋】
　　宋搨兰亭卷【宋折裱临江王摹本游景仁墨迹题　机】
　　定武损本兰亭僧茂宗作圗合本【傅朋观　孙觌览　俞镇观邓文原　柯九思跋　韩性　文徴明识　竹斋王佐跋　瑚网】
　　定武兰亭赵承防十六跋静心本【上有王晓印章五字损本　彦升　持国和叔次道同观　施商辅　俞松记赵孟頫十六跋　揭傒斯题　康里巙题　张天雨　王书瑚网】
　　定武兰亭赵子昻十三跋独孤本【五字已损　赵子昻十三跋】定武真搨兰亭卷【王顺伯藏本　朱熹题　李大性　定之　黄荦书　何剡丁端祖乔行简赵崇宪滕强恕杨汝明陈贵谦真徳秀同观　张钧刘爚任希夷薛极薛绂胡榘赵希昔同观李日华】
　　毛仲益所藏兰亭叙【陆游书】
　　成都石本兰亭集序【广川书防】
　　复州裂本兰亭【卷首钱霅川作赚兰亭圗　钱选诗　赵子崧观　瑚网】兰亭旧刻并赚兰亭圗合本【吴景文藏　柯九思观　赵雍　岩观干文传题　郑元祐题　钱良右　陈方题　焦粲　释祖偁诗　福聚题　知玉成　郑僖　陆友题　张渊题　俞焯诗　黄公望　陈深书释若舟书　释廷俊题　郑元善观　张逊题李纉识　高元复梅屋道人书古】
　　宋搨玉枕兰亭【孙承泽题黄机题】
　　玉枕兰亭帖【王祎跋　王佐记瑚网二则】
　　玉枕兰亭福州本【陈衎跋　徐渤跋周密志雅堂杂抄】
　　宋淮海桑世昌兰亭愽议
　　元陶宗仪兰亭诸刻考
　　明胡若思兰亭诸本考
　　兰亭墨迹
　　禇摹禊帖【易简题　章惇观　富弼观　范仲淹题　襄题　尧臣题　沈遘章岵晏崇共观　裴煜题　当世题　薛嗣昌题　许彦先观　范纯粹　范子竒题　纯老彦祖巨源成伯子雍完夫正仲子中敏甫子瞻子由同观　吕大防观　葛苹　米芾　苏寳　米友仁跋　徐珵题　李应祯题　米襄阳志林　弇州山人藁】
