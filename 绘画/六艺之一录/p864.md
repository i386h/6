<!-- { "loadSidebar": true } -->
　　吴天玺元年纪功碑亦名天发神防旧在岩山石冈山谦之丹阳记岩山东有大碣石长二丈折爲三今其石移置学舍中累之髙止数尺谦之盖神其説尔碑文倒置错误不可读今依祥符周在浚雪客考定装潢之相传文出华覈予为雪客撰碑考序已辨其非矣观其字在篆隶之间虽古而近拙亦未必定出于皇象手迹也金陵琐事谓是苏建书不知何防
　　晋汲县齐太公二碑跋
　　汲县古朝歌地相传师尚父旧居也遗碑一表一表在县治西南隅晋武帝太康十年三月尚父裔孙范阳卢无忌来为汲令刻石碑在县西北三十里庙中北魏孝静帝武定六年四月立石司农卿穆子容正书按李白诗云朝歌屠叟辞棘津八十西来钓渭濵而韩婴诗外传称文王举太公时公年七十二与李诗不合无忌表曰康王六年齐太公望卒按尚书顾命有齐侯吕伋文则伋巳嗣公爲侯非卒于康王时也然则金石之文亦有不足信者
　　晋平西将军周孝侯碑跋
　　宜兴县周孝侯碑相传平原内史陆士衡撰文防稽内史王逸少书孝侯战殁而碑辞云元康九年旧疾増加奄捐馆舍乖谬已甚然书法亦不恶但假逸少之名是为不知量矣末题元和六年歳辛卯十一月承奉郎守义兴县令陈从谏重树疑文字皆此君伪托尔
　　晋王大令保母甎志宋搨本跋
　　昆山徐尚书原一初得王子敬保母甎志予往观焉验是宋嘉泰间拓本经羣贤鉴定鄱阳姜尧章尤赏之连书十一跋于后尚书以晋石墨难得出白金十镒易之是日同观者慈溪姜宸英西溟晋江黄虞稷俞邰秀水沈廷文元衡也志出于嘉泰壬戌钱清王畿获之防稽山樵樵人获之黄閍兴寜中保母地也按保母之名见礼内则郑司农谓安其居处者仪礼丧服缌麻三月爲乳母子夏传曰何以缌也以名服也郑注以为养子者有它故贱者代之慈已盖慈母必父之妾保母乳母以贱者代母或自有所从之夫子敬云归王氏匪主右军而言可知也黄閍不见于施宿张淏二志尔雅閍谓之门閍祊同庙门亦巷门也甎出土时已断为四归于畿又断爲五合而搨之宜有裂纹而仍若不断者信夫搨手之良非今工匠所能及也归徳安世凤撰墨林快事诋其字不佳语不伦然尧章精于书法其于禊帖绛帖评隲不爽谓是本有七美与兰亭不少异且言必大令自刻倾倒至矣又云有人刻别本以乱真然则安君所见母乃别本拙恶者乎予惟尧章之言是信语尚书寳藏之母爲豪者所夺可尔












　　六艺之一録续编卷二
　　钦定四库全书
　　六艺之一録续编卷三　　　　钱唐倪涛撰
　　石刻题跋
　　朱彛尊竹垞甫曝书亭集
　　梁始兴安成二王墓碑跋
　　康熙辛酉江南试士既毕为摄山之防出郭道经黄城村梁侍中司徒骠骑将军始兴忠武王憺墓在焉王太祖第十一子都督荆湘等六州军事有惠政州民歌之所云始兴王民之爹是巳薨于普通三年碑辞侍中徐勉撰贝义渊书又东北甘家巷梁赠侍中司空安成康王秀墓在焉王太祖第七子以中卫将军领宗正卿寻都督郢司霍三州军事迁雍梁等四州军事亦多惠政天监十七年薨于竟陵归丧京师故吏谯郡夏侯亶表请立碑诏许之于是名士防王门者东海王僧孺吴郡陆倕彭城刘孝绰河东裴子野各制其文今存碑二其一全泐惟孝绰一碑结衔石上可辨书之者亦贝义渊也二王同母俱以孝悌闻于时又皆好文安成招刘孝标撰类苑始兴降意接士尝与賔客连榻而坐史臣合传比于汉之河间东平其也兆基匪逺虽宰木已尽而麟辟邪赑屃犹存苐穹碑将仆势不能支椎拓之工莫敢措手观者亦惮于久立也昔欧阳子着集古録扵萧梁止収智藏法师一碑而此三碑在建康都防之区汴京承平日度石尚坚立顾反遗之何与义渊爵里未详广韵注贝氏不载姓源郑樵姓氏畧于贝氏则引宋登科记有常州贝寳明永嘉方日升补注黄公绍韵防引千家姓韵谱云贝氏望清河古有贝独坐晋有术士贝灵该不及义渊罗泌国名记谓贝氏吴越多此姓本诸左传郥氏按春秋传昭公十九年楚子之在蔡也郥阳封人之女奔之生太子建杜预注郥阳蔡邑二十三年传称楚太子之母在郥召吴人而启之冬十月吴太子诸樊入郥杜预注曰郥郥阳也定公十三年传称齐侯卫侯次于垂葭实郥氏杜预注垂葭改名郥氏髙平钜野县西南有郥亭然説文玉篇类篇俱无郥字第有鄓字今南北国子监本悉更鄓为郥不典孰甚焉惟唐长安所镌石经仍作鄓字足以正其误矣予念六代刋石之文南朝更为难得爰取孝绰文并手模始兴碑残字书之册而识其末
　　茅山许长史旧馆碑跋
　　陶隐居书许长史谧旧馆碑拓本观于烂溪潘氏隐居以工草隶闻见于史传尝与梁武帝论书连章累牍载诸法书要録袁昻书评谓如吴兴小儿形容虽未成长而骨体甚骏快窦臮赋则云髙爽宻自然摆阖今翫是碑笔与手会信昔贤之言不诬碑立于梁普通三年至唐大厯十三年中山刘明素以文字将湮重加洗刻使原碑而在骏快髙爽当更倍此矣
　　魏鲁郡太守张猛龙碑跋
　　右魏鲁郡太守张猛龙碑建自正光三年其得列孔林者以当日有兴起学校之功也吾于是乎有感孔子之道若日月然万物宜无不向照乃或叛而之佛老何与盖诛赏者治世之权圣人者是非所从出也春秋之作所以诛乱臣贼子者至矣天下之人非者尝多是者尝少惧无逃于圣人之诛独佛老以无所可否之言畅其清净寂灭之防为恒情所乐闻而圣人者乱世之所恶也元魏之俗事佛尤甚斩山以为窟范金以爲像九层之台万金之液竭民力事之及其既成靡不刋石勒铭以纪功徳斯时也又安知有圣人之道哉猛龙为西平武公轨八世孙方晋之朝士崇尚庄老独武公在凉州徴胄子五百人立学校春秋行乡射礼而猛龙克循祖父之教修圣人之学于举世不为之时使讲习之音再闻于阙里噫可传也予留大同问拓拔氏故都观所凿佛宫穹碑巨碣已无存者而斯碑在孔氏之庭歴千年不壊虽更歴千年知莫有徙而去之者此予所为感也呜呼为政之君子可以知所务矣
　　魏李仲璇修孔子庙碑跋
　　右曲阜县修孔子庙碑魏兖州刺史李仲璇撰文并书孝静帝兴和二年十二月立石杏坛之下碑尚完好杂大小篆分隶于正书中盖自太武始光间初造新字千余颁之逺迩以为楷式一时风尚乖别此江著作式所云世易风移文字改变俗学鄙习惑于时者也曩覩太原风峪髙齐时镌石柱佛经亦多类是斯亦穿凿失伦矣仲璇魏书有传自兖州还除将作大匠卒赠骠骑大将军仪同三司青州刺史
　　北齐少林寺碑跋
　　右碑北齐后主武平元年正月立于嵩山少林寺文本正书杂用大小篆八分法北朝碑多类此书家嫌其乖劣然以拙笔见古与后代専逞姿媚者不同也碑后列劝化主邑师邑子都维那忠正北面像主□主多人中有张黄头马黄头按北史防雅小字黄头则黄头命名亦当时习俗然尔□主揆之以义当属斋字但説文玉篇汗简等书皆无之吾不敢知也曹上舍仲经好古金石文特装界为册跋其尾焉
　　宇文周华岳碑跋
　　后周华岳颂立于武帝天和二年在今华隂县西金天王庙中碑于题后结衔曰使持节骠骑大将军大都督开府仪同三司司宗治内史临淄县开国公万纽于瑾造此文车骑大将军仪同三司县伯大夫赵兴郡守白石县开国男南阳赵文渊字徳本奉勅书万纽于瑾者唐瑾也爲燕公于谨器重白文帝言瑾学行兼修愿与之同姓结为兄弟文帝乃赐姓万纽于氏庭罗子孙行弟侄之敬时瑾已位开府矣进爵临淄县伯周制封郡县五等爵者皆加开国授大将军开府仪同者并加使持节大都督其曰司宗者武帝保定四年更礼部称司宗也复姓古有之三字姓始于代北魏书官氏志载有勿狃于氏纽作忸勿疑万字之譌赐此姓者洛阳则于谨猗氏则樊深匪特唐瑾也文渊于大统十年追论立义功封白石县男邑二百户迁县伯下大夫加仪同三司天和元年露寝成以题牓功増邑二百户北史更渊曰深避唐髙祖讳也史称其楷隶雅有钟王之则今观是碑殆非虚誉云
　　后周幽州刺史赠少保豆卢恩碑跋
　　右周少保豆卢恩碑康熙嵗戊子观于稼堂潘氏书屋恩本前燕支庶姓慕容氏与兄同州刺史封楚国公赠太保寜先后立功碑云恩字永恩北史后周书俱阙其名止书其字永恩附见寜传惜也后幅漫漶不能卒读矣宇文建国用苏绰卢辩辈议礼諡法不轻假人即宗子维藩弗隐恶徳如晋公防曰荡齐王宪曰炀卫王直毕王贤曰刺赵王招曰僭陈王纯曰惑越王盛曰野代王逹曰奰纪王康曰厉而豆卢兄弟或易名以昭或易名以敬诚厚幸矣稼堂曰昭乎哉子之言也曷书之于是乎书
　　真定府龙藏寺隋碑跋
　　真定府治东龙兴寺隋龙藏寺故址也寺剏于开皇六年恒州刺史鄂国公金城王孝立石齐开府长兼行叅军九门张公礼撰文恒州齐亡后入于周周又亡入于隋而公礼仍书齐官君子不忘其故国于称名见之矣流传宋太祖曽幸其地寺重建于干徳元年龙兴之额所由更也然欧阳子着集古録称龙藏寺已废遗碑在常山府署之门则嘉祐间碑犹在寺外也今入门有殿殿北阁五层广九楹崇十有三丈中奉观世音像髙七丈三尺臂四十有二土人目爲大佛寺碑亦具存而终南山释道宣撰神州寺塔録铺叙佛像顾不及焉何哉若夫隋之碑存于今者寡矣装界而藏诸也可题僞刻李卫公告西岳文【按文内石抹宜孙应改□穆噜伊逊因题识故仍其旧】王侯将相时至则居之虽豪杰之士不能预信于平日也刘季起沛上众推择可为沛令者萧曹等皆文吏自爱恐事不就尽让季当其时安能必后之相季封鄼平阳哉刘伯温羁管绍兴感愤至欲自杀又尝为石抹宜孙所用初未有佐命之思而或谓其在西湖望见云物曰后十年有帝者出吾当佐之殆妄也世传李卫公未遇为文告西岳神意在取天下次则择主而事若防时预以帝王自许者然考之史卫公初仕隋为殿内直长寻为马邑丞唐髙祖击突厥卫公察其有非常志乃自锁上急变新旧唐书所载略同可谓不知天命之尤者亦安得于未遇时逆知为唐佐命出入将相乎其事虽见李肇国史补而告文不知何人所作其云斩大王之头焚其庙宇此岂卫公之言昧者从而刻之石按欧阳赵氏所録皆无之盖近代作伪者为之真妄男子也
　　唐太宗晋祠碑铭跋
　　唐太宗自晋祠兴师定天下贞观二十一年七月御制碑文及铭勒石于叔虞祠东隅碑隂列长孙无忌萧瑀李勣张亮李道宗杨师道马周衔名后人覆之以亭而庸工以字画上石稍浅遂刻而深之帝尝自述作书之法惟求骨力骨力既得形势自生不意为庸工改凿而骨力形势俱失矣予尝五至祠下辄摩挲是碑览古兴怀集少陵野老诗句文章千古事社稷一戎衣书于庭柱富平李因笃子徳见而赏其工因遗书与予定交于其归也拓铭一本赠之而书其后
　　唐骑都尉李君碑跋
　　同里曹生仲经嗜金石文手拓同州李君碑示予纸墨精善对之眼明碑未详书者姓氏观其峻利秀逸非王知敬殷仲容不能造诣及此李君讳文字纬东汉以后字必以两字称一字者罕矣载于唐书房元龄字乔顔师古字籀李众字师李琇字琇张廵字廵郭曜字曜宇文审字审李恢字祚李条字坚窦思仁字恕张义方字仪此外不多见也
　　唐郭君碑跋
