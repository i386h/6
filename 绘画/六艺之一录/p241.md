<!-- { "loadSidebar": true } -->
　　右宋王象之舆地碑目乃舆地碑记之目也舆地碑记未见全书兹仅録其目耳本书四卷因其卷帙繁重故析为八卷实未尝有更移也但所见抄本讹误颇多虽随文改正然尚有可疑之处亦姑仍其旧以俟慱雅君子再为删订焉













　　六艺之一録卷一百八
　　钦定四库全书
　　六艺之一録卷一百九　　　钱唐倪涛撰
　　石刻文字八十五【武林石刻】
　　圣祖仁皇帝御书碑
　　圣因寺　在锦带桥西孤山之南康熙四十六年
　　圣祖仁皇帝南巡幸浙臣民欣忭爱戴遂于斯地恭建行宫　　　【雍正五年以巡抚李卫奏奉防改为圣因寺】
　　驻跸旬日
　　亲洒宸翰书扁额对联正中
　　御题曰澄观斋联云
　　云窓静挹峰峦秀
　　花径平分松竹香进内
　　御题曰涵清居联云
　　入座烟岚铺锦绣
　　隔帘云树绕楼台进东
　　御题曰西湖山房联云
　　苍霭望中收四面湖光依几席
　　薰风行处徧六桥花栁问桑麻更东
　　御题曰揽胜斋联云
　　花雨润时沾翰墨
　　竹风清处韵琴书进西为花园有亭
　　御题光碧二字联云
　　千峰林影帘前月
　　四壁湖光镜里天有楼曰万嵗楼
　　御题云岫二字联云
　　螺尖滴翠峰千叠
　　鸾尾凌霄竹万竿又
　　御书程子诗一联云万物静观皆自得四时佳兴与人同圣制行宫中望吴山诗云槛外青山纵目收繁花初露叶新稠更教染烟云色添得窓前翠欲流
　　渟泉　在圣因寺园内岩石下寒碧一澄彻如鉴
　　御题曰渟泉石壁摩崖刻
　　圣制诗一首临池依雅则采秀在山青每念风波息心宽与水平内方丈西为
　　御碑亭旧名双桂亭巡抚李卫恭摹
　　御书扁额勒石崇奉又树穹碑恭摹
　　世宗宪皇帝御书泽永湖山四字
　　敷文书院　在鳯凰山西岭宋为报恩寺元废明治十三年浙江右防政周本因废寺旧址改建万松书院嵗久尽圯康熙十年巡抚范承谟重建康熙五十五年巡抚徐元梦奉
　　圣祖仁皇帝御书浙水敷文四大字敬悬中堂并勒石焉崇文书院　在跨虹桥康熙四十四年
　　圣祖仁皇帝御题正学阐教四字
　　赐为额爰鼎新之榜曰崇文中为飨堂辟其左为亭敬摹御书勒石崇奉
　　钱王祠　在涌金门外旧名表忠观　雍正五年
　　勅封诚应武肃王总督李卫饬属员重建于正殿之前
　　构堂三楹恭奉
　　圣祖仁皇帝御书保障江山四大字勒诸贞珉以旌灵爽褒忠亭　在孤山路口关帝庙左为前分巡温处道陈丹赤建丹赤死祖勲之难康熙三十三年
　　诏赠通政司通政使諡曰忠毅
　　圣祖仁皇帝御书名垂青史四字以赐因建是亭恭摹勒
　　石
　　钱塘江　康熙三十八年恭逢
　　圣祖仁皇帝巡幸浙江
　　御制钱塘江潮诗一首
　　相传氷岸雪崖势滚滚掀翻涌怒涛风静不闻千里浪三临越地识江臯
　　康熙四十六年
　　圣驾再巡至浙由江上幸云栖舟中
　　御制诗一首
　　鸟道沿江闻信潮石头恬静有归桡转移至险看洄洑尽得人防莫失调
　　大观台　在紫阳山之巅
　　圣祖仁皇帝尝驻跸于此
　　御制诗一首
　　左控长江右控湖万家烟火接康衢偶来絶顶凭虚望似向云霄展画图【勒石亭中】
　　湖心亭　居全湖中心四面临水上为层楼四望羣山环立如屏　康熙三十八年
　　圣祖仁皇帝临幸西湖
　　御书静观万类四字
　　御制五言律诗
　　湖光开潋灔临幸及芳时微翠堆山色轻香拂水湄浮云看自动画鹢觉平移静坐观羣类资生得所宜
　　御书天然图画额
　　御制五言絶句一首
　　水上起楼台湖面平如镜春风吟栁条逺与山光映
　　皆恭摹勒石亭中以垂万古
　　放鹤亭　在孤山之隂宋和靖处士林逋之故庐也有墓在焉上多古梅康熙三十八年
　　圣祖仁皇帝驾幸亭中
　　御制五言诗一首
　　处士人何在山前夕照来亭空不见鹤磴古尚留梅杨栁萦烟嫩棠梨遇雨开今朝闲系艇还是爱贤才
　　御书放鹤扁额并舞鹤赋大字一幅恭勒穹碑建亭于放
　　鹤亭之上
　　玉泉　在清涟寺色清而味甘甃石为池方广三丈许清澂见底中畜五色鱼　康熙三十八年
　　圣祖仁皇帝南巡幸寺
　　御制七言诗一首
　　度岭穿云路始平停镳聊憩小池清防鱼自有悠然意岂识乾坤造物宏
　　虎跑泉　在大慈定慧禅寺俗称虎跑寺万厯杭州府志云虎跑泉在大慈山上泉清渫而甘寒与龙井玉泉相伯仲　康熙二十八年春
　　圣祖仁皇帝南巡幸寺
　　御制虎跑泉诗一首并序
　　西湖自昔画舫笙歌之地朕兹行志本省方止一览其山川风土未尝片刻停尚食但饮虎跑泉水一勺耳
　　松林带余雪空山啼百舌石溜响涓涓寒泉自清洁
　　三十八年春
　　圣驾再幸西湖复至虎跑又
　　御制七言诗一首
　　灵泉涌地寒侵骨胜迹名髙着虎跑似恐被人频汲取一清逈出山防　　　恭摹勒石立于泉上西溪　在西湖北山之隂由寳石山背陆行绕秦亭山沿山十八里为宋时辇路抵留下相传髙宗定都临安时欲居此后卜地于凤凰山遂云西溪且留下因名　康熙三十八年
　　圣祖仁皇帝驾幸西溪
　　御制五言诗一首
　　十里清溪曲修皇入望森暖催梅信早水落草痕深俗借鱼为业园饶笋作林民风爱淳朴不厌一登临
　　西湖十景
　　苏堤春晓　宋元祐间苏轼筑堤湖上自南山抵北山夹道植栁林希榜曰苏公堤　康熙三十八年恭遇
　　圣祖仁皇帝南巡
　　御书苏堤春晓为十景之首爰建亭于望山桥之南敬悬宸翰并勒贞珉于亭内
　　双峰挿云　南高北高两峰相去十余里中间层峦叠嶂列峙争雄而两峰独以高名山峰高出云表时露双尖宋人称两峰挿云　康熙三十八年
　　圣祖仁皇帝临幸西湖
　　御题十景改两峰为双峰构亭于行春桥侧适当两峰正
　　中崇奉
　　奎章并恭摹勒石
　　栁浪闻莺　栁浪桥宋时在清波门外聚景园中今已无考　康熙三十八年
　　圣祖仁皇帝御书栁浪闻莺扁额崇奉于涌金门之南创
　　建亭榭恭勒贞珉
　　花港观鱼　苏堤第三桥曰望山水名花港有宋内侍卢允升园凿池甃石引湖水其中畜异鱼数十种称花港观鱼今卢园久废建楼于花港之南奉悬
　　圣祖仁皇帝御书花港观鱼扁额楼北建
　　御书碑亭
　　曲院风荷　九里松傍旧有麯院宋时取金沙涧之水造麯以酿官酒其地多荷花旧称麯院荷风　康熙三十八年构亭于跨虹桥之北引流叠石为盘曲之势
　　圣祖仁皇帝亲洒宸翰改麯院为曲院易荷风为风荷恭
　　制扁额并勒贞珉
　　平湖秋月　宋祝穆方舆胜览序西湖十景首平湖秋月盖湖际秋而益澄月至秋而逾洁也宋时有龙王堂在苏堤三桥之南明季移建孤山路口据全湖之胜后圮　康熙三十八年
　　圣祖巡幸西湖建亭其址前为石台上悬
　　御书平湖秋月扁额旁构水轩恭摹
　　宸翰
　　南屏晓钟　南屏在净慈寺右兴教寺之后山寺钟初动山谷皆应盖兹山隆起内多空穴故传声独逺旧称南屏晩钟
　　圣祖仁皇帝御书十景易晩钟为晓钟盖夜气方清钟声忽起致足发人深省也建亭于寺门之前奉悬
　　睿藻并恭摹勒石于池北更建碑亭
　　三潭印月　名胜志云旧湖心寺外三塔鼎立相传湖中有三潭深不可测故建浮屠以镇之治间毁万厯间濬取葑泥绕潭作埂为放生池池外湖心仍置三塔以复三潭旧名月光映潭分塔为三故有三潭印月之目池上搆亭恭悬
　　御书扁额复建小亭于池北以奉
　　御碑
　　雷峰夕照　净慈寺北有山昔郡人雷就居之因名雷峰吴越王妃建塔于峰顶每当夕阳西坠塔影横空此景最佳故十景有雷峰夕照之目
　　圣祖仁皇帝御书改夕照为西照遂于雷峰之西筑亭以
　　奉扁额因摹穹碑于亭后
　　断桥残雪　出钱塘门循湖而行入白沙隄苐一桥曰防桥界于前后湖之中凡探梅孤山蜡屐过此辄值春雪未消不啻于玉山上行
　　圣祖仁皇帝御书断桥残雪爰于桥上构亭中悬宸翰更勒
　　御碑于桥北
　　云林寺　在武林山之隂北高峰下即灵隠寺康熙三十八年
　　圣祖仁皇帝南巡幸寺
　　御制灵隠寺诗一首
　　灵山含秀色鹫岭起嵯峨梵宇盘空出香云绕地多开襟对层碧下马抚烟萝羽卫闲来徃非同问法过
　　亲洒宸翰书云林二字
　　赐名云林寺三十八年
　　圣驾再幸云林
　　赐御书禅门法纪额又一联云
　　禅心澄水月
　　法鼔聚鱼龙
　　御制云林寺诗一首
　　无为几事少问俗驻林邱卫骑森严减炉烟靉叇浮鸟啼香界古花缀梵筵幽野径春风引轻铺细草柔
　　康熙二十八年
　　圣祖仁皇帝驾幸灵隠制飞来峰诗一首
　　岩岫崚嶒洞壑竒悬藤古木半迷离冷泉亭子清溪上谁识源头混混时
　　康熙三十八年
　　圣驾再幸云林制灵鹫诗一首
　　何处飞来一块石嵌空岩窦作玲珑下临巨涧淙淙冷上防长松谡谡风
　　康熙四十二年
　　圣驾又幸云林制再过鹫峰诗一首
　　爱此清幽一径深马随泉响入云林苍苔古洞何年凿脉脉韶光自赏心
　　右诗皆抚臣恭摹勒石崇奉于云林寺中
　　上天竺讲寺　在天竺山乳窦山北白云峰南康熙三十八年
　　圣祖仁皇帝南巡两幸寺中
　　赐御书法慈云额
　　御制重修天竺寺碑文
　　朕御厯凝庥心周区域省方设教跸驻湖山眷兹民力于东南讵止皇舆之名胜若乃因其旧迹无侈前观则天竺寺之所由以重修也粤惟鹫岭着于西方法轮则一竺峰丽于南国名刹维三固缁梵所薰修亦仙灵之窟宅潮音送响遥接普陀塔影横空长留舍利瑞光发于涧上竒木像大士之容白衣感夫梦中净域建看经之院或旱干间作禾麦告枯而旛盖来迎霔雨濡作有祷辄应无福不臻斯固歴晋宋以迄今斯亦载简编而可信意者能仁之量等于好生佛道之成关乎民隠推是指也不其伟欤将使般若之门随方而启仁寿之域举世咸登有其兴矣曷可废哉朕曩者亲奉
　　慈闱式临兹宇自芳湖而西顾望初地以南循辇过花迎旌回云卷岩深乳窦含真珠之寳光峰转飞来带琉璃之绀色百灵斯防七圣不迷旣祝我
　　皇太后寿履康宁复兾凡兹庶民室家盈庆然则释迦之慈与国家之布德岂有殊也顾念山灵如昔寺貌未新我
　　皇太后为国发心为民祈福特申
　　慈命重葺香林兹役之兴不妨民事凌云再焕将无干竺之灵匪日成功实笃坤元之庆恒沙国土偕常乐以同升亿万苍生享太平而无极是则我
　　皇太后之圣心依然迦释之心而于朕经营天下利济生民之心亦适有惬也夫
　　中天竺禅寺　在稽留峰北　康熙四十二年
　　圣祖仁皇帝南巡
　　驾幸寺中
　　御书灵竺慈縁四字额
　　净慈禅寺　在南山慧日峰下　康熙三十八年
　　圣祖仁皇帝南巡幸寺
　　御制由净慈寺经南屏诸山诗
　　纡曲南屏路欣随步辇来　【时奉　　皇太后观览】鸟飞惊玉仗花落防经台邃阁闻松籁踈篱迸竹胎双峰高不极更在白云隈
