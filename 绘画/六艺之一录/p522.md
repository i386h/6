<!-- { "loadSidebar": true } -->
　　书姓名于奏白曰刺或曰名纸唐曰门状　祢衡懐刺漫灭郭泰苻融赍刺入仇览房是也释名曰书姓名于奏白曰刺简以奏事白事故曰奏白今刺姓名于简上行平行皆用之或曰奏刺上行也今人谓之拜帖上行谓之手本通书曰禀帖文移之手本则又平行之称高彪传访马融融疾不见彪覆刺遗书谓取回其帖书其后以遗之也爵里刺即今之履歴手版也世语曰夏侯荣渊之五子也七嵗属文经目辄识魏文闻而请焉宾客百余人人各奏刺悉书其乡邑名氏世所谓爵里刺也荣一目遍览不谬今脚色手本履歴亦相谓为手版其亦古之奏刺者乎何思澄名纸必尽孔平仲谈苑曰古刺以纸书曰名纸李徳贵后人具衔候起居谓之门状补笔谈又曰大状老学庵曰元丰后盛行手刺又按周礼司刺掌三刺讯吏臣民此言讯也诗序风刺因作谏蹳剌从束刺从朿
　　刺亦曰谒　翟义传内谒径入师古曰内谒通名也曲礼问子曰可典谒矣张耳传上谒注上其谒而见也谢见再投啓事谓之温卷　渑水燕谈曰国初袭唐室士风举子见先达先投刺谓之请见既与之见他日再投啓事谓之谢见又数日再投啓事谓之温卷
　　骈缄曰双书　老学庵笔记曰骈俪笺啓与手书俱行者主于笺啓故谓手书为小简然犹觉为一缄已而或厄于书吏不能俱达于是骈缄之谓之双书绍兴初赵相元镇贵重时方多故人恐不暇尽观双书乃以爵里或更作一单纸直叙所请而并上之谓之品字封今自两司以下通函两台必作大小两啓亦双书之遗帖经以试曰试帖举人总括经文以应帖试曰帖括唐调露二年考功员外郎刘思立请帖经及试杂文宗时杨玚奏问以孤经絶句请今并帖平文后举人乃总括经文类聚之诵习以应帖试谓之帖括今縁以为八股制义之称
　　器用　碑帖　帖刻于石而榻之曰法帖
　　自有石经碑刻应有榻帖未著称蔡邕传言观及摹者车日有千两摹则今之墨榻也防要贞观六年正月命整理御府古今工书钟王等真迹得一千五百一十卷开元六年整理数同十六年内出二王真迹及芝昶等石迹一百六十卷付集贤院依文榻两本进内分赐诸王两本者分真迹与真草迹也真迹卷帙以贞观字为印缝真草迹令褚遂良真书小字帖纸影之所谓榻影不知比今何法也若但描临安能逼肖邪当时亦呼榻写兰亭一本入昭陵又一本太平安乐公主奏借出外榻写遂失所在六典文馆榻书三人习其法也意其兼学双钩过朱之法乎褚遂良传帝方慕羲之故帖莫质真伪遂良独论所出无舛冐登善影本今犹相传宋自太平兴国诏访笔迹于是荆湖献张芝草书潭州献唐明皇所书道林寺王乔观碑升州献二王及桓温等十八家石版书迹七年钱惟治以钟王等墨迹七轴献钱昱献钟王墨迹八轴旧説六百年而神去七百年而纸坏以淳化四年四月之勒上距魏晋约五百余年冀得其真如米所评又寥寥矣元祐中刘次庄为法帖释文十卷靖国初刘焘续之淳熙中刻秘阁续法帖宋至我生之初不满五百年而宋初榻阁帖遂为希有价值千金余曽在陈睂公顽仙庐见一本乃董宰宗伯藏者防有黄山谷朱书释文字体微肥又一在嘉兴项氏石经已混陜碑在西安府学不必汉魏多是唐郑覃书蜀母昭裔所书石经今有注宋向拱镇长安摹榻二千余本民以为害往往镵削其字韩缜修霸桥督工急民磨碑石供之罹此二厄全者遂少世所谓曹全碑则汉碑之至明者矣相传石崖崩而碑出故榻少而明也圣教不断本李北海娑罗岳麓云麾皆难得万厯初内乡李荫令宛平发地得柱础六乃唐李邕书云麾将军碑因建石墨斋崇祯壬午智房师傅海峰为顺天府尹修书斋又掘得二圆扁石亦北海云麾碑有李琇名其前所得者未尽邪升庵常言裂在蒲城刘逺夫铁束之物之显晦固当有时淳化阁帖宋太宗命侍书王着临榻以枣木镂刻至仁宗又诏僧希白刻石于秘阁前有目録卷后无篆题世传以为二王府帖者非也又有高宗绍兴中国子监本其首尾与淳化畧无少异当时御前拓者多用匮纸葢打金银箔者也自后碑工作蝉翼本且以厚纸覆版上隠然为银挺□痕以愚人初徽宗建中靖国间刻续法帖大观中又摹榻刻石于太清楼字行稍高而以建中靖国续帖十卷易去嵗月名衔以为后帖又刻孙过庭书谱及贞观十七帖总为二十二卷谓之大观太清楼帖绛帖者尚书郎潘师旦以官帖摹刻于家为石本而传写字多讹舛世称为潘驸马帖单炳文曹士冕各有模刻本又有新綘本北方别本武冈新旧本福清乌镇彭州资州本皆绛帖之别也潭帖者庆厯中刘丞相帅潭日以淳化官帖命慧照大师希白重模字刻石置郡斋増入霜寒十七日王蒙顔真卿诸帖而字行颇高与淳化阁本差不同逐卷有慧照大师希白重摹字而嵗月各异中间谬处甚多朱文公讥之是也潭帖之别则有刘丞相私第本长沙碑匠新刻本三山木本庐陵萧氏本戯鱼即临江帖也元祐间刘次庄以家藏淳化阁十卷摹刻戯鱼堂除去篆题而増释文又有淳熙修内司本北方印成本乌镇张氏福清李氏本刘后村云阁帖为祖【十防】绛帖次之【二十防】临江又次之武冈又次之大观尤妙武冈佳者可乱绛临江佳者可乱阁潭乃希白所摹有江左风味希白工于摹字屈于寻行数墨文理错缪然其字比之淳化帖为胜东坡推潭帖胜阁帖韩侂胄开羣玉帖字好薛绍彭亦有家塾帖好又按蔡京党碑遍刻粤洞不以憝废然呉凫客直指凿星岩北魏太武仆始皇峄碑人欲字香宜自珍重又得近榻一本因叹元祐诸公姓名史不备者反赖以传宋陆友仁研北杂志曰定武禊序唐文皇模本所刻故毫髪无逾矩至徧赐诸王羣臣则皆一时能书所临精神横逸虽扺掌相似然犹以为优孟也予所见元嘉赐本第一神龙第二苏才翁家第三才翁本则祖神龙禇河南悮字本第四冯承素本第五禇延诲本第六陆柬之本第七赵模本第八最后见米老所仿禇河南第九仿冯承素第十绍兴内府蔵本第十一与定武微别又皆蠒纸非双钩响榻所作独张似之家绢本云是汤普彻所摹为不同耳刘克庄跋林竹溪家藏定武本乃薛氏续刊本不如其石本逺矣又有三石本乃婺州倅防本前辈评其为定武典刑亦名梅华本陶九成言兰亭百十七刻装禠作十册宋理宗所藏有图书钤缝玉池后于陆国瑞处録其目姜白石又有禊帖偏傍考今传于世能几本邪孟頫摹定武本在北京禇摹兰亭归徳府同州学俱有石刻好善掘得玉版兰亭万厯中颍井夜光探得六铜罍刻石兰亭黄庭董宰定为米南宫书潜草曰双钩过朱惟恐失神鲁公家僮修改米元章叹之而李端叔见庐山石刻字有精神因知模勒之妙有以假借致然偶遇南唐人陈格从事于此十二世矣
　　曰临摹曰硬黄曰响榻皆学帖法也　临谓置纸在傍学之摹谓以薄纸覆摹硬黄谓置纸熨斗上以黄蜡涂匀俨如魫骨毫厘必见响榻谓以纸覆就明窗映光摹之此宋张世南説今之油纸摹帖葢硬黄之遗也古帖逺者墨浓者坚若漆挨之纤毫无染兼以摹弄日久纸面生光且有异香以此为辨研北杂志曰北碑刻深谓之沟道后汉传方者曰碑圆者曰碣宋黄长睿辩阁帖伪者几半于真米海岳亦然宣和书画有瓢印孙宗鉴东皋襍録言汉碑额多篆身多隶隶多凹篆多凸此偶见耳皆凹者又汉额多凿圆孔
　　有蝉翅榻乌金榻　顔籀解史游章曰蝉缯之轻薄者若蝉翼也纸亦有如蝉翼者或云用薄纸榻石则锋棱毕出梁虞和论书表曰榻书悉用薄纸赵希鹄言北榻色淡而纹绉曰夹纱作蝉纱榻也南纸纹竪墨用油烟以蜡故黒而有光为乌金榻







　　六艺之一録卷二百六十一
　　钦定四库全书
　　六艺之一録卷二百六十二　　钱唐倪涛撰
　　古今书体九十四
　　方以智通雅【器用部】
　　金石
　　金石之集则欧赵之功也　古无搜金石为书者愽南言郑条兴古文在欧阳前而集古名録则自欧阳公始而赵徳甫金石録所收更多凡二千本元祐中吕大临考古图十卷政和中王楚集愽古图二十卷洪适隶释隶续序曰欧阳七十五卷德甫多九十三卷而阙其六予尚阙赵録四之一而近出者亦三十余绍兴中钱唐薛尚功用敏为款识二十卷重广钟鼎篆韵七卷于是大备石刻九江自永叔作集古而跋之刘原父曽南丰黄长睿周益公董彦逺皆有论辨子充不甚确惟长睿掊击永叔而子固亦有四端辨正四明楼大防又指其璇题甘蔗以是益知攷古之难田槩有京兆金石録叶梦得有金石类攷蔡松年子珪续欧阳金石遗文六十卷奉符党懐英善篆为韵补杨信父钩金作钟鼎篆韵熊与可序曰汉所得齐器周鼎柏寝之刻栒邑之铭皆有能按其款识者唐初盛摹临始有以禇榻碑碣为墨本者东巡之石偃师之盘岐阳之鼓延陵季子之墓篆石泐而墨传然犹未有能摹钟鼎之款者皇祐始命太常摹歴代器款为图三馆之士不能尽识于是欧刘李吕等録渐广宣和以后为书遂多愽古图之外有晏元开蔡天啓赵明诚荣咨道董彦逺以至黄伯思翟耆年薛尚功诸家相继论述彜鼎古器亦多政宣之间物常聚于所好也初夏氏仿二徐韵例以唐韵系古篆而器款未备至用敏始详临川杨信父益以奉符党氏韵补可谓富矣元吾衍喜王球啸堂集古録而作学古编都穆作金薤琳琅杨慎有金石古文徐献忠金石文王家瑞咸阳金石遗文赵崡石墨镌华杨嗣昌徳山金石録各纪所见不妨异同大抵好古之士存玩则可采获词章大不必矣柴氏曰玺印方填盘盂方识铜私印高平刻鹊印之章【尚平一作高平】元晖记虎儿之字不可胜纪即李龙眠金铜防泥金六虫书徐延之言唐莹质鉴背铭李仲芳家南塘蟾蜍砚滴铭皆奇士自为异篆耳邝氏曰南海熊羽人以薛用敏篆韵为宋之奇书柯九思赵松雪周伯温皆有鉴定印释梦英有卧云叟篆书孙克有手书钟鼎文十卷姚江陈钜若溪隆万间合刻之为古篆韵三种若朱叔望金石韵府未善也于司直奕正作天下金石志刘同人曰华亭孙雪居不核李翕郙阁陜则曰冀颍川荀淑碑呉则曰颍黄州周少鲁不胲志冀之域失仲舒汉賛矣志宛平失天宁寺隋碑矣司直之増周本者十七正孙本者十四是时吴国华惟英巩图永固收藏装帙为精云硏北杂志曰永叔集古缺西汉字刘原父敞出守永兴因以林华宫行镫莲勺宫博山炉槃及谷口铜筩三铭遗之智按集古録云林华宫行镫重一斤十四两五鳯二年造其莲勺槃亦五鳯中造宣帝本纪云困于莲勺卤中不言有宫史家非因事不尽载也谷口筒乃甘露中造赵徳甫金石録谓西汉文字世不多有今按有五鳯二年鲁共王修池数字胡承公资古绍志集云阳朔甎字要亦非真即偃曝余谈所言夏县之禹字甎也栁贯云新莽恶称汉德凡有石刻皆仆防之然洪氏隶释有哀帝建平五年郫县一碑或云伪作又云西汉纪功多寓之金自东汉石刻始盛
