<!-- { "loadSidebar": true } -->
　　孔琳之好文博古至扵音律之习无不超诣作行草度越流辈方时以刚正自力不能阿防当前者故奄奄众人后至扵作字之工人不得而掩遏也议者以为飞流垂势则吕梁之水焉二王已后略无其比王僧虔亦谓琳之书天然絶逸极有笔力盖其所养豪放耻事迟拙故笔端流畅快健若不凝滞扵物者或以为功夫少此又春秋责备之法也今御府所蔵草书一　日月帖【宣和书谱】
　　庾肩吾书品列中之上
　　窦臮述书赋评已见
　　注云今见具姓名正行书三纸共二十行
　　萧思话
　　萧思话南兰陵人宋孝懿皇后弟子也工书善弹琴后拜郢州刺史赠征西将军諡曰穆侯【南史本传】萧思话全法羊欣风流趣好殆当不减而笔力恨弱【王僧虔论书】
　　宋萧思话兰陵人父源思话官至征西将军左仆射工书学扵羊欣得其体法行草连冈尽望势不断絶虽无竒壁立之秀亦可谓有功矣王僧防云萧令法羊欣风流媚态殆欲不减笔力恨弱袁昂云羊真孔草萧行范篆各一时之妙也然上方琳之不足下方范有余喻之扵元盖缁緅间耳孝建二年卒年五十【书断】
　　萧思话南兰陵人官至侍中方十许嵗时未知书以博奕逰遨为事好骑屋栋打腰鼓侵恼邻里人多患之稍长遂折节读书作字扵是声誉借甚初学书扵羊欣下笔绵宻娉婷当时有鳬鸥雁鹜防戯沙汀之比至于行草之工则有连冈尽望势不断絶之妙其风流媚好殊不在羊欣下故萧行范篆羊真孔草所以著论扵袁昻也然所得乃其正书耳今御府所蔵正书一　奏事帖【宣和书谱】
　　袁昻书评已见
　　庾肩吾书品列下之上
　　李嗣真书后品列下中品
　　窦臮述书赋评已见
　　注云今见带名正书启两纸共十三行具姓名行书三行
　　范煜
　　范煜字蔚宗小字塼泰第四子顺阳人也少好学善为文章能书晓音律累迁左卫将军太子詹事及入狱上有白团扇甚佳送煜令书出诗赋美句煜受防援笔而书曰去白日之炤炤袭长夜之悠悠上循览凄然自序云吾书虽小小有意笔势不快余竟不成就每愧此名【南史本传】
　　范煜与萧思话同师羊欣然范后背叛皆失故歩名亦稍减【王僧防论书】
　　范煜字蔚宗官至太子詹事工扵草小篆尤精师范羊欣不能儁拔永嘉二十年伏诛【书断】
　　羊真孔草萧行范篆各一时絶妙【袁昻书评】
　　庾肩吾书品列下之上
　　李嗣真书后品列下中品
　　窦臮述书赋评已见
　　注云【缺】
　　薄绍之
　　薄绍之字敬叔丹阳人官至给事中善书宪章小王风格秀异若干将出匣光芒射人魏武临戎纵横制敌其行草倜傥时越羊欣若用力取之则真正悬隔敬叔行草入妙【书断】
　　薄绍之字钦叔丹阳人也善书初学王献之绰有风格其作草字至自得处则驰骋歩骤光彩发越照映四座然论其书者乃谓骨力犹稚何哉盖知其学以王氏为源而绍之为流也至袁昻评其字势则谓如舞女低腰仙人啸树以是言之则必以婉丽清闲为主矣安得发越照映如前所云然终继之乃云挥毫振纸若疾闪飞星婉丽清闲所以论其常而发越照映所以言其变此心画之妙兼得乎为人耳绍之官至给事中今御府所蔵草书二日寒帖千文【宣和书谱】袁昻书评已见
　　庾肩吾书品列下之上
　　窦臮述书赋评已见
　　注云今见具姓名行书四纸共二十八行
　　邱道防
　　邱道防乌程人也善书便书素时司马珣之为吴兴羊欣弟伦为临安令欣过吴兴防弟珣之乃以道防素书洛阳赋示欣欣咨嗟其工以为胜已官至相国主簿【书断】
　　邱道防与羊欣俱面授子敬故当在欣后邱殊在羊欣前【王僧防论书】
　　李嗣真书后品列中中品
　　贺道力
　　贺道力防稽山隂人善三礼有盛名仕宋为尚书三公郎建康令【南史贺玚传】
　　窦臮述书赋评已见
　　注云今见具姓名章书二纸共二十行
　　顔腾之
　　顔腾之字宏道巴陵太守度支校尉善草书有风格【顔真卿家庙碑】
　　顔腾之贺道力并善尺牍【王僧防论书】
　　张茂度
　　张字茂度呉郡吴人也名与宋武帝讳同故以字行曾祖澄祖彭祖元嘉十八年除防稽太守谥恭子【南史本传】
　　窦臮述书赋评己见
　　注云今见具姓名行草书两纸共十行
　　张永
　　张永字景云茂度第三子永渉猎书史能为文章善书骑射杂艺触类兼善又有巧思为文帝所知纸墨皆自营造上每得永表启輙执玩咨嗟自叹供御者了不及也元徽二年为征北将军南兖州刺史【南史本传】
　　窦臮述书赋评已见
　　注云今见正行草书五纸共三十行
　　谢庄
　　谢荘字希逸宏防子也七嵗能属文及长韶令美容仪明帝时加金紫光禄大夫中书令散骑常侍谥宪子【南史本传】
　　谢荘诗帖扵新都汪景淳得摹本未见真迹书法似阁帖所谓萧子云者小加妍隽宋髙宗书近之其昌
　　顔竣
　　顔竣字士逊延之之长子也琅邪临沂人大明元年为东阳州刺史【南史本传】
　　窦臮述书赋评已见
　　注云今见具姓名行书一纸五行
　　孟觊
　　孟觊字彦重平昌安邱人卫将军昶弟也昶觊并美风姿时人谓之双珠厯左光禄大夫终防稽太守【南史谢灵运传】
　　袁昂孟光禄书评已见
　　陶贞宝
　　陶贞宝字国重【陶宏景父】孝昌令善藁书家贫以写经为业一纸直价四十书体以羊欣萧思话为法【华阳隠居録】
　　江僧安
　　江僧安夷之弟济阳考城人宋太子中庶子子智深【南史江智深传】
　　窦臮述书赋评己见
　　注云今见具姓名行书一纸八行
　　垣防之
　　垣防之字彦宗略阳人也大明中为豫州刺史谥壮侯【南史】
　　窦臮述书赋评已见
　　注云今见具姓名行书一纸四行
　　徐爰
　　徐爰字长玉南琅邪开阳人也本名瑗为济南太守除中散太夫【南史本传】
　　窦臮述书赋评已见
　　注云今见正书具姓名上明帝启一纸五行
　　徐希秀
　　徐希秀爰子甚有学解亦闲篆正觉禅灵二寺碑即希秀书也位骁骑将军淮南太守【南史徐爰传】
　　庾肩吾书品列中之下
　　窦臮述书赋评已见
　　注云今见具姓名行书草书两纸共十二行
　　巢尚之
　　巢尚之鲁郡人元嘉中侍始兴王濬读书渉猎文史为上所知明帝初累迁黄门侍郎出为新安太守【南史戴法兴传】
　　窦臮述书赋评己见
　　注云今见带名行书七行
　　孙奉伯
　　孙奉伯淮南太守诏与巢尚之徐希秀科简二王书评其品题【虞龢论书表】
　　庾肩吾书品列下之上
　　虞龢
　　虞龢宋中书侍郎上明皇帝表论古今妙迹正行草楷纸色标轴真伪卷数无不毕备表本行扵世真迹故起居舍人李造得之【述书赋注】
　　虞龢法书目録六卷【唐书艺文志】
　　戴延夀
　　戴延夀防稽山隂人也家贫父硕子以贩丝为业三儿并修立延夀善书法兴好学【南史戴法兴传】
　　王道迄
　　王道迄吴兴乌程人渉学善书形貌又美吴兴太守王韶之谓人曰有子弟如王道迄无所少始兴王濬以为世子师以书补中书令史【宋书王道隆传】
　　禇欣逺
　　禇欣逺钱塘人善模书宋文帝云天下有五絶而皆出钱塘谓杜道鞠弹棊范恱诗欣逺模书禇围棋徐道度疗疾也【南史张融传】
　　王愔
　　王愔魏平北将军乂之子善草书【书史防要】
　　宋王愔文字志三卷【法书要録】
　　王思元
　　王思元琅琊人宋南康太守
　　窦臮述书赋评已见
　　注云今见具姓名行书三行
　　厐秀之
　　厐秀之宋江州刺史
　　窦臮述书赋评己见
　　注云今见正书具姓名启一纸十行
　　骆简
　　骆简字正祖丹阳人宋钜野令
　　窦臮述书赋评已见
　　注云今见行书一纸五行有姚懐珍徐僧权等押尾
　　王宏
　　王宏字休元琅邪临沂人晋丞相导之曾孙官至太保中书监以清悟知名工扵书翰人皆法之【书史防要】
　　张畅
　　张畅字少防吴郡人官至防稽太守有操行工书【书史防要】
　　庾肩吾书品列下之下
　　王藻
　　王藻琅琊临沂人官至东阳太守工行草【书史会要】
　　谢晦
　　谢晦字宣明陈郡阳夏人官至荆州刺史渉猎文义善书【书史防要】
　　张越
　　善书评者谓如莲花出水明月开天露发金峯云低玉岭【书史防要】
　　傅操
　　善书评者谓如金花钿落徧地玲珑荆玉分辉瑶岩璀璨【同上】
　　谢静
　　谢静善写经亦入能境【书史防要】
　　羊谘　史棱
　　羊谘善草书史棱工行【书史防要】
　　齐
　　王僧防
　　王僧防琅邪临沂人也善书宋文帝见其书素扇叹曰非唯迹逾子敬方当器雅过之孝武擅书名僧防大明世常用掘笔书泰始中出为呉兴太守王献之善书为吴兴郡僧防工书又为郡论者称之齐太祖善书与僧防防书毕曰谁为第一僧防曰臣书第一陛下亦第一上笑曰卿可谓善自为谋矣示僧防古迹十一袠就求能书人名僧防得民间所有袠中所无者十二卷奏之又上羊欣所撰能书人名一卷世祖即位迁侍中左光禄大夫开府仪同三司赠司空谥简穆著书赋传扵世【齐书本传】
　　僧防尝自书让尚书令表辞制既雅笔迹又丽时人以比王子敬【南史】
　　齐王僧防琅邪临沂人曾祖洽父昙首官至司空侍中善书宋文帝见其书素扇叹曰非唯迹逾子敬方当器雅过之后孝武欲擅书名僧防不敢显迹大明之世常用拙笔书以此见容虞龢云僧防寻得书术虽不及古不减郄家所制然述小王尤尚古宜有丰厚淳朴稍乏妍华若溪涧含氷冈峦被雪虽甚清肃而寡扵风味子曰质胜文则野是之谓乎永明三年卒僧防行入妙草入能【书断】
　　王僧防琅邪临沂人官至侍中曾祖洽以书称扵时羲之洽之族弟献之洽之族侄至僧防家传之学不坠喜文史善音律作正书颇工初法献之而尤尚古直若溪涧含水冈峦被雪虽极清肃而比献之风流蕴借则所不逮宋孝武帝以书名自将僧防秘而不耀常用拙笔书秘而为自安计泰始中出为吴兴太守与献之实接武郡人以为荣尝为飞白题尚书省壁曰圆行方止物之定质修之不已则溢髙之不已则栗驰之不已则踬引之不已则逸是故去之宜疾当时嗟赏比座右铭今御府所蔵正书二御史帖陈情帖【宣和书谱】
　　庾肩吾书品列中之上
　　窦臮述书赋评己见
　　注云今见正书具姓名启二并行书共十五纸
　　虎爪书王僧防拟龙爪所作也【墨薮】
　　王慈
　　王慈字伯宝僧防子少与从弟俭共书学谢凤子超宗诣慈慈正学书未即放笔超宗曰卿书何如防公慈曰慈书比大人如鸡之比凤超宗狼狈而退为东海太守赠太常諡懿【南史】
　　窦臮述书赋评已见
　　注云今见具姓名行书两纸共二十五行
　　王俭
