<!-- { "loadSidebar": true } -->
　　苏徽古越吴地今俱直为邻封故徽之客于苏者甚众也且久至厯几星霜忘归者必其山川人物可嘉而可乐欤苏多名士善诗赋为诸藩称首戴君明甫与之游获诗累卷抑明甫之言语事为忠信笃敬可欲而可慕欤不然何客苏者非一明甫别垂虹者亦非一明甫而独能致诸名士重之以辞若是也明甫得此诚知重璠璵矣使徒知重之而不知所以重恐非赠言者之本意惟勉于学慎于徳所谓忠信笃敬者益加修省而精进焉则徽士将不忍与之别而去苏士又不忍与之别而归矣岂非吾徽之光斯卷之华哉窃意赠言者之意固如此余敢附言于卷末者意亦如此也若夫纪述之详勉进之切则橡庵先生之意言诚然余复何言正徳甲戌孟冬月既朢眷生顾斋汪昱书
　　明人碧筠精舍卷【秀水汪氏凝霞阁鉴藏】
　　蔡羽记　　李应桢诗　吴寛诗　　南濠居士诗卢雍诗　　孙一元诗　王宠诗　　文徴明诗
　　明名公诗翰前卷【凝霞阁鉴藏】
　　许初　　　李攀龙　　刘谦　　　　琼
　　王守　　　陈銮　　　王问　　　胡俨
　　沈璐　　　归有光　　浦南金　　皇甫百泉
　　张志　　　谢时臣　　　谟　　　　友云周绳祖　　居节　　　顾问　　　钱谷
　　复初
　　明名公诗翰后卷【凝霞阁鉴藏】
　　王世贞　　丰南禺　　莫如忠　　莫是龙文彭　　　文肇祉　　文元发　　鲁治
　　袁尊尼　　戚元佐　　元佐又诗　项元淇元淇又诗　少岳山人　项元汴　　雪居
　　心原野夫　张服采　　陈芹　　　张凤翼张献翼　　王穉登　　杜大中　　杜大绶张元举　　项道民　　许光祚　　李维桢杜义钦　　洪恩　　　吴孺子　　陈继儒董宰　　其昌又诗
　　明名公防饮聨句诗
　　盍簮留咏【八分书引首】奉训大夫礼部员外郎前直文华殿太常寺丞甬东金漙书
　　周庚録聨句二首　【璟　　显　　铎　　东阳音　　寛　　泰　　釴庚　　旻成宪】　陆容诗　陈璚诗　李经诗
　　璟泰和罗明仲司经局洗马显山海萧文明兵科给事中铎黄岩谢鸣治音莆田陈师召东阳长沙李宾之皆翰林侍讲寛长洲吴原博泰太仓张亨父釴昆山陆鼎仪皆修撰庚古吴周原巳太医院御医旻昆山朱希仁石首县学教谕聨句既成成宪既请原巳登卷复欲予缀数语于后予无以复也特为注其人而还之后三人之作皆以事不赴补和者容文量兵部郎中邑同鼎仪璚玉汝官同文明经士常监察御史姓邑自见不复注明年辛丑四月八日寛书沈晖诗并识【晖字时阳庚辰进士】
　　吴寛火肉诗并引【饮成宪府博宅复取席间食物各赋一诗】
　　邵珪笋脯诗　　李杰赤枣诗　　陈璚木桃诗徐厵月饼诗　　赵寛蟹羮诗　　钱承徳消梨诗丁镛蕨芽诗
　　朝廷清明四方无事士大夫燕会多以文字相娱乐更唱迭和动成钜卷其聨句则惟城西李侍讲辈为盛予去京师五年不意城东聨句为尤盛盖同乡多聚于此而匏庵病逸石城诸公又才气相敌故会则以此为欢所谓箫鼓琵琶合着一家者而吾成宪于其间号为翘楚尤可爱予也潦倒无能将欲会诸君兴剧豪吟之际从旁防手以观勍敌或者求济师亦得以賛一着今成宪遽有千里之行念盛时之难遇叹朋游之不偶因其出示兹卷辄书以识成化十八年秋季月十七日吴郡李应祯
　　余方在至和塘畚臿烦猥之间而王君以此见示且命之题怱怱披诵辄复舍去虽欲如君谦之顿还故兴亦不可得矣文灏识
　　累日尘土中无复知有文字之乐及读此卷顿还故兴吴门杨循吉奉题
　　读诸公倡和之作犹昨日事而其间存亡离合已有不胜其可感者矣王鏊
　　予至京师造府博成宪乡先生所坐话移时防示与故交诸君子聨句一大卷时晩莫不暇观因防归街东寓舍观自灯下卒未竟倦且卧明日观始竟怳若阅武库甲兵光彩森然夺目噫敌真可畏矣哉莫复自他归灯下技痒不可耐乃不自量追次卷首二韵藳成而卧又明日始填寘卷尾畏而避之固不趐三舍而已也借使府慱复后会举故事或一招引予将量敌后进未省敢操戈入室否而于我乎扶倾济弱尚有望于府慱焉幸无靳　江湖奔走二毛生正值车书属圣明行李又为燕市客羁囚频动楚乡情故人遗爱遗长卷滋味能甜胜大羮把玩孤灯烟焰碧懐慙双颊肉皮頳漫空笙籁商声沸满纸龙蛇笔阵横欢剧睡魔潜退聴披衣兀坐了残更　嵗逐东流不复还无情造物一何悭每嫌白髪来催老那就红尘暂乞闲游宦从教家在别哦诗得骨都孱坐娱孤馆苔凝緑梦忆诸儿袖舞斑文轨会同全盛世云霞缭绕太行山皇恩许大难为报三复低眉愈厚顔寓金陵苏人沈钟丙午九月廿六日【钟字仲律庚戌进士】
　　明名公石湖夜泛诗卷
　　沈周夜泛诗引　　　　孙一元诗　沈周诗殷云霄诗　钱仁夫诗　钱承徳诗　文璧诗一元次韵　顾鼎臣诗　彭泽诗　　郑善夫诗张杰次韵
　　明女玉台翰墨余芳【万厯间名媛】
　　徐媛小淑　赵氏陆　　云涛　　　月液
　　张徽卿　　杨门吴氏
　　近代名阃以书表著者吴中为范夫人徐小淑赵大家陆卿子清漳为柯孝廉配张徽卿卿寓白下有女弟子云涛月液与余清瑶君投分所遗诗札翔鸾舞凤岂仅鹦哥娇也清瑶亦有赠言及涛液其一云妙橅乐毅衍波牋铁画银钩字様圆姊正临池洗端石妹先题叶弄轻烟更娄东杨棘丞夫人尤与清瑶子善别后发其邮筒穆若清冰泻玉壶焉时秦淮女郎杨蕙娘晓英精黄庭小楷沙宛在彩姝擅兰亭郝艺娥婉然工宣示杨叔卿婉素喜作麻姑坛潘髯称得其一染齐纨可易百锦大足掩映林下风而吾禾有十三龄女童徐范能摹诸家体卖字自活为沈伯姬凤华所书古诗十九首入石徐媛跋有云笔彩生芳墨香含素欧率更允拜下风卫夫人终当北面至自慊每草搨便作冻蝇其推重可知矣伯姬妹瑶华词翰亦佳惜咸蚤世月香居士徒搦琉璃管追之耳又范夫人为清瑶书五言于便面别号无为道人尚忆两句扣齿风雷响挑灯日月光落笔洒洒应是墨池仙子鸳水定香居士玉识于书带草草牕

　　六艺之一録卷三百七十四
　　钦定四库全书
　　六艺之一録卷三百七十五　　钱唐倪涛撰
　　厯朝书谱六十五
　　鉴藏
　　唐韦述叙书録
　　开元十六年五月内出二王真迹及张芝张昶等真迹总一百五十卷付集贤院令集字搨进寻且依文搨两本进内分赐诸王后属车驾入都却进真本竟不果进自太宗贞观中搜访王右军等真迹出御府金帛重为购赏由是人间古本纷然毕进帝令魏少师虞永兴禇河南等定其真伪右军之迹凡得真行二百九十纸装为七十卷草书二千纸装为八十卷小王及张芝等亦各随多少勒为卷帙以贞观字为印印缝及卷之首尾其草迹又令河南真书小字帖纸影之其古本亦有是梁隋官本者梁则满骞徐僧权沈炽文朱异隋则江总姚察等署记其后太宗又令魏禇等卷下更署名记其后兰亭一时相传云将入昭陵宫长安神龙之际太平安乐公主奏借出外搨写乐毅论因此遂失所在开元五年勑陆元悌魏哲刘懐信等检校换褾分一卷为两卷总见在有八十卷余并坠失元悌等又割去前代名贤押署之迹惟以己之名氏代焉上自书开元二字为印以印记之右军书凡一百三十卷小王二十八卷张芝张昶书各一卷右军真行书唯有黄庭告誓等四卷存焉萧令寻奏滑州人家藏右军扇上真书宣示及小王行书白骑遂等二卷勅命滑州给驿赍书本赴京其书扇有贞观旧褾织成题字奉进上书本留内赐绢一百疋以遣之竟亦不问得书所由【法书要録】
　　唐卢元卿法书録
　　晋平南将军荆州刺史琅琊王廙字世将书一卷
　　沈炽文　　满骞　　徐僧权
　　贞观十三年十二月十九日起居郎臣禇遂良司空许州都督赵国公臣无忌
　　开府仪同三司尚书左仆射太子少师梁国公臣龄
　　特进尚书右仆射申国公臣士廉
　　特进郑国公臣徴
　　吏部尚书公【逆人侯君集名初同署犯法后揩名尚书字已不似有而暗】中书令驸马都尉安徳郡开国公臣杨师道左卫大将军武阳县开国公臣李大亮
　　光禄大夫户部尚书莒国公臣唐俭
　　光禄大夫礼部尚书河间郡王臣李恭
　　刑部尚书彭城县开国公臣刘徳威
　　兼太常卿扶阳县开国男臣韦挺
　　少府监安昌县开国男臣冯长命
　　银青光禄大夫行尚书左丞济南县开国男臣康皎
　　齐髙帝姓萧氏讳道成字绍伯书一卷
　　开元五年十一月五日陪戎副尉臣张善庆装文林郎直秘书省臣王知逸监
　　宣义郎行左司御率府録事参军臣刘懐信监宣徳郎行左骁卫仓曹参军臣陆元悌监
　　承议郎行右金吾卫长史臣魏哲监
　　右散骑常侍崇文馆学士上柱国舒国公臣禇无量
　　秘书监侍读昭文馆学士上柱国常山县开国公臣冯懐素
　　开府仪同三司上柱国梁国公臣姚崇
　　银青光禄大夫行中书侍郎同中书门下平章事监修国史上柱国许国公臣苏颋
　　银青光禄大夫守吏部尚书兼侍中监修国史上柱国广平郡开国公臣宋璟
　　右按工部侍郎韦公云贞观中搜访王右军等真迹出御府金帛重为购赏人间古本纷然毕集太宗令魏少师虞永兴禇河南等定其真伪右军之迹凡得真行二百九十纸装为七十卷草书二千纸装为八十卷小王张芝等亦合少多勒为卷帙以贞观字为印印缝及卷之首尾其草迹又令河南真书小字帖纸影之其古本亦有是梁隋官本者梁则满骞徐僧权沈炽文朱异隋则江总姚察等署记太宗又令魏禇等卷下更署名记开元五年勅陆元悌魏哲刘懐信等检校换褾分一卷为两卷总见在有八十卷余并坠失元悌等乂割去前代名贤押署以己名氏代焉上自书开元二字为印记之王右军书凡一百三十卷小王二十八卷张芝张昶书一卷徐会稽云太宗大购图书内库有钟繇张芝张昶王羲之父子书四百卷及汉魏晋宋齐梁杂迹三百卷贞观十三年十二月装成部帙以贞观字印缝命起居郎禇遂良排署元卿见建中已后翰林中杂迹用翰林印印缝茹兰芳等署名又云贞元十一年正月于都官郎中窦臮兴化宅见王廙书钟会书各一卷武都公李造押名又两卷并古锦褾玉轴每卷十余人书内一卷开皇十八年押署有内史薛道衡署名前后所见贞观十三年及开元五年书法跋尾题署人名或人数不同今具如前
　　建中二年正月二十一日知书楼直官臣刘逸江贺遂竒等检校副使掖庭令臣茹兰芳副使内寺伯臣宋游瓌是杂迹卷上録元和三年四月五日
　　晋右将军会稽内史赠金紫光禄大夫琅琊王羲之字逸少书一卷四帖
　　贞观十四年三月二十三日臣蔡防装
　　特进尚书右仆射上柱国申国公臣士廉
　　特进郑国公臣徴
　　逆人侯君集【犯法后揩印】
　　中书令驸马都尉安徳郡开国公臣杨师道右屯卫将军上柱国通川县开国男臣姜行本起居郎臣禇遂良
　　开府仪同三司尚书左仆射太子少师上柱国梁国公臣龄
　　右前件卷是官库目録第三十共四帖都一百六十一字玳瑁轴古锦褾有贞观印字及李氏印谨具跋尾如前元和三年四月六日卢元卿记
　　唐武平一徐氏法书记
