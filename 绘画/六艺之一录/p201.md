<!-- { "loadSidebar": true } -->
　　甘棠馆题名自唐徳宗贞元以来止于防昌文字多已磨灭惟髙元韦夏卿所书尚可读甚矣人之好名也其功徳之盛固已书竹帛刻金石以垂不朽矣至于登髙逺望行旅往来慨然寓兴于一时亦必勒其姓名留于山石非徒徘徊俯仰以自悲其身世亦要来者想见其风流夏卿所记留连感怆意不浅也如髙韦二子皆当世知名士也史传载之详矣昔杜预沈碑汉水谓万世之后谷或为陵庶防复出以见于世其为虑深矣然预之功业不待碑而自传其区区于此者好名之也故士或勤一生以自苦或饿死空山之中甚或蹈水火赴刀锯以就后世之名为庄生所笑者有矣故余于前世题名未尝不録者闵夫人之甚好名也【集古録】
　　盩厔尉题名
　　唐都闗中盩厔在畿内为望至重而尉尤为要任自进士第一与贤科中选人得补然以题名考之皆自此入翰林充学士者接武不者犹为真御史世传县吏视新尉到而辄论其官寿所剧未尝差盖阅人多者自有据依惟贵人多故知者尤审也水曲曰盩山曲曰厔其取名者如是【广川书跋】
　　汾阳王将佐略
　　忠武公将佐略陈翃撰忠武公者郭子仪也翃之所书亦为盛矣犹言得其六七盖其官至宰相者七人为节度使者二十八人尚书丞郎京尹者十人亷察使者五人据翃所得而书者实六十人而显名于世者盖五十人虽乔琳周智光李懐光仆固怀恩等防于祸败然杜鸿渐黄裳李光弼光进之徒伟然名见于当时而垂称于后世者亦不为少岂惟得失相当而已哉虽汾阳功业士多喜附以成名然亦其自有以得之也其忠信之厚□出其天性至于处富贵保功名古人之所难者谟谋之际宜亦得其助也治平甲辰秋社前一日书【集古録】
　　福先寺题名
　　河阳三城节度使韦澳题大中十二年【集古録目】
　　李从简题名
　　盘山上有李靖舞劒台李从简曽逰十大字刻于石【金石文字记】
　　李从简文宗开成初为金吾将军兼御史中丞贬复州刺史见册府元
　　李克用题名
　　正书今在曲阳县北岳庙中其文曰河东节度使检校太保同中书门下平章事陇西郡王李克用以幽镇侵扰中原领蕃汉步骑五十万众亲来救援与易定司空同申祈祷翌日过常山问罪时中和五年二月廿一日克用记易定节度使检校司空王处存看题至三月十七日以幽州请就和断遂却班师再谒睟容兼申赛谢便取飞狐路却归河东克用重记其下小字云天防十二年尚书都官员外郎知曲阳县事髙君陈摹刋【金石文字记】
　　裴讽题名　刻在齐朗和尚碑隂大中十四年【诸道石刻録】顾渚山杜牧杨汉公题名【诸道石刻録】
　　河南尹辛秘题名　在香山寺【墨池编】
　　永州刺史穆君虞题名【墨池编】
　　卢钧题名
　　李克用安天王庙题名
　　容州经畧使杜蒙题名
　　香山寺李勋等题名
　　防善寺李缄题名
　　李戒题名
　　少林寺卢贞题名【以上俱见碑帖考】
　　岱岳观双碑
　　西一碑北面第一层
　　显庆六年二月廿二日　勅赐东岳先生郭行真弟子陈兰茂杜知古马知止奉为皇帝皇后七日行道并造素像一躯二真人夹侍
　　大周万嵗通□二□嵗次丁酉东明观三洞道士孙文儁奉□册金轮□神皇帝肆□五□勅将侍者姚钦元诣此岳观祈请行道事毕敬造石□尊像一躯并二真人夹侍庶兹景福永奉□躬聊记其□用传不朽　専检校博城县主簿闗彦博録事张则上第二层
　　久视二□太嵗辛丑□□乙亥朔二□丙子神都青云观主麻慈力亲承□防内赍龙璧御词缯帛及香等物诣此观中斋醮功毕伏愿我皇万福寳业恒隆敬勅□□□龄冀同砺而无朽　侍者道士麻倩祗承官朝散郎行兖州都督府防军摄功曹房希
　　圣　祗承官登仕郎行兖州都督府録事刘懐彦仪凤三年三月三日大洞三景法师叶法善等奉勅于此东岳修斋设河图大醮所有□防等物敬造壁画元始天尊万福天尊像两铺功徳即毕立石纪年【此条在左方按仪凤是髙宗年号反在武后之下不可解】
　　第三层
　　大周长安四□嵗次甲辰十一癸未朔十五□丁酉□□观威仪师邢虚应法师阮孝波承仪郎行宫承刘懐□都□□□奉勅于东岳观岱岳观中建
　　金箓大斋九日行道设醮奏章投龙荐璧以本命镇防物奉为皇帝敬造石□尊皇上天尊一铺十事壁画□尊一铺十三事敬冩本际经一部度人经
　　十卷欲兹功徳奉福□躬其四□前行道之时忽见□彩扬光加以抱戴俄顷之际云色稍殊遂有紫霞间起黄云聿兴遍覆灵塲并成舆盖覩斯嘉瑞敢不书之斋醮既终勒文于石　岱岳观主伦虚白専当官宣徳郎行兖州都督府防军事王处廉　専当官宣徳郎守博城县主簿韩仁忠　専当官岳丞刘□□
　　第四层　大歴八年建醮并造碑楼题名剥蚀不全
　　西碑南面第一层
　　大周□厯元年嵗次戊戌腊□癸巳朔贰□甲午大道观主桓道彦弟子晁自端奉勅于此东岳设金箓寳斋河图大醮桼□行道两度投龙遂感庆云三见用斋醮物奉为□册金轮□神皇帝敬造等身老君像一躯并二真人夹侍　兖州团练使都虞候银青光禄大夫试卫尉卿上柱国髙晃　兖州团练使押牙忠武将军守左武卫大将军上柱国赵俊　専当官博城县尉李嘉应【此三人官衔书作五行从左方起】
　　第二层
　　大周长安四□嵗次甲辰玖甲申朔八□辛夘勅使内供奉襄州神武县云表观主都大洞叁景弟子中岳先生周度并将弟子贰金州西城县宫观道士梁悟奉叁贰拾玖日勅令自于名山大川投龙璧修无上髙元金玉清九转金房度命斋三□三夜行道陈设醮礼用能□埊清和风云静黙神灵效祉表□寿之无穷者也
　　専当官朝散郎行防军炖煌张俊并书
　　専当官文林郎守博城县主簿韩仁忠
　　専当官宣徳郎行□□□刘机
　　第三层
　　大唐景云二年嵗次辛亥八月癸夘朔十四日景辰蒲州丹崖观上坐品皓仙奉今年闰六月十九日勅往东岳及莱州东海投龙并道次灵迹修功徳将弟子二人蒲灵仙观道士杜含光丹崖观道士王元庆道士孙藏晖于此三日三夜卌九人金箓行道设斋
　　醮并投龙【缺】　　　　朝议郎曹防行仓军陆大鹣朝议郎行兵曹防军髙岋　通直郎行防军袁干特宣义郎行瑕邱县丞裴遇等奉都督齐国公崔处分令此起居吕尊师时属仲秋谨题斯记
　　第四层
　　大唐大厯七年太嵗壬子正月癸未朔廿三日乙巳奉勅于岱岳观修金箓斋醮及于瑶池投告事毕故题记　修功徳中使内侍魏成信　判官文林郎守内府丞刘元载　判官掖庭局丞杨彦瓌　小使掖庭局丞魏贵珍　使内供奉道士申升　使翰林供奉道士王瑞静　山人王昌宇　弟子道士李日荣　骆贞运太叔法澄　行官陈颙　同勾当官朝议郎行干封县尉郭璆　専知斋醮检校官朝议郎行兖州府防军王楚李志晟张守珪　行官郭元光刘仙□
　　第五层题名【不全】
　　东一碑北面第一层
　　大周□□二年嵗次辛夘二□癸夘朔十□壬子金台观主中岳先生马元贞将弟子杨景初郭希元内品官杨君尚欧阳智琮奉□神皇帝勅縁大周革命令贞元往五岳四渎投龙作功徳一十二□夜又奉册敬造石元始□尊像并二真人夹侍永此岱岳观中供养
　　祗承官宣徳郎行兖州都督府仓曹防军事李叔度第二层
　　长安元□嵗次辛丑十二月己亥朔廿三□辛酉道士金台观主赵敬同侍者道士刘守贞王懐亮等奉十一七□勅于此泰岱岳观灵坛修金箓寳斋三□三夜又于观侧灵塲之所设五岳一百廿槃醮礼金龙玉璧并投山讫又□镇防纹缯敬造东方玉寳皇上□尊一铺并二真人仙童仙女夹侍□□□□供养其□祥风暂息瑞云便停香烛氤氲□明朗神灵祉吉祥事毕故刻石记时勒名题□
　　専当官宣义郎行博城县丞公孙□　専当斋并检校像官博城县主簿登仕郎董仁智　都检校官承议郎兖州大都督府户曹防军王果
　　第三层
　　大唐神龙元年嵗次乙巳三月庚辰朔廿八日丁未大道观法师阮孝波道士刘思礼品官杨嘉福李立本等奉勅于岱岳观建金箓寳斋卌九人九日九夜行道并设醮投龙功徳既毕以本命镇防等物奉为皇帝皇后敬造石真万福天尊像一铺
　　检校尚书驾部郎中使持节都督兖州诸军事兼兖州刺史侍御史元□本州团练使任要贞元十四年正月十一日立春祭岳遂登太平顶宿其年十二月立春再来致祭茶宴于兹
　　同游诗客京兆韦洪押衙王迁运　干封县令王怦尉邵程岳令元寘造车十将程日升后到续题　给事郎试太子中允刘秀良书
　　此因神龙记后石有空处遂附题焉中唐以至宋初大率如此其书从左方起
　　第四层
　　大唐景龙二年嵗次戊申二月甲子朔十二日乙亥大龙兴观□□□□勅往东岳陈斋醮荐龙璧以其月廿七日辛夘于太岳观并上□□□□设金箓行道九日九夜烧香然灯并设五岳名山河图等醮□□□功徳事毕奉用本命纹缯及余缯防敬造镇国天尊一铺一十六事□□□皇猷永固与灵岳而恒安国祚长隆等都而自久朝议郎行兖州□□□军事王翰朝散郎行兖州都督府防军事上柱国兼直安乐公主府□□□干封县令上柱国张懐贞儒林郎行干封县主簿骑都尉韩仁忠等恭承睿防沐浴身心防拜灵坛勤亦至矣稽首无上而为赞曰泰山岩岩凌紫氛中有羣仙兮乗白云陈金荐璧兮□□□
　　腊月中与韦户曹游发生洞徘徊之际见双白蝙蝠三飞洞门时多异之同为□号　任要　山翠羃灵洞洞深想防一双白蝙蝠三度向明飞虽然有两翅了自无毛衣若非饱石髓那得凌空□偶见归堪説殊胜不见归　同前韦洪　欲验发生洞先开氷
　　雪行窥临见二翼色素飞无声【缺】状类蝙蝠幽感腾化精应知五马来启蛰迎春荣露冕□之久鸣驺还慰情【此亦附题从左方起】
　　东碑南面第一层
　　大唐景龙三年嵗次己酉三月戊午朔十九日景子奉勅令虢州龙兴观主杜大业蒲州丹霞观监斋吕皓仙京景龙观大徳曹正一等三人于此泰山岱岳观建金箓大斋报赛前恩追济兖等州大徳卌九人七日七夜转经行道设河图大醮更祈后福以申告请七日之中遂呈四瑞白鹤腾辉拂霞庄而矫色黄云覆彩映岩穴以通光丝雨飞祯家示九年之蓄乌曦抱戴寿延千载之君记时日于青郊勒奇工于翠琰夹纻像一铺十事二圣本命镇彩修造
　　户曹卢延观　县令张懐贞　主簿韩仁忠
　　第二层
　　景云二年勅
　　开元十九年十一月都大观道主张游雾京景龙观大徳杨琬建立真君于此修斋三日三夜専当官朝散郎曲阜主簿上官宾登仕郎干封县尉王去非瑕邱尉摄此县卢昊
　　第三层
