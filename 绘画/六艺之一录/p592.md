<!-- { "loadSidebar": true } -->
　　仆见足下书久矣不即有云而今乃云者何耶始见之疑乎不能书又疑乎忽而不学夫书一艺尔人或不能与忽不学时不必论是以黙黙然及来京师见二像石本及闻説者云足下不欲同俗而力为之如前所陈者是诚可诤矣然后一进其説及得足下书自谓不能与前所闻者异然后知所听之不审也然足下于仆之言亦似未审者足下谓世之善书者能钟王虞栁不过一艺已之所学乃尧舜周孔之道不必善书又云因仆之言欲勉学之此皆非也夫所谓钟王虞栁之书者非独足下薄之仆固亦薄之矣世之有好学其书而説之者与嗜饮茗阅画图无异但其性之一僻尔岂君子之所务乎然至于书则不可无法古之始有文字也务乎记事而因物取类为其象故周礼六艺有六书之学其防画曲直皆有其説杨子白断木为棋梡革为鞠亦皆有法焉而况书乎今虽字已变于古而变古为者非圣人不足师法然其画曲直犹有凖则如母毋彳亻之相近易之则乱而不可读矣今足下以其直者为邪以其方者为圆而曰我第行尧舜周孔之道此甚不可也譬如设馔于案加防于首正襟而坐然后食者此世人常尔若其纳足于防反衣而衣坐乎案上以饭实酒巵而食曰我行尧舜周孔之道者以此异于世可乎不可也则书虽末事而当従常法不可以为怪亦犹是矣然足下了不省仆之意凢仆之所陈者非论书之善不善但患乎近怪自异以惑后生也若果不能又何必学仆岂区区劝足下以学书者乎足下又云我实有独异于世者以疾释老斥文章之雕刻者此又大不可也夫释老惑者之所为雕刻文章薄者之所为足下安知世无明诚质厚君子之不为乎足下自以为异是待天下以无君子之与己同也仲尼曰后生可畏安知来者之不如今也是则仲尼一言不敢遗天下之后生足下一言待天下以无君子此故所谓大不可也夫士之不为释老与不雕刻文章者譬如为吏而不受货财葢道当尔不足恃以为贤也
　　王僧防书赋
　　情凭虚而测有思防想而图空心经于则目仪其容手以心麾毫以手従风摇挺气研防深功尔其也明敏婉蠖绚蒨趍将摛文匪缛托韵笙簧仪春等爱丽景依光沉若云郁轻若蝉扬稠必昻萃约实箕张垂端整曲裁邪制方或具美于片巧或双竞于两伤形绵靡而多态气陵厉其如芒故其委貌也必妍献体也贵壮迹乘规而骋势志循检而懐放
　　梁庾肩吾上东宫古迹启
　　窃以仙岩遗轴入握成尘孔壁藏文随开已蠧石书有暗防画犹飞岂有迹经四代年逾十纪芝英云气之巧未损松鈆鹊反鸾惊之势不侵蒲竹必使酒肆来人池流变色将损北海之牍还代西河之简
　　梁元帝上东宫古迹启
　　师冝八分之巧元常三体之妙史籀李斯之篆梁鹄曹喜之书莫不摠萃桂宫盈满甲馆窃以鸾惊之势既闻之于索靖鹰跱之巧又显之于蔡邕是以逰雾重云传敬礼之法鸟颉鱼颃表杨泉之赋颇好六文多惭三礼尚方大篆既其牢落柱下方书何曽髣髴空慕河间之聚书竟防东平之献表齐攸尺牍顾已缺然北海楷终成难拟
　　梁简文帝答湘东王书
　　试笔成文临池染墨疏密俱巧真草皆得似望城扉如瞻星石不营云飞之散何待曲辱之丹方当奉彼筐中置之帐里乍楷桐钩时悬欹案戢意之深良不能已
　　唐沈顔碎碑説
　　乙巳嵗冬十二月客钟陵由章江入劒池过临川时天久雨水泉将涸风不便行维舟于岸左岸左有小渚小渚之间垂舟之介揭厉而获碑焉介者异而告发而眎之字残缺存者十七八考其文则故临川内史顔鲁公之文识者以为公牧临川日所沉碑其文亦多载鲁公之徳业輙碎其碑而已防同济者谓余曰且鲁公沈是碑也必将惧德业不称于后世故沈之今子既不能文而补之冩而传之亦不可复沈之于濬流俾后人覩是碑者抑亦昭鲁公之德业也子欲蔽人之善欤不然胡碎之而已余曰吁秦嬴政初并天下天下大定海内一统于是出行郡县登诸名山刻石纪功德焉及其仁政不脩后之人谤及秦嬴政者咸以为虐君也尧舜无为而治巍巍荡荡俾凿井耕田者不知帝力歴千万祀厥道愈光今之人语及尧舜者咸以为圣君之至若岘首之碑覩者堕涙斯乃荆之人感羊公之徳化故泣而思之设使公存之日德化不及于荆人则是碑也不能感荆人之泣矣且鲁公之徳业史传载之矣遗俗传之矣夫德业者病不着于当世岂病扬于后世乎茍鲁公德业史传不载虽全是碑亦不能扬鲁公之德业于后世夫如是碎之何伤
　　舒元舆玉筯篆志
　　秦丞相李斯变仓颉籀文为玉筯篆体尚太古谓古若无人当时议书者皆输伏之故抜乎能成一家法式歴两汉三国至隋氏更八姓无有出者呜呼天意谓篆之道不可终絶故授之赵郡李氏子阳氷阳氷生皇唐开元天子时不闻外奬躬入篆室独能隔一千年而与秦斯相见可谓能不孤天意矣当时得议书者亦皆输伏之且谓之其格峻其力猛其功备光大于秦斯有倍矣此直见上天以字寳瑞吾唐也不然何绵更姓氏而寂寞无人道之予不攻篆而识其防画尝有意求秦丞相真迹防秦丞相去久闻其有八字刻在荆玉其洪碑树在峄山巅今荆璧为玺飞上天矣固不可得而见也洪碑者畱在人间徃往有好事者跻巅得见予亦尝问得去峄山道路异日将裹足观之未去间行长安防同里客有得阳氷真迹遗在六幅素上者遂请归客堂张之见虫蚀鸟步痕迹若屈铁石防入室壁霜画照着疑蛇龙骇解鳞甲活动皆欲飞去拭目视之分明覩文字之根植吾堂中然后知向之言也谓氷愈于斯吾虽未登峄山观此可以信其为深于篆者言之也试以手拂拭其烟顔尘容侵暴日久襵皱拆裂玉筯欲折予以防慢让其主主曰此易致耳岂当其如是爱耶予曰今世人所以重秦斯之迹非能尽辨别之以其秦古而斯邈矣向使秦斯与此比肩子能贵之乎曩吾尚欲苦辛登峄山之巅缩在予掌握中今且独不为子贵子不过生于唐而得与氷同为唐人吾知氷殁二三十年其踪迹流于人间固不甚少得为子目数见故易之若此使氷生于秦时子又安得造次而见遗尘耶是子贱目也世人皆然嗟呼氷既即世是字寳入地矣后人思之孜孜求之今且遭不知者忽易想生笔下日有新迹固为门戸见屏之物矣氷虽欲求沽售不独弃为粪土必遭其诟怒也主人闻之其愧色见于顔眉间欲卷而退之其退也必因循而不信强止留之引笔书其行下志之以保明其为字寳也不谬词曰斯去千年氷生唐时氷复去矣后来者谁后千年有人谁能待之后千年无人篆止于斯呜呼主人为吾寳之
　　司空图书屏记
　　人之格状或峻其心必劲心之劲则视其笔迹亦足见其人矣歴代述书品者八十一人贤杰多在其间不可诬也国初欧虞之后继有名公元和长庆间先大夫初以诗师友兵部卢公载従事于商于因题纪唱和乃以书受知于裴公休辟倅钟陵乃征拜侍御史退居中条时李忻州戎亦以草著称为计吏在蒲因辍所宝徐公浩真迹一屏以为贶凢四十二幅八体皆备所题多文选五言诗其朔风动秋草边马有归心十数字或草或尤为精絶或缀小简于其下记云怒猊抉石渇骥奔泉可以视碧落矣先公清旦披翫怡废寝食常嘱诫云正长诗云吏部笔力逸气相资竒工无迹儒家之寳无逾此屏也但二者皆美神物所窥必当夺璧于中流飞铓于烈火也殆非子孙之所可存耳庚子之嵗遇乱自虞邑居负之置于王城别业丙辰春正月陜军复入则前后所藏及佛道图记共七千四百余卷与是屏皆为灰烬痛哉今旅寓华下于进士姚显所获览书品及徐公评论因感愤追述贻信后学且兾精于赏览者必将继有诠次光化二年八月三日泗水司空图撰録谨记
　　欧阳詹吊九江驿碑材文
　　吊伤而有辞者也噫九江之驿其不可兴辞而吊欤斯碑之材昔太师鲁国顔忠肃公所建祖亭之碑也公素负词华代之铭志多公之词又好采异留名之致顷为湖州牧差择碑材石每使工琢之与词兼行磨砻而成者不可胜数斯碑也终山之穷僻得之于自然趺本有防顶有螭虽不甚成而拏攫愤兴如神如灵公神而珍之精选所处湖州无称立罢守归朝载而赴途出苏台入毗陵亦无称立转丹阳游建业亦无称立次江州州南有湖湖东有山蛟奔螭引直到湖心趾之处则茂林峭石势环气胜非往时所睇而神祠曰祖将军庙在焉公觌其诡秀与碑材叶即日以酒脯奠其祖神出钱五万造亭曰祖亭南香炉峯北浔阳城九江为庭千艘厯阶亭既就公制亭之文手勒其碑而立之公文为天下最书为天下最斯亭之地亦天下最庶资三善加以斯碑之竒相持万古而采异留名之致一也后典州吏于州之九江驿有脩坯之劳状其末绩乃取斯碑刬公之述寘已之述今为九江驿之碑焉予旅游江州税于兹驿祠部员外郎郑恕同之郑与州将严士良共为余説而俱以相示呜呼先贱后贵世之常也先贵后贱人之伤也以祖亭方九江驿则兰室鲍肆矣以鲁公之文方今文则牢体糟糠矣以鲁公之劄翰方今之劄翰则锦绣枲麻矣痛哉斯碑出祖亭入九江驿失鲁公之文得人之文削鲁公之劄翰题今人之劄翰是去兰台而居鲍肆舍牢体而食糟糠脱锦绣而服枲麻可悲之甚者况我质天成必将可名鲁公所以卜择敬慎如彼而常人无良黩辱如此与夫有道而黥无罪而刖投四裔御魑魅何以别也石不能言岂其无寃故吊之情违乃伤理怫乃寃人实有之物亦应然呜呼子碑寃可予知隂隲子材岂曰无意必有以殊方颁以异与顔表胜以殊则明以吏名碑以异奚旌子书既授子不终致悠悠彼苍何嗟及矣美玉抵禽髙材借足有类子碑先荣后辱继世生哲讵无贤兮将觌于斯将悼于斯庶涤所黩而复攸宜屹屹子碑如神如只人得以专天造何为其不然矣其不然矣
　　司空图光大师草书歌
　　雪压千峰横枕上穷辱虽甘还激壮看师逸迹两相冝髙适歌行李白诗海上风惊驱猛烧吹防狂烟着沙草江楼曽见落星石几回试发将军炮别有寒雕掠絶壁提上元猿更生力又见吴牛磨角来舞槊槃刀初触击好文天子挥宸翰御制本多堆玉案晨开水殿教题壁题罢紫衣亲被锡僧家爱诗自拘束僧家爱画所局促大师草圣艺偏髙一匊山泉心便足
　　又
　　羸病爱师书劲逸翻作长歌助狂笔乘高攂鼓震川原惊迸骅骝几千匹落笔縦横不离禅方知草圣本非颠歌成与扫松斋壁何似曽题説劒篇
　　宋白赠南岳宣义大师梦英
　　衡山神秀潇湘清灵气濬发竒人生金仙才子称梦英玉筯篆书天下名外攻虞又攻栁率更行体兼而有别得张颠草圣才笔头粲烂龙蛇走八分飞白皆精练长安粉壁狂题徧功夫无让狸骨帖声价高于铁门限皇唐偏説懐素师善草不闻真副之近代聋僧小欧迹谨楷龌龊无多竒惊师宿世曽劳力筋纸骨笔血为墨受佛付嘱冩防言今生所以书无敌我亦访竒满天下多见名书与名画虽见烟霄未称心待取珊瑚为笔架従兹懒爱吴筠碑新歌重赠扑亚竒
　　韩魏公谢杜丞相草书诗
