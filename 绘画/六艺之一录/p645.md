<!-- { "loadSidebar": true } -->
　　宣宗赐谢庭循御笔诗卷
　　昔我宣宗皇帝万几之暇讲论道徳之余闲防艺书画时非厚重端雅之士不得给事左右永嘉谢庭循独见爱重恒侍燕闲盖庭循清谨有文每承顾问必以正对尤精绘事每有所进必荷褒锡此卷其一也上素重官职不轻授未几进庭循五品为锦衣卫千户盖亦兼重其为人也庭循珍袭此卷甚谨以臣士竒宣徳旧臣间出示之臣拜稽瞻诵感恸歆艳并发于中有不能已焉嗟夫是赐也非庭循不能得亦非庭循不足以当猗欤盛矣若龙光寳气上烛云汉必有神物防持于永逺谢氏之荣岂有穷乎【东里续集】
　　明宣宗书緑竹引
　　国初当天兵下徽时朱升请留宸翰以光后圃书屋上亲书梅花初月楼赐之自后则代擅奎藻万歴间玉应试留都见圣母御笔于瓦官寺之青莲花阁天啓间在燕京见神庙御书于李戚畹之清华园今复覩章皇帝御迹足可压阁帖帝王书也臣砢玉识【瑚网】
　　宣宗御笔一枝花词册
　　豳风之亭观彼获者猗兰之谷以求隣雅渊哉圣思周念四野黄华始敷幽人则娱侣松友筠斗室欢呼阊阖阆风何繇曰都如或见之而称华胥谅惟圣人烛我海宇悦鸟鸣虫各获其所枣稻薁葵骈受天祜九阍之聼如妇子语于嘑休哉生昌逢时豳猗之际复闻是诗风云日星千春防之小臣黄道周【式古堂书画彚攷】
　　宪宗
　　宪宗讳见深英宗长子也时御翰墨作为诗赋以赐大臣诸司章奏手自披阅字画差错亦蒙清问臣下益兢业职事莫敢或欺【吾学编】
　　宪宗尝手题张三丰画像圣藻仙容两絶尘表【书史防要】
　　孝宗
　　孝宗讳祐樘宪宗子也时览记孝经尚书家礼大明律四种书皆有日课有疑义即召问法吏儒臣【吾学编】孝宗酷爱沈度笔迹日临百字以自课又令左右内侍书之【书史会要】
　　明孝宗御书賛
　　于穆孝皇深明广厚一十八年物在宥徳惟日新艺乃天授奋豪落纸思入混茫气吞顔栁势压钟王渊渟岳峙玉质金相噫嘻近臣奎章侍立登牀或縁抱弓莫及石室金縢藏之什袭【震泽集】
　　世宗
　　世宗讳厚熜兴献王长子也武帝无子嗣皇帝即位御制西苑赋使大学士孚敬尚书时相度共和因手书赋赐三臣彚曰咏和録【吾学编】
　　嘉靖五年刑部尚书赵鉴致仕陛辞上特制诗一首书于龙牋赐之以宠其行【雷礼国朝列卿纪】
　　御书视日仪刻石礼部寅清堂前【徐学谟世庙识余録】
　　昌平九龙池上有粹泽亭亭池两榜世宗皇帝御书也【餐防子集】
　　昌平东山口有小山曰平台山成祖常驻跸焉嘉靖十七年上幸平台山御题圣迹二字【昌平山水记】
　　明世宗御书
　　伏蒙皇上亲洒宸翰赐臣居正元辅大字一幅臣调阳辅政大字一幅臣等恭捧天章不胜钦戴仰惟皇上天纵睿姿日勤圣学至于操觚染翰虽作圣之余功亦莫不防精防穷其墨妙一一画动以古人为法臣等每侍帷幄辄欣仰钦服不能自已兹者所赐大至盈尺运笔尤难乃裁自圣心不由摹拟比之常日所书更为佳妙且笔意遒劲飞动有鸾翔鳯翥之形信所谓云汉之章翰墨之寳也顾臣等浅薄谬蒙眷奬恭覩之余欣愧交至谨各摹临入梓悬扁居第晨夕瞻仰如对天顔其御书真迹当什袭珍藏永为世寳【张居正太岳集】
　　神宗
　　神宗讳翊钧穆宗子留心翰墨每携大令鸭头九帖虞世南临乐毅论米芾文赋以自随劝学诗一章御书赐太监孙隆刻石吴中【野获编】
　　上初即位好为大书内使环立求书者尝数十纸而外廷臣僚得受赐者惟内阁讲臣而已所赐江陵如弼予一人永保天命尔惟麴糵汝作盐梅及捧日精忠堂阁之扁字画遒劲鸾廽鳯舞时圣龄十余嵗嵗甲戌四月赐辅臣张公居正宅揆保衡四字吕公调阳同心夹辅四字六卿正已率属各一讲臣六人责难陈善各一六人者丁公士美何公洛文陈公经邦许公国申公时行王公家屏也丙子张公位及慎行补入讲幄上顾相君曰新讲官二人尚未赐与大字内使已濡墨竢上遂大书二幅赐位及慎行字画比赐诸公者稍大庄劲胜前时御龄已十五矣【于慎行谷城山房笔尘】
　　万厯二年三月辛丑颁给御书于会极门责难陈善五幅赐日讲官丁士美等敬畏二幅赐正字官徐继申等【陈懿典神庙圣学纪要】
　　武清侯别业西北水中起髙楼五楹楼上复起一台俯瞰玉泉诸山御书青天白日四字于中东西书光华乾坤相对字各长二尺余【燕都防覧志】
　　神宗皇帝序草韵辨体一书颇备古今翰墨之变又御书金折扇赐诸宫人则行体也【五石瓠】
　　明神宗御书卷
　　恭惟圣上冲年御极崇儒向道时时亲洒宸翰以赐近臣万歴丙子臣位臣慎行题补讲官一日上御文华内殿顾谓阁臣二新讲官尚未赐与大字阁臣对曰请上乗暇一挥翌日内侍濡墨伸纸陈于别案上出见之即取挥成受赐会极门下时圣龄方十五耳而天毫遒劲具鸾回鳯翥之姿真册府上瑞也章句小臣叨承日星之辉宠荣何己惟是执经献纳十有四年终无万一补塞至今尊捧圣谟但有慙汗尔然自戊寅大婚以后上益劳心万机罕渉文墨惟时作扇头草书流传禁中而辅弼文学之臣无复受御书飞白之赐如初年光景者则愚臣向日遭逢可谓一时之盛而于艺文翰墨之间仰窥圣心之勤怠亦不能无关于治道也山居暇日偶尔瞻捧感激之余继以慨叹惟祝天啓睿衷清心向道毋替有初老臣伏在丘壑永有欣戴敬书数语卷末以传示后昆永保无斁云万厯甲辰十月朔日礼部尚书翰林学士臣于慎行顿首谨跋【谷城山房集】
　　光宗
　　光宗讳常洛神宗子【纪元彚考】
　　毛尚忠为工部主事光宗在东宫识其才手书承恩堂额赐之【嘉善志】
　　庄烈帝
　　庄烈帝讳由检光宗第五子熹宗弟初封信王【帝王歴年图】
　　崇祯元年书敬天法祖扁额悬大殿两楹书人心惟危道心惟防惟精惟一允执厥中十六字【书评】
　　崇祯皇帝草书秀润娟好自题视民如伤望道未见八字于便殿【五石瓠】
　　李太后
　　李太后神宗生母也东安人神宗在位上尊号慈圣宣文明肃皇太后尝书谦谨持家四字以贻其父李公公戒饬子孙毋敢傲【野获编】
　　慈夀寺神宗为慈圣皇太后建也寳藏阁系圣母御笔题【燕都游览志】
　　李武清园方十里正中挹海堂堂北亭署清雅二字明肃太后手书也【帝京景物略】
　　王妃
　　王妃燕京人能诗工书以才色得幸于武宗侍幸蓟州温泉题诗自书刻石今石刻尚存【静志居诗话】
　　晋恭王防
　　晋恭王防国太原髙后生【明史稿】
　　恭王髙皇帝第三子尝命臣僚集钟王帖中散逸字编成文句并千字文刻石传世【书史防要】
　　晋庄王钟铉
　　晋荘王钟铉宪王之子髙皇帝曾孙博古喜法书尝以绛帖嵗久防脱采旧所藏古今名人墨迹摹刻以传号曰寳贤堂集古法帖【朱谋防藩献记】
　　周定王橚
　　周定王橚髙皇后生初封吴国钱塘改封周国开封好学能词赋工书制元宫词百章时人以比之三辅黄图【吾学编】
　　周宪王有炖
　　周宪王有炖定王子博学善书制乐府新声大梁人歌舞之【吾学编】
　　宪王书法真行醇婉无一笔失度特少腕力乏风格耳【明史稿】
　　宪王集古名迹十卷手自摹临勒石传世名曰东书堂法帖【书史防要】
　　湘献王柏
　　湘献王柏髙皇帝第十一子洪武十一年受封建国于荆州防而粹美读书恒至夜分每出入以缥囊盛书自随或遇佳山水必徘徊终日刻石纪事诗歌丰腴书法遒劲平居被服雅如建文初有谗之者阖宫自焚成祖靖难闻之嗟悼不已諡曰献【徐学谟海隅集】
　　蜀定王友垓
　　蜀定王友垓善草书天顺七年以世子嗣【吾学编】
　　蜀惠王申凿
　　蜀惠王申凿懐王弟懐王无子以通江王进封好学能文亦善书【吾学编】
　　蜀成王让栩
　　蜀成王让栩好学善书【吾学编】
　　成王蜀献王五世孙昭王之子也王好学手不释卷日观经史临法书作诗属对皆有程要【书史防要】
　　宁献王权
　　宁献王权髙皇帝第十六子也始封大宁徙南昌神姿秀朗慧心天悟始能言自称竒士好古博学旁通释老著述甚富兼善书法著书评一卷【书史防要】
　　宁靖王奠培
　　宁靖王奠培号竹林嬾仙献王孙臞干踈髯尤敏于学修文辞造语惊絶书法矫洁遒劲必自剏结构不肯袭古每书成尽搜古帖偶一字同弃去更书【书史防要】
　　吉简王见浚
　　吉简王见浚睿皇帝第五子也英宗复辟改元天顺封为吉王乐防岳麓书院访古哲贤遗迹命工梓先圣图及尚书以时诵观暇则挥藻搦翰披贾太傅新书【海隅集】
　　辽惠王恩鑙
　　辽惠王恩鑙成化十六年嗣明睿端肃博通羣籍为文雄健诗律精雅尤善大书【海隅集】
　　韩昭王旭櫏
　　韩昭王旭櫏少頴异不羣学问忠孝能诗文善书【海隅集】
　　文城王弥钳
　　文城王弥钳頴哲俭素善诗赋及书隶广置园圃亭榭以延賔客士大夫过南阳皆造门求见【海隅集】
　　三城王芝垝
　　三城王芝垝唐宪王子也博通羣籍所作行草人称絶妙【书史会要】
　　枝江王致樨
　　枝江王致樨字仲馨王之六世祖为髙皇帝第十四子天性頴异喜读书工晋唐楷书【海隅集】
　　荆端王厚烇
　　荆端王厚烇荆宪王孙也锐思典籍尤以篆隶著名【藩献记】
　　益端王祐槟
　　益端王祐槟宪宗子国建昌好书史工楷篆【吾学编】
　　安塞王秩炅
　　安塞王秩炅庆靖王季子髙皇帝诸孙也好读书善文精楷书自称沧洲野客【藩献记】
　　保安王
　　保安王号中和道人尝临十七帖刻石行于世【书史防要】
　　髙唐王　齐东王【俱逸其名】
　　王世贞云二王深于玉筯及大小篆【书史防要】
　　娄妃
　　娄妃书仿詹孟举楷书千文极佳江省永和门并龙兴普贤寺额其笔也后人以其贤不忍更之【书史防要】
　　杨妃
　　杨妃书法赵文敏颇得笔意但偏锋耳【书史防要】
　　安福郡主
　　安福郡主宁靖王奠培之长女工草书能诗【静志居诗话】

　　六艺之一録卷三百十四
<子部,艺术类,书画之属,六艺之一录>
　　钦定四库全书
　　六艺之一録卷三百十五　　　钱唐倪涛撰
　　歴朝书谱五
　　秦
　　李斯
　　李斯楚上蔡人少从荀卿学帝王术西入秦位至丞相至胡亥立赵髙譛之要斩夷三族斯妙大篆始省改之以为小篆着苍颉七篇虽帝王质文世有损益终以文代质渐就浇漓则三皇结防五帝画象三王肉刑斯可况也古文可为上古大篆为中古小篆为下古三古为实草为华妙极于华者羲献精穷于实者籀斯始皇以和氏之璧琢而为玺令斯书其文今泰山峄山秦望等碑并其遗迹亦谓传国之伟寳百代之法式斯小篆入神大篆入妙也【书防】
　　秦丞相李斯曰上古作大篆颇行于世但为古逺人多不能详今删略繁者取其合体参为小篆斯善书自赵髙已下咸见伏焉刻诸名山碑玺铜人并斯之笔书秦望纪功石乃曰吾死后五百三十年当有一人替吾迹焉【蒙怙笔经】
　　李斯书世为冠盖不易施评【袁昻书评】
