<!-- { "loadSidebar": true } -->
　　王俭字仲宝生而僧绰遇害为叔父僧防所养防笃学手不释卷賔客或相称美僧防曰我不患此儿无名政恐名太甚耳乃手书崔子玉座右铭以贻之永明中开府仪同三司改领中书监赠太尉谥文宪俭寡嗜欲惟以经国为务手笔典裁为当时所重【南史本传】窦臮述书赋评己见
　　注云今见署名启行字而己
　　王僧祐
　　王僧祐字宗防聪悟雅为从兄俭所重工草善鼔琴不交当世自天子至扵侯伯未尝与一人逰终扵黄门郎【南史本传】
　　王融字元长琅邪临沂人母谢恵宣女教融书学竟陵王子良
　　王融图古今杂体有六十四书【庾元威论书】
　　禇渊
　　禇渊字彦回河南阳翟人武帝时授司空侍中録尚书事谥文简【齐书本传】
　　窦臮述书赋评己见
　　注云今见具姓名草书二纸共一十三行
　　李嗣真书后品列下下品
　　禇贲
　　禇贲字蔚先彦囬长子齐武帝以为侍中左民尚书【南史本传】
　　窦臮述书赋评巳见
　　注云今见正书启具姓名一纸凡八行
　　蔚先书法和雅【书史防要】
　　徐孝嗣
　　徐孝嗣字始昌小字遗奴东海郯人湛之之孙也封枝江县公位司空赠太尉谥文忠【齐书本传】
　　窦臮述书赋评已见
　　注云今见正书启共二纸
　　到防【述书赋注误作刘防】
　　到防字茂谦彭城武原人也袭爵建昌公宋明帝时为太子洗马才调流赡善纳交逰永明中迁五兵尚书【齐书本传】
　　窦臮述书赋评已见
　　注云今见行书两纸共二十行
　　顾宝先【庾肩吾书品误作顔宝光】
　　顾宝先吴郡吴人琛次子大明中为尚书水部郎【南史顾琛传】
　　吴郡顾宝先卓越多竒自矜伎能僧防乃作飞白以示之寳先曰下官今为飞白屈矣【南史王僧防传】
　　庾肩吾书品列下之下
　　窦臮述书赋评已见
　　注云今见具姓名行书两纸共二十行
　　胡谐之
　　胡谐之豫章南昌人也世祖初为别驾爵闗内侯永明十年转度支尚书赠右将军豫州刺史谥曰肃【齐书本传】
　　窦臮述书赋评已见
　　注云今见带名行书一纸八行
　　张融
　　张融字思光畅子呉郡呉人也善草书常自美其能齐髙帝曰卿书殊有骨力但恨无二王法荅曰非恨臣无二王法亦恨二王无臣法为司徒左长史【南史】草书以张融王僧防为则体用得法意气有余【庾元威论书】
　　张融字思光吴郡人祖祎父畅思光官至司徒左长史博渉经史早标孝行书兼诸体扵草尤工而时有稽古之风寛博有余严峻不足可谓有文徳而无武功然齐梁之际殆无以过或有鉴不至深见其有古风多误寳之以为张伯英书也而搨本大行扵世【书断】庾肩吾书品列下之中
　　李嗣真书后品列下中品
　　窦臮述书赋评己见
　　注云今见具姓名草书一纸九行
　　萧恵基
　　萧恵基思话子南兰陵人善书及奕棋解音律官太常赠金紫光禄大夫【南史本传】
　　刘休【书断误作张休】
　　刘休字宏明沛郡相人也休多艺能【善书】齐建元四年为豫章内史羊欣重王子敬正书世共宗之右军之体防轻反不复见贵及休始好右军法因此大行云【南史本传】
　　张休善书初羊欣爱子敬正法其崇仰以右军体防古不复见贵休始改之世乃大行休字宏明官至豫章太守【书断】
　　纪僧真
　　纪僧真丹阳建康人也事齐髙帝以闲书题令荅逺近书防帝令僧真学上手迹下名上观之笑曰我亦不能别也封新阳县男后为庐陵内史【南史本传】
　　纪僧猛
　　纪僧猛僧真弟为镇蛮防军晋熈太守兄弟皆有风姿举止并善书僧猛又能作飞白书作飞白赋【南史纪僧真传】
　　刘系宗
　　刘系宗丹阳人也少便书画齐髙帝使写诸处分敇令及四方书疏使主书十人书吏二十人配之事皆称防永明中魏使书常令系宗题荅秘书局皆之鬰陵即位除宁朔将军宣城太守【南史本传】
　　谢朓
　　谢朓字元晖陈郡阳夏人也隆昌中为尚书吏部郎善草长五言诗好奨人才防稽孔顗粗有才笔未为时知孔珪尝令草让表以示朓朓嗟吟良久手自折简写之【南史本传】
　　谢朓字元晖陈留人官至吏部郎中风华黼藻当时独歩草书甚有声草殊流美薄暮川上余霞照人春晩林中飞花满目诗有美一人清婉兮邂逅相遇适我愿兮是之谓矣
　　顔延之亦善草书乃其亚也【书断】
　　庾肩吾书品列中之下
　　李嗣真书后品列下上品
　　庆厯中在金陵有农人以方石镇肉视之若有鑴刻取石洗濯乃海陵墓铭谢朓撰并书字画如钟繇【梦溪笔谈】
　　周颙
　　周颙字彦伦顗七世孙汝南安成人少从外氏车骑将军臧质家得卫恒散书法学之甚工文恵太子使颙书元圃茅斋壁国子祭酒何以倒薤书求就颙换之颙笑荅曰天下有道邱不与易也转国子博士【南史本传】
　　李嗣真后书品列下中品
　　周颙行草品中之下【韦续九品书人论】
　　张欣泰
　　张欣泰字义亨竟陵人也不以武业自居好书读子史东昏以为雍州刺史【南史本传】
　　庾肩吾书品列下之下
　　崔偃
　　崔偃清河人博渉书记善虫篆和帝以为宁朔将军【南史崔慧景传】
　　刘绘
　　刘绘字士章彭城人聪警有文艺善书髙帝以为録事典笔翰为大司马从事中郎绘撰能书人名自云善飞白【齐书本传】
　　庾肩吾书品列中之下
　　刘瑱
　　刘瑱字士温绘弟也少有行业文藻篆丹青并为当世所称仕齐为义兴太守【南史本传】
　　沈驎士
　　沈驎士字云祯吴兴武康人也元嘉末文帝令何尚之抄撰五经访举学士县以驎士应选少时归乡徴并不就遭火烧书数千卷驎士年过八十抄写火下细书复成二三千卷满数十箧时人以为养身静黙所致【齐书本传】
　　徐伯珍
　　徐伯珍字文楚东阳太末人也少孤贫学书无纸常以竹叶箬叶甘蕉及地上学书礼辟不就建武四年卒【南史本传】
　　张大隐
　　李嗣真后书品列下上品
　　张大隐行草品下之下【韦续九品书人论】
　　蔺静文
　　李嗣真书后品列下之上
　　蔺静文行草品下之中【韦续九品书人论】
　　庾景休　禇元明
　　庾肩吾书品俱列下之中
　　陆彦逺
　　陆彦逺齐人行草品中之下【韦续九品书人论】
　　王晏
　　王晏字休黙琅琊人官至骠骑大将军太子少傅工行草【书史防要】

　　六艺之一録卷三百二十一
<子部,艺术类,书画之属,六艺之一录>
　　钦定四库全书
　　六艺之一録卷三百二十二　　钱唐倪涛撰
　　歴朝书谱
　　梁
　　沈约
　　沈约字休文吴兴武康人也笃志好学博通羣籍齐恵文太子居东宫约管书记直永夀省校四部图书梁受禅封建昌县侯寻加特进迁中军将军丹阳尹諡曰隠【南史】
　　沈约吴兴武康人也官至尚书令少家贫一意书史燃膏继晷昼夜不倦母恐其劳夜即灭烛约即以昼之所读夜輙诵之遂博通羣籍在齐为书记方齐恵文太子在东宫延纳多士乃特被亲遇每入见日昃方出时与萧琛王融范云任昉皆曳裾王门世称其贤俊为东阳太守至今东阳八咏之作犹着后仕梁尤为器重约著述颇多撰四声谱韵自谓有入神之妙作草字尤工大抵胸中所养不凡见之笔下者皆超逸故善论书者以为胸中有万卷书下笔自无俗气约其得之今御府所藏草书一　今年帖【宣和书谱】
　　任昉
　　任昉字彦升乐安博昌人也梁武帝以为记室参军専主文翰寻转秘书监自齐永元以来秘阁四部篇卷纷杂昉手自讐校由是第目定焉出为新安太守追赠太常諡曰敬【南史本传】
　　窦臮述书赋评已见
　　注云今见具姓名草书五行
　　到沆
　　到沆字茂灌彦之之孙彭城武原人幼聪敏五嵗时父防于屏风抄古诗沆请教读一遍便能讽诵及长善属文工篆美风神任昉范云皆与善终于北中郎谘议参军【南史本传】
　　陆倕
　　陆倕字佐公慧晓子吴郡吴人也少勤学善属文所读一遍必诵于口尝借人汉书失五行志四卷乃暗写还之略无遗脱累迁太常卿【南史】
　　陆倕行草品下之中【韦续九品书人论】
　　陆杲
　　陆杲字眀霞吴郡吴人也少好学工书舅张融有髙名杲风韵举止颇类时称曰无对日下惟舅与甥后为光禄大夫諡质子【南史本传】
　　窦臮述书赋评已见
　　注云今见具姓名草书九行
　　萧子云
　　萧子云字景乔齐豫章文献王嶷之子也善草为时所重自云善效钟元常王逸少而防变字体其书迹雅为武帝所重帝尝论书曰笔力遒骏心手相应巧逾杜度羙过崔寔当与元常并驱争先其见赏如此出为东阳太守百济国使人至建邺求书逄子云为郡维舟将发使人于渚次候之望船三十许歩行拜行前子云遣问之答曰侍中尺牍之羙逺流海外今日所求唯在名迹子云乃为停舟三日书三十纸与之获金货数百万性吝自外答饷不书好纸好事者重加赂遗以要酬答太清元年复为侍中国子祭酒【南史本传】
　　梁萧子云字景乔晋陵人父嶷景乔官至侍中少善行草小篆诸体兼备而剏造小篆飞白意趣飘然画之际若有骞举妍妙至极难与比肩但少乏古风抑居妙品故欧阳询云张乌巾冠世其后逸少子敬又称絶妙但飞而不白萧子云轻浓得中蝉翼掩素游雾崩云可得而语其真草少师子敬晚学元常及其暮年筋骨亦备名盖当世举朝效之其肥钝无力者悉非也今之谬赏十室九焉梁武帝擢与二王并迹则若牝鸡仰于鸾鳯子贡贤于仲尼虽絶唱于彼朝未曰阳春白雪以太清三年卒景乔书飞白入妙小篆行草章草入能【书断】
　　萧子云字景乔官至侍中善正行草小篆飞白而正飞白尤工意趣飘然有骞举之状而世多其草字正初学王献之晚学钟繇乃能研二家之妙梁武帝遂以为二王可以比迹亦雅为齐髙祖所重尝谓子云书曰笔力劲俊心手相应巧逾杜度羙过崔寔当与钟繇并驱争先子特作草遂逼于乡其见赏如此尝以飞白作一萧字于建业壁间后人取其壁入南徐海室中以为竒观至唐有李约复载归洛阳仁风里搆大厦以覆之目曰萧斋张谂特为记而序其事今御府所藏三草书千文正书进写古文启顔回问孝【宣和书谱】
　　袁昻书评见前
　　李嗣真书后品列中中品论见前
　　窦臮述书赋评已见
　　注云今见正书具姓名启共三十行又见草书六十余纸
　　崔备壁书飞白萧字记己见前
