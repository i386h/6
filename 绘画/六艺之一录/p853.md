<!-- { "loadSidebar": true } -->
　　汲郡王简汉东孟淳同观大徳乙巳夏五十日文正范公手泽获见于二百六十三年之后扶植纲常流传是宝济南王文羽保定孙杲同观时皇庆二年歳在癸丑暮春大名王宗亢识
　　先正范公文武忠孝亲亲仁民之徳充周穹壌是以尺素寸楮观者敛袵曹操王敦桓温未尝书不佳也至今见者唾之公所书伯夷颂流入秦桧贾似道家繇贾遂没入官宋亡出于燕赵间复归吴范氏世所共贵重者有在也熈寜以来见者必着姓名岂欲托以不朽耶茍不知观感兴起之防求公之心希公之徳徒珍玩是夸亦秦贾耳不防于狎大人乎凡我同志相与勉焉泰定丙寅七月十九日天台后学杨敬悳书
　　古人尚友以其类也伯夷之心惟孔子为能知之千载而下惟文正范公有以似之文正之心惟朱文公为能知之千载而下其亦有似之者乎呜呼希矣至顺壬申夏五月宛平曹鉴拜手谨书
　　文正公以宝元元年赴润道谒狄梁公庙为之作记立碑又十三年皇祐三年镇青社用黄素小楷书伯夷颂寄苏才翁盖去公薨半歳耳于是公屡以言事忤防出殿外服知其道之莫可行也将以仰晞古人而于伯夷之清风梁公之大节窃深慕焉揽公之迹可以谅公之心矣所谓百世以俟圣人而不惑者兹非其徴乎东阳栁贯谨题
　　右宋推诚保徳功臣赠太师中书令魏国范文正公书唐韩子伯夷颂真迹笔意精严动合法度有晋人之遗风熈寜以后名公题识具存诚宝玩也按公书此颂遗武功苏舜元南渡后归秦桧氏又归贾似道氏宋亡流入北方李侯戡得之京师来守吴实魏公之乡因谒公遗像以其书归其后之人今蔵于范氏义庄子孙世守之窃尝谓时有代谢世有盛衰至于天理民彛则越万世而不可泯者必有人焉王侯之贵晋楚之富死生之大举不能以动其心斯足与有为也太史公纂史传思可以厉节义维纲常者许由务光之伦其事不经得孤竹君之子遂为数千载人物称首迁之志念深矣唐韩子称其微防着伯夷颂文正公复得韩子之防而为之书盖公屡以忠谠不容于时遭诬摈斥守道弥笃所谓不动心以有为者其在斯人与其在斯人与夫圣贤所遭之时虽异而至于厉节义维纲常而天理民彛頼之而不泯者则一而已故观此书者莫不兴起书云乎哉賛曰　于昭民彛不亿而泯肃肃元夫厥徳孔纯弗移弗屈执中允固思皇九有克寜无斁民不可乏主我不陨厥清匪兹元夫日离乱争此何人斯孤竹之子非其君不事非其民不使韩侯作颂郁郁其章魏公书之翼翼其相死生弗渝是式是似旷代同心惟余与尔人获异书如珪如璠懐徳不替来归其孙维魏公子孙永保勿失惇我风化尚祚皇国后学柯九思拜手谨书
　　古之君子之于学也至于成已成物其于天下国家则曰功成治定所谓言之必可行也行之必可言也盖物格知至而至于国治天下平者如此非茍以为言而已世之君子何其言之详而卒不见其成功耶若文正范公则所谓能言之而能行之者也观其所书韩子伯夷颂岂特笔墨之妙其为万世之虑也深矣后学京兆杜本敬观
　　魏国文正范公在宋朝为名臣称首当时论者或直以为圣人或方之以防卨是岂泛然而为之言哉观魏国出处始终大节一合乎道其丰功盛徳焕乎简册若日星之不可掩山岳之不可齐与天地相为悠乆其穷理尽性以至于命者与今观魏国所书伯夷颂笔法森严真可与黄庭乐毅等书相颉颃是则魏公非特于徳行功业超然杰出其于书法亦造乎其极者也然公不他书而书韩子伯夷颂者尤见公切切于纲常世教未尝一日而忘也披玩再三令人敛袵起敬至元三年后丁丑歳秋九月望后学泰不华谨书【按泰不华应改台哈布哈因手跋故仍其旧】
　　首阳高节退之颂之吏部文章文正书之时称为三絶赵宋诸贤及有元之诸大夫题咏之不少置其八世孙静翁装潢而珍袭之求名笔以发其光华信可寳也余尝私窃论之伯夷以特立独行之节不待退之颂之而可显惟得退之颂之则其节为益显吏部以日光玉洁之文不待文正书之而可传惟得文正书之则其文为益传故伯夷之节惟知适于义而已初不计后之人颂与否也退之之颂深以为乱臣贼子不守名节者之戒初不计后之人书与否也三者无心防而为一虹光渥彩昭如日星之垂天使世之乱臣贼子未为者而观此书此颂则神骇心悸而不敢肆其恶已为者而观此书此颂则胆落魄丧而无所逃其罪其有功于世教大矣且文正以清才茂行为时名臣先哲称其事业满邉陲忠义满朝廷声名满天下则字画乃其余事然犹庄楷遒丽过人如此真赵宋第一流人物也余适以事过吴伏谒祠下静翁持成卷示予故欣然书之以俟夫知音者得焉蓟邱韩璵再拜
　　伯夷颂首云士之特立独行适于义而已不顾人之是非皆豪杰之士信道笃而自知明者也此数语已足尽伯夷之心矣文正公亲书此颂匪惟知之亦允蹈之观其立身大节亦不顾人之是非信道笃而自知明者岂非豪杰之士哉其裔孙静翁先生恬愉乐道独能保有斯文而珍蔵之观此者千载清风俱凛然矣后学永嘉郑僖再拜书
　　黄溍跋一则已见
　　宋范文正公书唐韩文公殷伯夷颂想其清风劲节徳行文章真希世之三絶也元初平江太守李侯戡得之中原归之范氏子孙可谓剑出丰城珠还合浦李侯其亦仁人之心与展玩之顷顿觉忠义之气凛然在天地间令人毛发悚立宋朝十日景仰之忱蔼然见于言辞之表秦贾二公犹加钦敬而珍蔵之度其心寜无所媿前者明兵至义庄祠宇俱为灰烬此卷同罹此患觊必不存大宗孙廷珍十世孙天倪复购之于军砦中呜呼公之灵在天天祐其忠俾公之手泽不泯于世是知公之遗泽未艾也雝生二百载后而获观览犹青天白日景星鳯皇快平生之心目河东后学王雝拜书
　　韩文称颂伯夷贤黄素真书庆厯年月照明珠还合浦春风长共义庄田　至正甲申六月辛未燕山笃列图再拜【按笃冽图应改图烈图因题识故仍其旧】
　　伯夷古贤人昌黎追作颂文正小楷书尊仰世所共李侯吾故人收蔵万金重适来尹平江范氏蹔陪从一日拜祠下归诸子孙用三贤固自佳侯徳亦堪颂再拜书五言心芗辨清供大徳已亥四月十五日曹南马绍书于平江旅次舟中
　　长白山中名相出首阳山下若人贤古今如此能多少歳月相望越二千遗墨来从新画防故家复取旧青氊伟哉君子无穷泽畱得余芳奕世传　嘉兴张伯淳谨题
　　班固人表吾尝疑第一武王二伯夷我谓伯夷可第一武未尽善宜二之退之第一唐文人希文第一宋辅臣韩为夷颂范为写三絶谁与十袭珍星奎运余三百年皇祐庆厯诸钜贤逮至渡江干淳后珠题玉跋盈长编【名士题跋不一】范氏衮衮饶公侯【丞相忠宣公纯仁以下】幽州括州至苏州【范氏本幽州良乡人迁括苍今江浙提学居防州是文正始居姑苏】行军元昊惊破胆义庄睦族春复秋子子孙孙居吴中【族长主祭今七世孙邦瑞也】指李后人今黄龚【谓平江使君李公信之逸斋】锦囊偶贮此三絶燕香夜寒吐长虹衮衣绣衣观且夸【衮衣谓右丞马公性齐绣衣谓谓陈亷访君祥完顔亷访正卿】故国乔木兴咨嗟大尹不吝归赵璧祠以少牢复其家提学翰林索我诗【谓君泽自玉堂外补】肯捐此寳真复竒授者良难受者易即此可刋遗爱碑　大徳庚子春上丁之明日紫阳方回万里
　　企清风兮薇山之阳宝芳帖兮薇露之香意人世不可以乆畱兮雷霆下而取将幸邺侯之巾袭兮俨墨迹之未亡把一麾而东来兮文正之乡乔木苍苍兮兰菲菲其弥芳嘉先正之有后兮伟徳泽之长出此帖而归之兮甚魏笏之辉煌时不可兮再得勉世世兮珍蔵　天台柯谦【山斋】
　　名并日星真细事义参天地在彛伦寥寥千古空遗迹薇满西山意自春　伯夷清节韩公颂范老银钩韩子传屋壁遗书还孔氏谁人得似使君贤　金华胡长孺
　　范文正公黄素小楷昌黎伯夷颂盖在青社时所书以遗京西转运使舜元苏公者也后二百年大兴李侯戡得此本于燕及南来守吴乃文正公乡里即访公子孙以之范氏喜而求书为赋
　　有耳不听下里巴人有手不写剧秦美新天生灵物寄我体可惜秽弃同埃尘清风百世希文老一字传流今是宝谁知堂堂伯夷颂曽借春晖发枯槁韩子也复英雄姿氷寒斗峻余文词吹嘘自起北海隠脍炙聊慰西山饥天荒地老英灵在处处江湖虹散彩书离孔氏忽自归金遇龚侯如有待世情爱古兼爱竒奴书满眼非吾师请君焚香盥手拜此帖归洗人间儿女痴　剡源戴表元再拜
　　小楷青州三絶碑复还范氏事尤竒不知百世闻风者更有何人似伯夷　古今一理是纲常范笔韩文妙发公饿首阳元不死春风歳嵗蕨薇香　钱唐仇逺再拜
　　退之尝作伯夷颂纲常更为文章重小范老子翰墨香唤醒首阳千载梦尔来宇宙三百年刼灰不壊寜非天姑苏李侯贤太守为将手泽归云因忆右军修禊帖智永蔵之固其所今比萧翼谁贤愚豪夺何如能乐与君子于物不留意好徳终然胜好古剑许徐君自有心书还孔氏非无故粟可不食国可辞较之一纸真毫厘闻风亷立遽如许信哉圣人百世师西山之薇何独美向微二子一草耳东海鲁连死犹生中书冯道生犹死承平文献传至今品题后先如盍簪就中何人合媿死九锡不是夷齐心　楚北村民汤炳龙题
　　逸斋总管相公以所藏文正公书伯夷颂归于范氏懐贤尚徳之心士大夫皆乐道之为诗若文盈轴甚盛事也不揣芜陋僣赋小诗髙沙龚璛拜手
　　一时端合拯斯民万世寜无启不臣此意圣贤非二致谁令今古共彛伦墨胎事逺颂声在青社人钞楷法新尺素郡侯还范氏先忧天下亦同仁　大徳庚子二月廿一日书于义宅之西序【子敬父】
　　海濵二老本同归末路殊途孰是非扣马匆匆扶义士怜渠未识首阳薇　韩辞范笔照千龄扶植纲常似六经日月争光宜下拜莫将此眼对兰亭　眉山史孝祥
　　先哲吾师表斯文古鼎铭义形扣马谏书胜换鵞经故事徴皇祐乡祠谒仲丁登堂覩遗墨山雨飒英灵心田垂世逺手泽歴年殊谁购山隂序真还合浦珠身惟名不朽书与道同符诸老珍题在犹堪立懦夫蜀后学邓文原顿首
　　伏承主奉范君出示先世书诏及文正公手书伯夷颂令集题识仰惟前贤争光日月不敢妄有賛述辄以鄙句奉谢用表惓惓景慕之意云尔　蜀郡虞集顿首
　　庆厯元臣细字书清风直与伯夷俱潞韩并识何舂应秦贾争蔵寔蔑汚神物防持天爱宝子孙惊喜海还珠敢以防尘賛乔岳愿推余论砭顽夫
　　企仰前贤嵗月深阿衡事业伯夷心义田犹是当时禄遗像能令百世钦窃诵诗书求彷佛黙嗟人物转销沈谁人浪漫矜家世看取天平万石林【虞集】
　　敬题文正公所书伯夷颂卷尾　长沙汤弥昌顿首再拜
　　颂文遥附青云传楷法独推黄素书百世清风元不灭两公高志更谁如珠遗旧入权臣槖璧返今逢刺史车一卷寳蔵同魏笏虹光清夜烛寒虚
　　翰墨尝托文章传文章益重节义全使无节义照千古翰墨文章空婵娟特立独行不顾众万世标凖权亦用吏部雄文破鬼胆为渠唤醒西山梦范公相望余千龄人物自与臯防并黄素细书伯夷颂白头不草太经一字千金价无让虹光夜彻星斗上夷清韩颂高平书再拜莫作文翰想奸臣袭蔵犹畏仰靣无生色泚流颡珠还氊复子孙贤我信斯文天未丧佳辞善书常有余呜呼节义不可一日无　致和元年中秋日金华后学胡助再拜谨书
