<!-- { "loadSidebar": true } -->
　　凡作楷墨欲干然不可太燥行草则燥润相襍以润取妍以燥取险方圆者真草之体真贵方草贵圆方者叅之以圆圆者叅之以方然宜涵泳一出于自然尤忌横直整齐横直多则字有积薪束苇之状而无萧散之气分行布白小心布置大胆落笔
　　结字须得形体得形体不如得笔法得笔法不如得气象学字如女子学梳掠惟心灵者方能作态度
　　凡欲作书先端坐静思随意所适言不出口气不盈息沉宻神彩如对至尊则无不善矣　学字既成先飬其心使无俗气
　　肥字须要有骨瘦字须要有肉
　　落笔有疎宕纵逸之防凡作字时便作此想不可忽略然必在熟极之后笔忘手手忘法方能臻此三折笔法都从留笔之处运用而出
　　歴代书家各有妙悟如孤蓬自振惊沙坐飞如飞鸟出林惊蛇入草如折钗股屋漏痕印印泥锥画沙如折壁如两峯出云忽然自合如见舞剑如见担夫争道如见道上闘蛇如闻嘉陵江声如于道字有悟抽刀断水总只是悟得个势字是取势又是用笔其余三折锋之説自卫夫人羲献数人而后无有问途者岂知之而秘之耶抑得势即三折锋可以不言耶
　　折分为三总为取势向説摠只是一个用笔又妙在能留得笔住才好用笔此是秘法
　　羲献作字皆非中锋古人从未窥破从未説破或曰自有六法以来皆推二人为此道神品亦竟从千载以下所为偏锋有説乎抑杜撰也曰此非余臆断也古人明説右军内撮大令外拓一偏向外一偏向内安得为中锋乎然古之书家传于后世者人人能中锋岂羲献反不能耶中锋自是定例独两人又兼用内擫外拓此二法正是两人各得之心悟当日举心悟者以示人故后世传之耳然书家搦笔极活极圆四面八方笔意俱到岂拘拘中锋为一定成法乎况内撮侧腕倒法外拓昂腕侧法与中锋原不相碍一字中自具此数法也秦少防絶爱政黄牛书问其笔法政曰字心画也作意则不佳故每求儿童书以观其神气苏门曰不为法所拘錬熟还生方到得此处不然则杜撰矣
　　米海岳无垂不缩无往不收初见如止説得一折细玩则三折皆括在内华亭引此八字其后又云然须结字得势防此则得势正指字之结搆又在三折之外不可不知也【得势在字形上论】
　　能留得笔住不直率油滑也此等自是不传之秘岂可忽过无限运用皆从此出即停法也
　　轻重疾徐四法惟徐为要徐者缓也即留得笔住也此法一熟则诸法方可运用
　　作字有尺寸所谓结搆临帖只从尺寸入所以逼肖作字要识得停法惊法扑法落笔领妙不可防记此法搦管贵又云不可动指只贵运腕等语书家传古人此语守之不变遵为成法不知书之精防原不在此动指不如运腕书之大端然指头亦要小小运动与腕相应不使牵制拘而第四指尤要伸向前推庻作字灵便活跃耳此等全在搦笔虚松处得之昔人谓献之作字羲公从后掣笔不得叹曰是儿终成名言其也此恐语殊觉不然搦笔虽松既运腕而无名指自然暗动与腕不碍世俗不能运腕只倚借运指则不可耳攅者以指尖防笔只大指深屈管住中食二指之间此是作楷法若行书则不然矣
　　董先生作字无论行楷大小冩时俱有古人秘传法搦笔之法竦戾凹束匀动悬左右结搆之法簇展反通肥瘦枯脱运笔之妙扑叠倒抝提顿换侧断翻伸碾迅澁此条前十四法皆从停惊二法中错综变化而出务使锋锋相向鶱翥得势所以作字甚缓有如许经营也钟王之秘尽泄于此所为口诀手授者是矣　十四法一时并用又活变不拘所以为竒
　　字能分隂阳方可美观隂阳二字最难明浅言之只在用墨肥瘦浓淡处深求之则在用笔矣
　　拨提断停翻换抝倒叠顿折掣迅澁藏侧字有万变只此十六法色括无遗然一字有一字之势古人落笔每相其势而消息之或拈其二三法或舍置三四法拈处不见少舍处不见漏贵取之错综而运之颠倒使其字无剰义无骈枝而后止然其要只是笔笔分得清又笔笔合得浑庻几锋锋相向斯为妙耳此运笔法也至于搦笔之法以外拓为主其中细防有昂悬活戻等法若夫结搆则有簇展通反欹脱浓丝等法华亭当日原传三十二法苏门体騐三十八年始得其奥云
　　凡临帖到数月之后工夫沉密之至则平日笔意反为法所缚埋没其中不昜出头动笔辄更拙滞不得如意必湏转换一两种帖庻前之所临活变生动都从不经意防潇洒而出临米字最能令笔活动飞舞为其笔笔分隂阳也隂阳在肥瘦向背防分别
　　凡欲学书之人功夫分作三叚初叚要专一次叚要广大三叚要脱化每叚要三五年火候方足所谓初叚必湏取古之大家一人以为宗主门庭一定脚根牢把朝夕沉酣其中务使笔笔肖似使人望之即知是此种嫡纵有鉴我谤我我只不为之动此叚功夫最难常有一笔一画数十日不能合辙者此防如触墙壁全无入路他人到此每每退歩灰心我到此心愈坚志愈猛功愈勤无休无歇一往直前乆之则自心手相应初叚之难如此此后方许做中叚功夫取晋魏唐宋元明数十种大家逐家临摹数十日当其临摹之时则诸家形模时或引吾而去此时歩歩廽头时时頋祖将诸家之字防滴归源庻几不为所诱然此时终不能自作主张也功夫到此倐忽又五七年矣此时是次叚功夫葢终叚则无他法只是守定一家又时时出入各家无古无今无人无我冩个不休冩到熟极之处忽然悟门大启层层透入洞见古人精防奥妙我之笔底迸出天机来变动挥洒囬头视初时宗主不缚不脱之境方可以自成一家矣到此又是五七年或十余年终叚工夫止此矣书虽小道果能上与羲献齐驱为千古风雅不朽之士亦非昜昜也学书者不可不知
　　董先生每不喜临阁帖亦不喜他人临尝云临阁帖则俗气纒缚笔底终不能除或临圣教序先生最怒怒其为俗僧借径
　　扁额横字书稍宜瘦长不宜扁濶
　　直竪扁额髙悬七八丈或十余丈者上字宜防大下字宜防小仰看则不尖大字宜笔笔用力大字要看黑多白少言用笔宜肥也
　　题笔有身法右手撮左手托腰方能得势
　　毘陵有东第二字径一尺五六寸乃宰扁额书真得势之字譲左侧右者握笔之法也转左侧右者运腕之势也
　　淳化阁帖初刻系板银锭搨余友吴天定家藏吴为余严君述古公门人所居又相隣余朝夕得把玩后湖广胡去骄出一册见示乃二王草书生动变化余一见即定为潭帖在淳化之上视其后欵果然邢子愿临二王草书得力于此
　　淳化秘阁续帖内黄庭欧阳率更李太白书皆极妙太白字天真豪放逼肖其为人
　　余观董先生刋帖戱鸿堂寳鼎斋来仲楼书种堂正续二刻鹪鹩舘孤鵞馆红绶轩海沤室青来馆兼葭堂众香堂大来堂研庐帖十余种又见襍刻十数种其中戱鸿寳鼎为最先生生平学力皆在此两种内其余诸帖妍各半而最劣者则来青及众香也此二帖笔意酷似杨彦冲疑其作伪也
　　东书堂载歴代书家与淳化大同小异
　　淳化帖在明朝惟陕西肃王府翻刻石搨最妙谓之肃本从宋榻原本双钩勒石所费巨万今市本相去天渊刘俊度徳伦各出一本见示明朝法帖大刻有郁冈斋乃王氏所刻停云馆乃文氏所刻郁冈余童年曽一见之不复记忆停云则屡见于张玉立家其中黄庭兰亭列有多种而帖中所载宋元书家最详又涿州冯相公家刻快雪堂亦备载苏米书采摭颇精人多未见于晋魏歴代之书则十得四五耳至于董先生所刻戯鸿寳鼎临摹歴代大家及自书题跋精妙絶伦近则可掩郁冈逺则距诸淳化各种名帖之上诚希觏也
　　二王全帖十卷首幅刋右军大令二像前六卷皆右军书后三卷皆大令书共一百七十余帖双钩廓填可为备美末一卷皆名贤题跋陈组绶伯玉周钟介生二人有跋乃金潭李氏所刻李为元明两朝世家故能办此余曽不停手以乏米质之张氏合浦珠当在何日还也凡用新笔先以滚水洗毫二三分胶腥败毫为之一净则刚健者遇滚水必软熟与笔中柔毫为一类然后以指攅圆不可令攅直不可令曲干三四日后剔砚上垢去墨星新水浓研即以前干笔饱蘸不可濡水仍深二三分随意作大小百余字再以指攅圆攅直又聼干收贮临用时量所用笔头浅深以清水缓开如意中式然后蘸墨此法传自宰先生
　　董用羊毫笔其头甚长约一寸七八分又畧丰美所谓毫毛甚茂但笔尖瘦耳此冩大行书笔也冩小楷小行或防襍紫毫或竟用紫毫若论扁额亦用羊毫之大者絶不用棕及猪毫
　　羊毫笔若能用得精熟大是不易毫虽极软腕力却刚则运用任意若毫刚手软则格格不合矣
　　羊毫笔极软润透冩字少者冩数十字多不过一二百字未有不败者若髙兴操觚一往挥去及其挥就悬防輙不得法此除当留心猛省亟速换笔务使笔手相应始终无一恶笔书家有换笔法正指此也
　　凡作书时几上当安笔七八枝或十余枝若挥时稍不如意即弃所握另换一枝万勿姑息忍耐或惜买笔之费致留恶札于世
　　凡欲作字先开笔开笔之法先防清水少歇又防如此两三次令水透毫然后取笔向干浄砚上旋转轻捺令四面之毫无一丝不和又由浅入深令四面毫之润处无一丝之不齐酌字大小以分浅深若临米纵冩小字亦须深开方运用轻重如意也至于研墨防墨另有口诀若冩毕亦有秘传此学书第一要法也
　　余虽宰门人初学书时其时祗临肥本兰亭不敢輙昜他帖三年后方临董书罗大纮山居一则一年之后又临宰跋郑超宗藏石田画卷方有悟入自此临官奴帖又稍渉坡仙北海旋弃去遂转学杨少师乐志论一年又复有悟但嫌结体严无萧疎之致又以舞鹤赋为主如此数年遂临二王全帖十册不停手不下座者七月余及临毕之后作字反更拙陋无一笔如意余私心恨之以为古之传人皆天授余不能也掷笔不敢作书者数月后又猎心复起取旧日所习再一虚心奋入觉此际较前大有不同毎一字中古人又开无限法门与我相瞩于静对之际若以精防相告者然后知古人之妙未肯轻示后人必待后之学者眼力有一分则见一分有十分然后见十分也是每字有数层悟入者余乃今知之又敛我神气淡我欣心临顔临栁又泛及欧虞而寝食于禇者又复数月于宋之四家元之一家及明之各家皆无所不窥而独以米老为最又取从前诸帖时时拈起廽旋往复此时屈指记之又不知费几许嵗月矣然而终不能成一家书遂专业华亭誓以终老焉
　　吾乡陆宫詹以书法名家虽率尔作应酬字俱不茍且曰此即便是学字何得放过　陆公书类吴兴实从北海悟入客毎称云似赵者公曰吾与赵同学李北海耳吾乡莫中江方伯书学右军自谓得之圣教序然与圣教序体小异其沉着逼古处当代名家未能或之先也余每询其所由公谦逊不肯应及余己邜试留都见右军官奴帖真迹俨然莫公书始知公深于二王其子云卿亦工书
　　董先生于明朝书家不甚许可或有推枝山者先生云枝山止能作草颇不入格于文徴明但服其能画不服其书于邢米则唾之矣于黄于邓稍许可
　　文徴明长洲人其书学赵子昂归田赋用笔虽劲所乏者变化生动之气
　　祝允明书从二王草书得手下笔最圆劲有力纵横如意但每露俗气又不善真行然即草书中亦能作数家体其懐素一种类为世人借径遂堕恶道甚至如请仙笔遂使名手蒙讥真前辈罪人也
