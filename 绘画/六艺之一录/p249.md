<!-- { "loadSidebar": true } -->
　　开禧二年今兵部侍郎戴公溪为司成有李迪功寿朋者老矣不仕养于学谒司成具言太学有义塜久弗葺司成乐闻之亟讯其顚末云昔淳熙间故待制张公宗元以所得分地七亩余弃之学以葬逺方士子之不幸而死者名广惠山出清波门并城而南过刘寺五六里道梯子领步渐髙坡垅相属至方家墺即其所也山之东为官衢西直循王府山其南接民家方氏墓北距郎主簿山广袤十有五丈幽静閴寂面势颇称旧有守者廪稍不继弃之去以故殡者少地益不治司成命学録李君元白孙君澜徃视之旧殡凡九各有表记喟然叹曰朋友死无所归于我殡是非学校之责乎乃裒金钱加修焉即土周而甃以石循山址而缭以篱彻旧门而改作之増为三间以备时祀之所广出入之路复命守者给以劵食旣成祭以安其神又定津送之费官以给之制时祀之式使嵗举行之榜曰宁逺司成之惠甚渥也呜呼士不幸而死又不幸而贫或逺不能以归则殡于此者岂不愈于寄之僧舍乎朋友致嵗祀墓丁供洒埽政使有家殆不过是昔延陵季子葬其子于嬴博之间三号遂行孔子以为合于礼然则斯殡也而遂葬亦岂不可虽然庸廪不继时祀不修则朋友义废而宁逺之意荒矣尚其永念之哉嘉定元年九月日国子司业王介记国子録陈一新书【上层字径一寸】
　　条目如后
　　一每嵗清明举録前期关诸斋每斋率钱叄镮省委公厨具鸡黍之属至日举録一员轮请长谕二员同诣义塜致祭遇晴则行其仪用鸡黍从食果子共十豆酒各三酌墓神用鸡及果子共三豆酒亦三酌并备祝文香茶之属祭毕以所馔给墓丁并随行仆从原造长卓二只用毕仍寄留墓丁家
　　一两学生员有不幸身故家贫地逺合葬义塜之人本斋长谕保明申举録备申本监请官防二十千充给砌等费委举録长谕及其乡人营办非就义塜安葬者不给葬之日请本斋集正直日送至墓所一墓丁陈胜月给系转运司给到小劵一名专充看守不许本监人輙行阻如或运司给付不时许墓丁经监投状本监即与施行【下层二十行字径四分】
　　【碑额】武林弭灾之记【篆书六字三行字径四寸】
　　武林弭灾记
　　至正二年四月一日杭城大灾燬民庐舍四万有畸明年五月四日又灾作于车桥火流如乌孛如棓冲所指即炎势且偪西湖书院在官正徒奔走莫遑救武守府守虽庀而无所于用肃政司在院东于时宪副高昌榦栾公覃懐李公宪佥大名韩公曁知事广平张公照磨睢阳张公齐面火叩首曰火宁焚予躬勿民灾也言一脱口风从西北转东南若有神帜煽而返者郁攸熖及院北垣即销灭沉去又若金支赤盖度河而溺也繇是院与司皆安堵如故而城郭郊保赖以安全院之山长毗陵钱琼偕城中高年寻余西湖之隂请纪其事辞弗获则为之言曰迅矣哉天之以火警人也敏矣哉人之以心回天也当郁攸之势卷土而至虽水犀百万之兵莫能敌也而宪府官并心一念辠及于躬忧及乎民而反风灭火之应防于景响昔子产曰天道逺人道迩人遂以天为虚无旷邈不与人接不知其逺者在其道之迩者耳故阅衅于灾而知有天道者以此于乎吾观刘昆事而征于今仁人一念之利索于无为者固优于丈城表道之力夫火者哉宋璟都督广州民居无延燬且为立纪颂今风纪者之德为出政之本足以回天弭变于是乎知有天道固宜详録其官氏登诸贞石以风励有民社者使知人之感天者至敏而天之应人者至近不逺也于是乎书赐进士出身承事郎前台州路天台县尹兼劝农事杨维桢譔文林郎江浙等处儒学副提举陈遘书奉政大夫江浙等处儒学提举班惟志篆盖至正三年十二月望日耆儒朱庆宗张庆孙教导叶森姚潜儒职叶寳孙张荣老盛明德陈珪殷毅家鼎孙范俭孙陈洎孙吴桢直学朱俨莫维能学吏叶庭桂耆老吕大荣徐永德沈从善张翥刘道隆顾德润程德晋吴元泽沈富仁萧德诚等立石碑薮【吴郡陈鉴集】
　　陜西碑【一百十八种】　　河南碑【七十三种】
　　山东碑【八十四种】　　　山西碑【十三种】
　　北直隶碑【二十八种】　　南直隶碑【一百三十四种】
　　浙江碑【二十八种】　　　江西碑【二十种】
　　福建碑【一十种】　　　湖广碑【一十六种】
　　四川碑【一十种】　　　广西碑【一十种】
　　广东碑【四种】
　　碑目终
　　陜西碑
　　益州太守无名碑【汉隶有碑隂】益州太守城坝碑【隶】
　　是邦雄杰碑【隶】　　　　仲秋下旬碑【隶】
　　县三老杨信碑【和僖三年刻】　石经尚书
　　石经鲁诗　　　　　　石经仪礼
　　石经春秋公羊传　　　石经论语【熹平四年蔡邕隶书刻在鸿都门外
　　今残缺在西安府学壁】　　　　魏三体石经
　　左传遗字　　　　　　峄山碑【李斯篆郑文寳翻本一行十字元朝亦有
　　翻本】　　　　　　　　汉卫尉衡方碑【无书撰人名】
　　李阳氷千文【篆】　　　　三坟碑【李阳氷篆】
　　先茔记【李阳氷篆】　　　　　多寳佛塔铭【岑勋撰顔真卿书徐浩题额在
　　西安府学】　　　　　　　秘塔铭【并序栁公权书并篆额裴休撰文会
　　昌元年十二月卄八日建】　　　　醴泉铭【即九成宫欧阳询书宋搨不防】
　　昭仁寺碑【欧阳通书询之子也】　　皇甫君碑【欧阳询书字多损缺元有翻本】化度寺碑【欧阳询楷书】　　　孔子庙堂碑【虞世南书】
　　圣教序【唐太宗制沙门懐仁集王羲之书宋搨半字不损者】
　　实际碑【释懐缺书】　　　　　圣母碑【懐素草书】
　　藏真律公帖【懐素书丝字】　　消灾咒隂符经【行书】
　　笔阵图【王羲之行书唐人伪书】　　真草千文【僧智永书　大观己丑薛嗣昌记下有直方刚翫后有永庆永寿同镌等欵者为鐡门限帖如无者为漕司南防翻本今亦有新刻本在吴江】
　　草书千文【张旭书今亡缺过半】　　草书千文【懐素书大小三种大者极佳小者字
　　体促】　　　　　　　　隂符经【郭忠恕篆隶三体】
　　六书偏旁【僧梦英篆郭忠恕跋】　　十八体书【梦英篆】
　　沙门惠【缺】诗【隶注】　　　　孔子庙碑【僧梦英书篆字】
　　韩子五箴【宋寂篆】　　　　破邪论【虞世南撰并楷书】
　　金兰帖【欧阳询书六十字】　　　捣衣篇【僧彦修草书后附张旭肚痛帖】坐位帖【顔真卿书有米海岳临本】　　祭伯父濠州刺史文【顔真卿书】祭杲卿十三侄文【顔真卿草书】顔氏家庙碑【碑四面环转真卿文并书李阳
　　氷篆额】　　　　　　　篆书千文【梦英】
　　宋教兴颂碑【唐英篆】　　　懐素自序文【草书前六行苏舜钦补有魏良臣跋上有建业文房印在三原县】　　诅楚文【久湫巫咸亚驼凡三种文并同而神名异】
　　金刚经【懐仁集王羲之行书在西安府雁塔下又有栁公权书在兴唐寺中郑虔题额】
　　虞恭公碑【欧阳询书在宜禄巡检司】　云麾将军碑【李邕书在西安府华州蒲城县】梁国公主碑【明皇书县东北十五里俱蒲城县】
　　资圣寺额【殷仲容楷书在崇仁坊】　唐李抱玉墓碑又庙碑【顔真卿书
　　在杜永村俱长安县】　　　　　唐郭敬之墓碑【萧华书】
　　唐郭敬之家庙碑【顔真卿书并在咸宁县郭庄】
　　宋武公游师雄墓碑【邵防书枲篆额在成德堂壁中】
　　唐昭陵六马赞【欧阳询八分书在县北太宗庙中】
　　岐国公家庙碑【张靖书袁滋篆额在安上街西庙中】
　　唐诚节冯昭泰碑【梁升卿八分书宗篆额寝庙也在慈恩寺】
　　唐请立冯公碑【张坚题额绍正八分书在慈恩寺】
　　遗教经【小楷书在福寺】　　　金刚经【小楷书郑虔题额在府东兴缺寺】圣教序记【禇遂良书在同州学】　　大禹祠碑【在同州邵阳县龙州山祠堂】唐三藏法师塔碑【僧建福行书】兰亭诗序【禇遂良书在同州学后】唐报本寺碑【侯翊书在寺中】　　唐信行禅师碑【薛少保书在百塔兴教禅
　　院】　　　　　　　　唐圭峰定慧禅师碑【裴休撰并书在
　　同州学堂中】　　　　　　唐净住寺释迦佛碑【崔行恭文隶书
　　在开元寺塔院】　　　　　　上京荐福寺碑【韩择木书史惟则篆额在
　　景风街上仁王寺中】　　　　　秦相樗里子墓碣【张行谊书在省街西厢　又碑亦行谊书在墓前】　　　唐升先生碑【栁公权书在寳应宫】
　　唐度十八体书【在香城寺】　唐一行禅师塔碑【明王文书在灞桥东原上】
　　臧氏纠宗碑【顔真卿书】　　　臧氏故宅碑【顔真卿书在三家村】唐尚书臧懐恪碑【顔真卿书并撰光禄寺卿李秀篆额在三原县】
　　唐羽林大将军臧懐亮碑【李邕书】
　　唐武卫中郎将臧希忱碑【韩择木八分书】
　　唐赠扬州都督臧希晏碑【韩秀木八分书】
　　唐果毅都督臧崇碑【已上俱在三原县九城坡臧氏墓上】
　　唐旌儒庙碑【顔真卿文张行书在冨平县西四十五里】
　　西岳华山碑【汉郭香察隶书在华隂县华山庙汉碑书名者独此碑农太守修庙】李光弼墓碑【顔真卿文张行书】　复华下民租诏碑【并碑隂俱隶】
　　摩利支天大字　　　　唐立伯夷叔齐碑【梁升卿撰并书】汉孝子蔡顺墓碑【渭南县二十里】张说西岳华山碑【开元十二年立】汉华山堂阙碑铭【张旭八分书碑隂人名】
　　华州使院石柱记【赵驲文】　华岳题名
　　华山亭碑【卫顗隶书光和元年戊午立　陈抟睡处】
　　邠国公功德碑【杨承和撰并书】　华山石阙铭【祠后苑中】
　　西岳华山碑铭【明皇八分大字四寸虽残缺甚好】
　　华山城公庙碑【光化二年立在州东庙中】
　　南北二庙华北真君祠【有石碑九通华隂县】
　　金天王庙题名【顔真卿书】　　汉四皓神机字【庙在郑县旧属华隂】
　　汉刘党碑　　　　　　汉司徒刘竒碑
　　多寳寺实因法师碑【欧阳通书】仙人唐公房碑【隶书在汉中府城固县西
　　村】　　　　　　　　杨震墓碑【墓在华隂县东二十五里诸子孙皆有碑凡九通碑隂合刻门生故吏名氏今属寿乡县墓在两县界上】
　　司隶校尉杨厥斜谷碑【隶书在汉中府】
　　唐国子祭酒曲阜宪公孔碑铭【頴达也贞观二十一年立其书类虞世南】高昌王墓碑【陜西行都司梁州卫巙子山书】
　　苐二山大字【米芾书在终南山鼔楼观】唐姜嫄公刘新庙碑【高郢撰张谊书】孝经【唐宗隶书末有草书御跋四大碑后】唐赠荣州刺史碑【唐张颂行书在三原
　　县墓上】　　　　　　　幽州昭仁寺碑【朱子奢撰字甚工不言书人名氏子奢吴人唐史有传】　　　唐西平郡王李晟神道碑【在髙陵县墓上裴度撰栁公权篆额并书】　　唐宋文贞公神道碑又碑侧记【俱顔真卿撰并书在沙河县墓上】　王羲之十七帖【三种二本比小字释文佳】
　　河南碑
　　桐柏淮源庙碑【隶书桓帝延熹六年正月八日乙丑立在唐县】
　　楚相孙叔敖碑【隶书汉延熹三年立在延津廪延驲】
