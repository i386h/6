<!-- { "loadSidebar": true } -->
　　穆宗时杨元卿为泾原渭节度观察等使奏置屯田五千顷每屯筑墙髙数仭键闭牢密卒然冦至尽可保守六年泾人论奏为立徳政碑【旧唐书本传】
　　义成李徳徳政碑
　　贾餗撰归融八分书大和六年八月【金石録】
　　义成军节度李听徳政碑
　　宋申锡奉勅撰待诏侯丕奉勅正书大和三年八月建【复斋碑録】
　　殷侑徳政碑
　　太和四年殷侑为沧齐观察使劝课多方民吏胥悦上表请立徳政碑【旧唐书本传】
　　魏博节度何进滔徳政碑
　　栁公权撰并正书开成五年五月【金石録】
　　何进滔徳政碑唐翰林学士承防兼侍书栁公权撰并书进滔唐书有传开成五年立其髙数丈制度甚闳伟在今河北都转运使公廨园中【集古録】
　　右唐何进滔徳政碑进滔事迹固无足取而栁公权书法为世模楷此碑尤为雄伟政和中大名尹建言磨去旧文别刋新制好古者为之叹惜也【金石録】翰林学士承防兼侍书工部侍郎栁公权撰并书翰林待诏梁王府司马唐度篆额进滔文宗时为魏博节度使文宗诏公权为撰徳政碑以开成五年正月立有碑楼尚存【集古録目】
　　徐商徳政碑
　　李隲撰李晓书并篆额咸通六年十二月建【复斋碑録】东海徐公徳政颂李隲撰咸通六年在岘山【舆地碑目】
　　王重荣徳政碑
　　中和四年归仁泽撰唐彦谦书【碑帖考】
　　王重荣徳政碑归仁泽撰唐彦谦书重荣当唐之末再逐其帅遂据河中虽破黄巢平朱玫之叛有功于一时而阻兵召乱为唐患者多矣碑文辞非工而事实无可采所以録者俾世知求名莫如自修善誉不能掩恶也考重荣之碑岂不欲垂美名于千载而其恶终暴于后世者毁誉善恶不可诬故也彦谦以诗知名而诗鄙俚字不甚工皆非予所取也【集古録】
　　恩赐琅琊郡王徳政碑
　　干宁三年王兢撰【舆地碑目】
　　王审知徳政碑
　　天祐二年闰十二月福建百姓僧道诣阙为节度使王审知请立徳政碑从之【旧唐书本纪】
　　补
　　贾烋清徳碑
　　详正学士张显思撰正书无姓名万嵗通天二年九月建【复斋碑録】
　　三原令乙速孤令从清政颂
　　梁陟撰陈载正书开元二十六年四月建【复斋碑録】
　　【补】房琯碑隂记
　　石洪撰兵部郎中郑权书房琯有遗爱碑在济源元和六年琯从祖子式以河南尹奉诏祠济源洪等刻此记于碑隂【集古録目】
　　石洪文字罕见于后世故特録之【集古録】
　　有録无説及无建立年月书撰姓名者
　　柘城令李公徳政碑　封利建撰魏崇行书【金石録】徐州刺史封公徳政碑　李迥秀撰李思恽行书【金石録】邠宁节度髙霞寓徳政碑　韦处厚撰王良容书【诸道石刻録】
　　裴行机徳政碑　在髙苑县【诸道石刻録】
　　髙苑令袁仁徳政碑　碑缺不见立石年月在本县【访碑録】
　　宗城令王绍业去思碑　永淳二年立【访碑録】
　　莘县令杜伸智徳政碑　在本县【访碑録】
　　武强令王公徳政碑　在本县【访碑録】
　　余杭令刘允恭徳政碑　在本县内【访碑録】
　　偃师县令崔府君徳政碑　薛稷书西京【已下俱金石略】襄州牧卫府君遗爱颂　萧诚书襄州
　　镇国节度杨公遗爱颂　史惟则八分书华州
　　考城令王列徳政碑　东京
　　长垣令郑諲清徳颂　东京　【访碑録云在本县衙门内】
　　凤翔节度使李昌言徳政碑　李郜书凤翔府
　　凤翔节度使孙志直纪徳碑　刘孺之书凤翔府灵寳县令李良弼徳政颂　陜府
　　杨正公徳政碑　华州
　　朝散大夫王公徳政碑　绛州
　　龙门县令王公善徳政碑　绛州
　　万年县令裴公徳政碑　绛州
　　绛州刺史郇国公韦陟遗爱碑　苏婴分书
　　沂州刺史徐孝徳清徳碑　沂州
　　淮南观察使崔公颂徳碑　庐州
　　光州刺史郭道瑜徳政碑【已上十六碑俱见金石略其已见者不録】
　　奉先县令李渭遗爱颂　王禹八分书【墨池编】
　　夏县宰徳政颂　张休倩书【墨池编】
　　赫连子悦清徳颂　无书撰人名氏【墨池编】

　　六艺之一録卷七十二
<子部,艺术类,书画之属,六艺之一录>
　　钦定四库全书
　　六艺之一録卷七十三　　　　钱唐倪涛撰
　　石刻文字四十九
　　唐碑【墓志】
　　司空窦抗墓志
　　欧阳询撰并八分书武徳五年三月【金石録】
　　右唐窦抗墓志欧阳询撰并书其所歴官新旧史所书颇多阙畧盖抗在隋自岐州刺史迁冀州又迁定州又为辽东道行军总管改朔州道遂授持节幽易燕檀四州诸军事幽州总管幽州刺史而史直云自岐州转幽州总管其归唐为化道安抚大使迁光禄大夫又为左武候大将军时以本官领同州刺史史皆不载其卒史言諡密而志作容新史言赠司徒而志作司空旧史亦为司空与志合【金石録】
　　刘亮墓志
　　正书无姓名武徳八年十二月【金石録】
　　郑孝王亮墓志
　　正书无书撰人姓名贞观元年【金石録】
　　正书细字无书撰姓名开皇元年薨唐赠郑王子淮安王神通以贞观二年七月改于万年县【复斋碑録】
　　右仆射温彦博墓志
　　无书撰人姓名世传欧阳询书贞观十一年十月【金石録】
　　少府监梁璡墓志
　　贞观十一年八月二十一日合夫人元氏万年少陵景原【复斋碑録】
　　乐陵县令长孙迥墓志
　　正书无书撰人姓名贞观十七年九月【金石録】
　　殷元嗣墓志
　　正书无书撰人姓名贞观二十一年六月【金石録】
　　太府卿李袭誉墓志
　　正书书撰人姓名残缺贞观二十三年三月【金石録】右唐李袭誉墓志唐史列传袭誉官阀甚略据墓志云武徳初拜太仆卿出为潞州总管寻徴拜太府卿而传言髙祖定长安授太府少卿者盖传误传言袭誉坐私憾杖杀番末丞刘武尝废为民流泉州而墓志不载疑讳之也【金石録】
　　冝州别驾杨旻墓志
　　正书无书撰人姓名永徽二年十二月【金石録】
　　定州刺史张万福墓志
　　正书无书撰人姓名永徽五年四月【金石録】
　　右卫将军豆卢承基墓志
　　正书无书撰人姓名永徽六年二月【金石録】
　　润州刺史窦志寂墓志
　　八分书无书撰人姓名显庆元年三月【金石録】
　　乞伏士干墓志
　　正书无书撰人姓名显庆三年五月【金石録】
　　隋辛紊墓志
　　正书无书撰人姓名显庆三年十二月【金石録】
　　武安郡司马刘仁防墓志
　　显庆三年立【京兆金石録】
　　李汪墓志
　　正书无书撰人姓名龙朔元年十一月【金石録】
　　司农少卿窦逊墓志
　　贺遂亮撰龙朔二年【京兆金石録】
　　骑都尉李文墓志铭
　　麟徳元年二月今在同州【金石文字记】
　　文馆学士顾君墓志
　　正书无书撰人姓名干封二年二月【金石録】
　　右唐顾君墓志已残缺亡其前一叚以事攷之盖顾也髙宗朝为文馆学士司文郎中卒名姓附见唐书令狐徳棻传其子琮仕武后为宰相今此志但云第六子珫等而无琮岂当时官未显故不载欤【金石録】
　　髙匡墓志
　　不著书撰人名氏匡字才仁沧州渤海人碑以干封二年立本朝嘉祐中永年令石起得之于洺州干明僧舍【集古録目】
　　张士相墓志
　　正书无书撰人姓名咸亨四年二月【金石録】
　　善化府折冲张君墓志
　　正书无书撰人姓名永隆二年二月【金石録】
　　奉化郎岑子舆墓志
　　弟羲撰正书无姓名垂拱三年十月【金石録】
　　右唐岑子舆墓志云君讳子舆字安道南阳棘阳人也曽祖之象祖文本父曼倩按元和姓纂及新唐书宰相世系表载曼倩四子献羲仲翔仲礼而无子舆今墓志云次弟献前太子典饍郎次弟羲前成均主簿而无仲翔仲礼墓志既云献羲等则不载仲翔仲礼容有之惟子舆乃曼倩长子姓纂与世系表当书而阙者何也【金石録】
　　懐州司兵参军魏载墓志
　　湖州司仓髙峤撰不著书人名氏载钜鹿曲阳人魏文正公之孙叔玉之子官至懐州司兵参军坐事流死岭南碑以垂拱四年立【集古録目】
　　魏载墓志铭其序云祖徴諡曰文正父叔玉光禄卿载以文生对防居甲授太常寺奉礼郎以疾谢职寻调懐州司兵参军属维诡道不戢自焚谴及宗姻旋加此累以垂拱三年终于岭外春秋三十有二所谓维诡道者乃徐敬业起兵于州诛武后不克也时敬业以前厔尉魏知温为军师所谓谴及宗姻者疑敬业败载坐思温窜死岭南耳今据新唐书宰相世系表郑公诸房都无思温及载而叔玉但着一子膺为秘书丞岂载以官卑贬死无后而殁不见耶载死不幸而家谱不録史官不书非事载斯志而志録于余其遂冺没于无闻乎【集古録】
　　宣州泾县令窦孝礼墓志
　　天授三年正月六日立【复斋碑録】
　　密州司马康遂城墓志
　　行书无书撰人姓名长寿三年【金石録】
　　行书不著书撰人名氏君讳遂城字筠防稽山隂人仕至密州司马长寿二年四月二十日卒以三年三月二十四日与夫人栁氏同归窆于篱渚山之旧莹【宝刻丛编】
　　雅州名山令李文义墓志
　　顔令伯撰孙謩正书长寿三年【京兆金石録】
　　邠州三水丞梁师敬墓志
　　薛曜撰畅整书证圣二年【京兆金石録】
　　冬官尚书李冲墓志
　　正书无书撰人姓名证圣元年五月【金石録】
　　南宫昌墓志
　　正书无书撰人姓名万嵗通天元年【金石録】
　　珍州荣徳县丞梁师亮墓志
　　正书万嵗通天二年三月今在西安府百塔寺【金石文字记】
　　崔敬嗣墓志
　　行书无书撰人姓名长安三年十月【金石録】
　　右周崔敬嗣墓志云祖咸考表而元和姓纂以咸为諴表为仪表又新唐书崔光逺传中宗在房州官吏多不为礼光逺祖敬嗣为刺史独尽诚推奉帝徳之及反正有与敬嗣同姓名者每拟官帝辄超拜后召见悟非是访敬嗣已死即授其子汪五品官汪生光逺今以墓志考之敬嗣武后时实为房州刺史然墓志载敬嗣长子悦次子恊而无名汪者而姓纂亦云悦生光逺然则以悦为汪盖史误也敬嗣卒于证圣元年中宗反正其殁已久屡迁他人官而不悟可谓昏矣【金石録】
　　窦将军墓志
　　不著书撰人名氏将军河南人唐太穆皇后之族官至右屯卫将军碑以神龙二年立今其文字缺灭将军之名字皆不可见矣【集古録目】
　　兵部侍郎崔兢墓志
　　正书无书撰人姓名神龙三年五月【金石録】
　　右唐崔兢墓志云公讳兢字明慎祖敦礼父守业按旧唐书敦礼列传云孙贞慎神龙初为兵部侍郎元和姓纂新史宰相世系表所书亦同今以墓志攷之其家世及名位皆合惟不着其名而以明为贞者皆唐史及姓纂之阙误也【金石録】
　　国子祭酒武承规墓志
　　苏颋撰顔叔坚正书景龙三年八月【金石録】
　　右唐武承规墓志苏颋撰顔鲁公家庙碑载鲁公之父名惟贞字叔坚尝为太子文学今此志题太子文学顔叔坚书岂非以字行乎家庙碑又称叔坚受笔法于舅殷仲容氏特以草擅名云【金石録】
