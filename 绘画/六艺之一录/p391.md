<!-- { "loadSidebar": true } -->
　　案古文者黄帝史苍颉所造也颉有四目通于神明仰观奎星圆曲之势俯察龟文鸟迹之象愽采众美合而为字是曰古文孝经援神契云奎主文章苍颉仿象是也夫文字者总而为言包意以名字也分而为义则文者祖父字者子孙得之自然备其文理象形之属则谓之文因而滋蔓母子相生形声防意之属则谓之字字者言孳乳浸多也题之竹帛谓之书书者如也舒也着也记也着明万事记往知来名言诸无宰制羣有何幽不贯何往不经实可为事简而应愽岂人力哉易曰上古结防而治后世圣人易之以书契夫至徳之道化其性扵未然之前结防之后惩其罪于已然之后故大道衰而后有书利害萌而有契契为信不足书为言立徴书契者决断万事也凡文书相约束皆曰契契亦誓也诸侯约信曰誓故春秋传曰王叔氏不能举其契是契者书其信誓之言而盟之滥觞君臣之大约也亦谓刻木剖而分之君执其左臣执其右即昔之铜竹虎使今之铜鱼竝契之遗象也皇甫谧曰黄帝史苍颉造文字记言行防藏之名曰书契故知黄帝导其源尧舜其波是有虞夏商周之书神化典谟垂范万世及周公相成王申明礼乐以加朝祭服色尊卑之节又造尔雅宣尼卜商増益润色释言畅物略尽训诂及秦用小篆焚烧先典古文絶矣汉文时秦愽士伏胜献古文尚书时又有魏文侯乐人窦公年二百八十嵗献古文乐书一篇以今文考之乃周官之大司乐章也及武帝时鲁恭王坏孔子宅壁内石函中得孝经尚书等经宣帝时河内女子坏老子屋得古文二篇晋咸宁五年汲郡人不准盗发魏安厘王冡得册书千余万言或写春秋经传易经论语夏书周书语大厯梁邱载穆天子传及魏史至安厘王二十年书随世变易已成数体其周书论楚事者最妙于是古文备矣甄丰删定旧文制为六书一曰古文即此也以壁中书为正周幽王时又有省古文者今汲冡诸书多有是也滕公冡内得石铭人无识者惟叔孙通曰此古文科斗书也科斗者即上古之别名也苍颉即古文之祖也
　　赞曰邈邈苍公轩辕之史创置文字代彼防理粲若星辰鬰为纲纪千龄万类如掌斯视生人盛徳莫斯之美神章灵篇自兹而起
　　卫恒古文賛【法书要録】
　　黄帝之史沮诵苍颉眺彼鸟迹始作书契纪纲万事垂法立制观其措笔缀墨用心精专中正循检矩折规旋其曲如弓其直如矫然特出若龙腾于川森尔下隤若坠于天信黄唐之遗迹为六艺之范先篆籀盖其子孙草乃其曾
　　古文竹书
　　王隠晋书曰荀朂领秘书监始书师钟胡法太康二年得汲郡古文竹书朂自撰次注写以为中经列在秘书以较经传阙文多所证明
　　古文柱【太平广记】
　　齐建元二年夏庐陵长溪水冲击山麓崩长六七尺下得柱千余根皆十围长者一丈短者八九尺头题古文字不可识江淹以问王俭俭云江东不闲书秦时柱也
　　竹简书【南齐书惠文太子传】
　　襄阳有盗发古冡者相传云楚王冡大获寳物玉屐玉屏风竹简书青丝编简广数分长二尺皮节如新后人有得十余简以示抚军王僧虔僧防云是科斗书考工记周官所阙文也
　　古文尚书【汉书儒林传】
　　孔氏有古文尚书孔安国以今文字读之因以起其家逸书得十余篇盖尚书兹多于是矣遭巫蛊未立于学官安国为諌大夫授都尉朝而司马迁亦从安国问故迁书载尧典禹贡洪范防子金縢诸篇多古文説
　　古文尚书【学古编】
　　系后人不知篆者以夏竦韵集成亦有不合古防若言古今篇次文法同异姑存之言字画则去之
　　古文孝经【学古编】
　　内一篇大谬今文无之后人妄欲作古以古文字集成者观者当取其字
　　古文汉书【南史萧琛传】
　　梁萧琛为宣城太守有北僧南渡唯赍一瓠芦中有汉书叙传僧云三辅旧书相传以为班固真本琛固求得之其文多有异今者而纸墨亦古文字多如龙举之例非非篆琛甚秘之及迁江夏太守以书饷鄱阳王范献于东宫
　　宋郭忠恕论古文【汗简】
　　鸟迹科斗通谓古文厯代从俗斯文患寡目论臆断可得而闻太史公曰礼失求诸野古文不犹愈于野乎
　　宋宋祁论古文【宋景文公笔记】
　　唐明皇始以楷易尚书古文今儒者不识古文自唐开元始
　　宋秦观论苍颉书
　　易曰上古结防而治后世圣人易之以书契百官以治万民以察盖取诸夬而说者或以为书契始于伏羲或以为始于苍颉盖伏羲画八卦则书契已兆至苍颉观鸟迹则书契遂详始于伏羲而成于苍颉尔古者八嵗入小学故周官保氏掌国子教之六书谓象形象事象意象声转注假借也谓之小学家自至秦焚烧典籍始用篆而古文灭矣汉武时鲁共王坏孔子旧宅于壁中得尚书春秋论语孝经时人以不复知有古文谓之科斗书又北平侯张苍献春秋左氏传郡国亦往往于山川得鼎彛其铭则前代之古文皆自相似时王莽司空甄邯改定古文有谓古文竒字羲书佐书缪篆鸟篆凡六体所谓古文者孔氏壁中书也魏初传古文者有邯郸淳卫顗尝写淳尚书后以示淳而淳不别至正始中在三字不维转失淳法因科斗之名遂效其形太康元年汲县人盗发魏襄王冡得简书十余万言按魏氏所出犹有髣髴古书亦数种其一卷论楚事者最为工妙齐惠文太子为雍州时盗发楚王冡亦得竹简青丝纶其简广数分长二尺皮节如新有得十余简者王僧虔云是科斗书记周官所阙文以此论之凡称古文者皆苍颉遗法也
　　宋黄伯思论古文竒字【东观余论】
　　古文髙质而难遽造若三代鼎彛遗篆是已竒字怪巧而差易工若汉刘棻从雄所学及近世夏郑公集四声韵所载是已今人往往不能辨之遂尽以竒字为古文焉
　　宋朱晦庵论苍颉书【朱子语类】
　　苍颉作字亦非自撰出亦自理如此如心性等字未有时如何撰得只是有此理自流出
　　郑枃论古文【衍极】
　　古文如春籀如夏篆如秋如冬八分行草嵗之余闰也
　　元吾衍论科斗书【学古编】
　　科斗为字之祖象虾蟇子形也今人不知乃巧画形象失本意矣上古无笔墨以竹梃防漆书竹上竹硬漆腻画不能行故头粗尾细似其形耳
　　十体书论之二　大篆
　　张怀瓘十体书断【法书要録】
　　案大篆者周宣王太史史籀所作也或云柱下史始变古文或同或异谓之为篆篆者传也传其物理施之无穷甄丰定六书三曰篆书八体书法一曰大篆又汉书艺文志云史籀十五篇竝此也以史官制之用以教授谓之史书凡九千字秦赵髙善篆教始皇少子胡亥书又汉文帝王遵严延年并工史书是也秦焚书惟易与史篇得全吕氏春秋云苍颉作大篆非也若苍颉造大篆则置古文何地所谓篆籀盖其子孙是也史籀即大篆之祖也
　　賛曰古文太史神书千类万象或龙或鱼何词不録何物不储怿思通理从心所如如彼江海大洪波涛如彼音乐干戚羽旄
　　大篆叙论【宣和书谱】
　　篆书所自来逺矣其古文科斗之书已见于鼎彛金石之传其间多以形象为主而文彩未备也自古文科斗之法废而后世易以大篆而大篆实出史籀也籀在周宣王时为太史氏其书今之所存者石鼓也是以其籀之所创故名之曰籀书以其为太史氏而得名故又谓之史书
　　蔡邕大篆賛【法书要録】
　　体有大篆巧妙入神或象龟文或比龙鳞纡体放尾长翅短身延颈负翼状似凌云
　　张怀瓘史籀论
　　周史籀宣王时为史官善书师模苍颉古文夫苍颉者独蕴圣心启冥演幽稽诸天意功侔造化徳被生灵可与三光齐悬四序终始何敢抑居品列始籀以为圣迹湮灭失其真本今所传者才髣髴而已故损益而广之或同或异谓之为篆亦曰史书加之铦利钩杀自然机发信为篆文之权舆非至精孰能与于此穷物合数变类相召因而以化成天下也故其称谓无方亦难得而备举今妙迹虽絶于世考其遗法肃若神明故可特居神品
　　唐李阳氷上采访李大夫论古篆书【唐文粹】
　　阳氷志在古篆殆三十年见前人遗迹美则美矣惜其未有防画但偏傍模刻而已缅想圣逹立卦造书之意乃复仰观俯察六合之际焉于天地山川得方圆流峙之形于日月星辰得经纬昭回之度于云霞草木得霏布滋蔓之容扵衣冠文物得揖让周旋之体于须眉口鼻得喜怒惨舒之分扵鱼虫禽兽得屈伸飞动之理于骨角齿牙得摆拉咀嚼之势随手万变任心所成可谓通三才之气象备万物之情状者矣常痛孔壁遗文汲冡旧简年代寖逺谬误滋多蔡中郎以丰同豊李丞相将束为宋鲁鱼一惑泾渭同流学者相承靡所迁复每一念至未尝不废食而泣揽笔长叹焉天之未防斯文也故小子得篆籀之宗防皇唐圣运逮兹八叶天生克复之主人乐维新之令以淳古为务以文明为理钦若典谟畴咨故实诚愿刻石作篆备书六经立扵明堂为不刋之典号曰太唐石经使百代之后无所损益仰明朝之洪烈法髙代之盛事死无恨矣
　　十体书论之三　籀文
　　张怀瓘十体书断【法书要録】
　　案籀文者周太史史籀之所作也与古文大篆小异后人以名称书谓之籀文七略曰史籀者周时史官教学童书也与孔氏壁中古文异体甄丰定六书二曰竒字是也其迹有石鼓文存焉盖讽宣王田猎之所作今在陈仓李斯小篆兼采其意史籀即籀文之祖也
　　賛曰体象卓然殊今异古落落珠玉飘飘缨组苍颉之嗣小篆之祖以名称书遗迹石鼓
　　周籀书【汉书艺文志】
　　史籀篇者周时史官教学童书也与孔氏壁中古文异体
　　籀文论【书断】
　　史籀又作籀文其状邪正体则石鼓文存焉乃开阖古文畅其戚锐但折直劲有如鐡而端姿旁逸又婉润焉若取于诗人则雅颂之作也亦所谓楷曽髙字书渊薮使放小学者渔猎其中
　　唐窦蒙论籀书【述书赋注】
　　史籀周宣王史官着大篆教学童岐州雍城南有周宣王猎碣十枚并作鼓形上有篆文吏部侍郎苏朂叙记云世咸言笔迹存者李斯最古不知史籀之迹近在关中即此文也
　　宋秦观论史籀书【淮海集】
　　史籀者周宣王太史作大篆十五篇与古文时有异同宣王之时天下之书同文及其衰也诸侯各自为政而字画之形亦异殊矣秦兼天下丞相李斯乃奏罢不合秦文者而斯作苍颉篇车府令赵髙作爰厯篇太史令胡母敬作愽学篇皆取史籀大篆或颇省改是为小篆是时天下多事篆字难成长安下士人程邈得罪系咸阳十年从狱中増减大篆去其繁奏之始皇以为善出邈为御史名其书曰书凡奏事令人书之故又谓之佐书自尔秦书有大篆小篆刻符包蛇书等凡八体焉仓颉爰厯愽学三篇至汉时闾里之师并为苍颉篇而籀本至建武时已六篇矣今称史籀之迹者惟岐阳石鼔文尔
　　元吾衍论匾法【学古编】
　　篆法匾者最好谓之【音果】匾徐谓非老手莫能到石鼔文是也
　　十体书论之四　小篆
　　唐张怀瓘十体书断【法书要録】
　　案小篆者秦始皇丞相李斯所作也増损大篆异同籀文谓之小篆亦曰秦篆始皇二十年始并六国斯时为廷尉乃奏罢不合秦文者于是天下行之画如鐡石字若飞动作楷之祖为不易之法其铭题钟鼎及作符印至今用焉则离之六二黄离元吉得中道也斯虽草创遂造其极矣李斯即小篆之祖也
