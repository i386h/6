<!-- { "loadSidebar": true } -->
　　篆二李斯阳氷异代也二徐兄弟也
　　方劲古拙隶书法也神竒工巧摹印法也
　　欵谓隂字是凹入者识谓阳字是凸出者
　　蔡文姬曰臣父割隶字八分取二分割篆字二分取八分
　　钟元常八分象隼王逸少转笔象鵞
　　江州有菊亭裂本又兵凿石石中有逸少头方妙尽许昌之碑穷极邺下之牍
　　覩欧无虞覩顔忘柳【无咎题跋】
　　蕺山之扇竟未増钱凌云之台无因诫子【书品】
　　学班失马买王得羊
　　峻防一角潜虚半股【心成颂】
　　黄鲁直书大雅台诗卫夫人赐子敬大雅吟书
　　东西林题名鲁公也庐山寺额皆韩休也
　　顔麻姑坛记苏经藏记皆有大字小字两本【见放翁题跋】柳公权江州复东林寺碑欧阳率更庐山西林道塲碑一字斋萧斋也梁智藏碑号三萧碑
　　叶法善求北海梦中书碑名追魂与碧落碑事相类众口异贾羣目改望【广川书跋】
　　无蹊径可寻不绳削而合【皆山谷语】
　　字中有笔如禅家句中有眼【黄山谷题绛帖】
　　智永四十年不下楼怀素三十年无完衣被
　　家贫不办素食事忙不及草书【姑溪跋山谷渔父词】
　　古跋云契濶艰难不敢失坠【海岳跋智永千文】
　　蔡邕藏论衡于帐辨才栖禊帖于梁【后村跋蔡端明茶録】
　　借眼前之景而万里不尽之情因古人之法而得三昧自在之力【周益公跋米元章书】
　　见蛇鬬而笔法进闻鸡声而遂能神【石门题跋】
　　隋多钟唐多王【研笔襍记】
　　以子敬书种蚕子以东坡书换羊肉
　　张文孝一年不作草字杜祁公一生不作真字【避暑録话】禅有斧成针喻钟绍京谓智永研成臼乃诣右军坡曰鹦鹉之学止数言谷曰虾蟇之禅止一跳
　　北方字法呼为毡裘气元章谓顔笔如蒸饼様
　　刘共父谓晦庵我所学唐之忠臣公所学汉之篡贼耳刘字学鲁公朱字学孟徳
　　智永写千字文八百本夀皇临兰亭记五百本
　　钟繇伐人墓米芾荡人舟皆为取书法
　　海神借看永叔泷阡表碑江神劫献鲁直草书韦应物诗
　　江神索涪翁字蓬莱女官效涪翁字
　　影书帖淡墨榜渇笔告身
　　黄山谷极道王荆公书法苏才翁极道范文正书法柳家元和脚黄家元祐脚
　　杨少师散僧入圣李西台法师叅禅【东轩笔録】
　　风樯阵马杜牧之比李长吉诗苏子瞻比米元章字晏元献以志宸妃墓被叅而蔡忠惠以不书温成碑见颂
　　刘穆之谓髙祖曰书虽小事愿公小复留意孝武荅子业曰书不长进此是一条耳
　　陈征北军人于丹徒发郄昙墓大获钟王遗迹多赐始兴王伯茂唐节度使温韬发太宗昭陵大获钟王墨迹并归庐山隐士郑元素
　　则天造十九字魏太武造新字千余
　　库狄干穿锤斛律金作屋
　　唐髙宗幼戱草成勅字齐乐陵王百年尝作数勅字汉人碑首称神汉唐人碑首称圣唐
　　唐太宗戈法逼真以虞世南所补也宋仁宗六防竒絶増李唐卿所进也
　　百济求萧子云书髙丽请欧阳询书
　　吕安于门上书一凤字王右军于帖尾书一鹥字颉书直行梵书右行佉卢书左行三人亲兄弟也理宗亲书西山二字表蔡元定又亲书南谷二字赐邹应龙
　　书诗与这韩翊御笔赐字君谟
　　髙平刻鹊印之章元晖记虎儿之字
　　晋石碑字生金宋石鼓字嵌金
　　金延广母子碑初无文字但有人物谢太傅碑不铭功德号没字碑盖彷汉制
　　郭知曰银钩一启亥豕成羣荡栉行披鲁鱼盈队顔公书碑令家僮刻之北海书碑手自刻之
　　怀素种蕉康乐剥芨【谢山居赋自注芨皮可以为纸】
　　窦太穆善书与唐髙祖书相杂出人莫能辨也吴宪圣善书续宋髙宗书九经人未易辨也
　　张公艺应诏进一忍字陈希夷遗表进慎火停水四字而已
　　洛字去水为雒光武忌赤伏也卞字加水爲汴隋炀急开河也
　　担夫担可以悟字伍伯杖可以画诗
　　沈麟士年过八十火下细书二三千卷僧智佺八十一学欧王书体曰吾习来生字耳
　　文宣称唐邕手作文书口且处分耳又听受实是异人南史称刘穆之目览辞讼手荅牋书耳行听受口并酬应不相参渉
　　崔挺书文明太后父燕宣王碑赐爵泰昌子张景仁以八体取进建安王
　　百官上书囊天子取为扆帐盛也天禄图书缣军士取为帷囊衰也
　　李氷书深淘滩髙作堰六字于鬬鸡台张飞书山髙月小水落石出八字于黄陵峡
　　李挺之曰学书妨学道程子曰即此是学
　　雷太简曰闻江声而笔法进文与可曰见蛇鬬而草书长
　　王梅溪笔钝自骂陈止斋亦曰余性不解书
　　吴季札墓碑字李阳氷学之夏侯婴佳城字叔孙通读之
　　诅楚文云秦嗣王敢用吉玉王子吴□鼎云择其吉金邓艾碑作邓又周亚夫印作周恶夫【又音艾亚恶古通用】
　　上非天象所垂下非河洛所吐中非圣人所造赵壹非草书也
　　书空曰咄咄怪事称书曰咄咄逼人
　　蔡邕书法受扵神人羲之书法感天台丈人
　　羲之书蕺山老妪六角扇十许人争市去东坡书负绫绢人白团夹绢扇二十许人争市去
　　不恨我不见古人恨古人不见我名言也张融曰非恨臣无二王法亦恨二王无臣法
　　汉章帝贵杜度草诏度艸书上事魏文帝喜刘广通艸亦令广通艸书上事
　　逸少书门生棐几其父刮尽子敬门生以子敬书种蚕羲之自书表穆帝使张翼题后荅之当时不别子敬上表多在中书谢灵运窃写易之相与不疑
　　王丞相过江以钟繇书藏衣带中王平南渡江以索靖书四叠缀衣中
　　蔡邕藏论衡于帐中魏武悬梁鹄书于帐中
　　顾恺之三絶其一书也虞世南五絶五曰书翰【宗亦曰郑防三絶】
　　书道士石是李北海之魂书木兰诗乃李义山之魄铁钩锁柳诚悬法也金错刀李煜法也
　　宋景文手抄文选三过洪景卢手抄资治通鉴三过阚泽佣书写毕诵读亦遍王僧孺佣书写毕诵读亦遍庾翼与逸少书曰昔得伯英草过江亡失唐文皇赞逸少曰伯英临池之妙无复遗踪【可见伯英之书皆长史之譌也】
　　务光辞汤之禅用倒薤书孙膑斩厐涓于大木之下作虫书
　　韦仲将奏曰若用张芝笔左伯纸及臣墨然后可逞萧子良书曰子邑之纸研妙辉光仲将之墨一滴如漆伯英之笔穷神尽思
　　太宗为真艸书屏风以示羣臣宋初舘阁书制勅文贴于屏风号屏风様以示翰林官
　　钟会易邓艾上章莫有知者张怀素换髙正臣书五纸髙不能辨
　　张廷范唐贼也善书跋率更帖或讥考亭曰公所师者汉贼也
　　元次山中兴颂得顔清臣书之欧阳修集古序得蔡君谟书之
　　苏辙徐州黄楼赋兄轼刻之令狐楚河中白楼赋子绹刻之
　　顔清臣祖将军碑九江守磨去另刻徳政欧阳詹吊之柳公权何进滔碑太和尹磨去另刻新制周必大恨之
　　禊帖藏昭陵为贼所劫定武真刻藏向若水墓又爲贼所劫
　　蜀胡氏寳墨名亭王晋卿寳绘名斋米元章寳晋名斋桓耽玩法书卢循素善尺牍
　　王导则列圣推能庾亮则羣公挹巧【书品云】
　　僧防掘笔自全犹鲍照累句自晦也
　　虞永兴卿二字得麻一斗房材二字得羊十头晋武以于阗青铁砚赐张华写博物志以大秦国蜜香纸赐杜预写春秋释例
　　张公艺作百忍字齐郁林书一大喜字而作三十六小喜字绕之
　　晋太康初盗发魏安厘王塜得竹书齐建元中盗发楚王塜得竹简【一在汲县一在襄阳】
　　皇极三十二字传于箕子丹书三十九字传于尚父李斯之博雅以朿为束蔡邕之知书以豊作丰
　　文止戈为武文反正为乏字説之始也
　　谓隶昉程邈耶齐胡公棺文已同今隶谓小篆昉李斯耶秦诅楚碑文已同小篆
　　云气时飘五色仙人还作两童【庾肩吾书品言古文也】
　　波廻堕镜之鸾楷顾雕陵之鹊【书品言篆籀也】
　　渐失颖川之言竟逐云阳之字【书品言舍繁从省也】
　　比类象形谓之文形声相益谓之字着于竹帛谓之书许氏説文立一于専毕终于亥
　　苍颉石室记秦李斯识八字汉叔孙通识十二字篆则统乎科斗玉筯垂露薤叶大小之属也隶则统乎羲献钟庾欧虞顔柳真草之辈也【宋任玠语】
　　军陈爲阵始于逸少形景为影本于稚川
　　春秋传以毁则为贼而资以守典以止戈为武而逹于用兵以反正为乏而定伐恶之谋以皿虫为蛊而立养生之戒【荆公字説】
　　上比崔杜不足下方罗赵有余
　　汉之诸儒比肩立而杨子云以识字称韩文公言语妙天下而犹自谓略须识字字亦岂易识哉
　　周保氏之六书指事象形谐声会意假借转注也卫夫人之七势一丶丿□丨□也
　　多骨防肉者筋书多肉防骨者墨猪
　　烟霏雾结状若断而还连凤翥龙蟠势如斜而反直【王羲之传论】
　　张怀瓘曰揖让礼乐献不及羲风神散逸羲不及献徐吏部得右军皮肤眼鼻所以似之顔太保得右军筋骨心肺所以不似【陆羽云】
　　凝之得右军韵操之得右军体徽之得右军势涣之得右军貌献之得右军源犹顔延年自谓竣得臣笔测得臣文得臣义跃得臣酒也
　　钟司徒十二种意外巧妙即张长史笔法十二意也诡异者字体瓌怪也聨边者半字同文也重出者同字相犯也单复者字形肥瘠也【文心雕龙】
　　一画之间变伏起于锋杪一防之内殊衂挫于毫芒【孙过庭书谱】
　　真以防画为形质使转为性情草以防画为性情使转为形质
　　绛树青琴殊姿共艳随珠和璧异质同妍
　　篆尚婉而通隶欲精而密草贵流而畅章务险而便自矜者将穷性域絶诱进之途自鄙者尚屈性涯有可通之理
　　过庭书谱贵五合阳氷禁经论五生
　　张怀瓘云气势生于流便精魄出于锋芒
　　董内直云无垂不缩无往不収
　　覃精一字功归自得盈虚统视连行妙在相承起复【心成颂云】
　　郭知曰气韵本于防心神彩生于用笔【书画一也】
　　唐太宗云指实则节力均平掌虚则运用便易
　　李阳氷曰防不变谓之布碁画不变谓之布算
　　大字难于结宻而无间小字难于寛绰而有余【东坡云】笔成塜墨成池不及羲之即献之笔秃千管墨磨万锭不作张芝作索靖
　　黄山谷云右军似左氏大令似庄周
　　山谷云肥字须要有骨瘦字须要有肉又云肥不剩肉瘦不露骨乃为合作
　　坡诗云退笔如山未足珍读书万卷始通神山谷亦云若使胸中有书数千卷则书不病韵
　　小心布置大胆落笔【翰林粹言】
　　真多用折折欲少驻然真以转而后遒草多用转转欲不滞然草以折而后劲【姜白石云】
　　临书易失古人位置而多得古人笔意摹书易得古人位置而多失古人笔意
　　态度者书法之余也骨格者书法之祖也
　　执为长短浅深使为纵横牵掣转为钩盘萦纡用为防画向背
　　折钗股欲其曲折圆而有力屋漏痕欲其横直匀而藏锋锥画沙欲其无起止之迹壁拆泥欲其无布置之巧
　　双钩悬腕让左侧右虚掌实指意前笔后此古人所传运笔之诀也如屋漏痕如壁拆泥如锥画沙如折钗股此古人所论作书之势也
　　雕鹗向风自成骞翥言防情也鸳鸿出水更好仪容言天然也
