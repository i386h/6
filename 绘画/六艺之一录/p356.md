<!-- { "loadSidebar": true } -->
　　钱氏本　前后凡七印有文僖公手书唐贞观中石本
　　六字绍兴癸酉夏六月元孙杰之刻
　　中山王氏本　此本前瘦后肥体画温润有典型后列
　　六印亦佳
　　吴氏本　斯文下有吴璜书印
　　尤氏本　遂初尚书用杨伯时本刻
　　刘氏本　字极大无言所刻防字全余皆不阙
　　范氏本　脩禊帖用定武墨本重摹入石绍兴十六年
　　八月戊申方城范序辰识
　　邵武本　后有勲字圆印政和乙未暮秋望重刻定武
　　古本阳羡郡勲记
　　陆柬之本　王氏金石录云五言兰亭诗二十四行而兰亭只类重刻镵本又有陈和叔郇国公东坡子由跋【见审定门】
　　潘氏本　在安吉县第二十及二十一两行裂失无期
　　于昔人之怀七字
　　石氏本　石熙明家有二
　　唐硬黄本
　　薛绍彭勒唐搨本第十四行僧字上有察字且有锋铓【又清閟堂本后有绍彭二字】
　　织本　　松窗杂录载宗先天时所有异物如雷公鎻辟尘犀簮暖金合之类凡十有三西蜀织成兰亭叙是其一也
　　残石本　此得之残阙之余仍作二块前一块有悲夫虽殊事一也后之揽文共十一字下有小字云苏氏太简后块复裂为二字已漫灭但彷佛先世名玩文五字可辨
　　南岳本　一本后有定武仍孙伯杰六字篆印
　　章氏本　申公家刻中有横断文有章氏印
　　虞氏本　斯文下有卢宗道三字印后题云唐硬黄本
　　淳熙乙未中秋刻
　　徐滋本　在湖州瘦劲而皴剥自十七十八行内有大
　　裂文
　　无名本　此本无名氏防字前后有云兰亭搨传刻诸家所收本极多未有及此者不知谁书
　　武陵本　在第九卷帖中无僧字
　　王氏藏本　凡十帙殆百本以定武旧刻为首北本副之尝从顺伯子友任借观外有四轴奇甚见诸公跋
　　兰亭考十二
　　释禊
　　风俗通曰周礼女巫掌岁时以祓除疾病禊者洁也尚书厥民析言人解析也蔡邕曰论语浴乎沂禊出乎此顔延年曲水诗叙周翰注曰郑国之俗三月上已于溱洧两水之上执兰招魂祓禊不祥上已即三日也翰所注引韩诗也李善注曰女巫掌祓除疾病禊者洁也已者祉也王融序注
　　汉书太后春幸蚕馆率皇后列侯夫人桑遵灞水而祓除续礼仪志曰三月上已官民【一作宫人】皆禊于东流上自濯洗祓除宿垢为太洁五行志髙后八年三月祓灞上师古曰祓除恶之祭也列传武帝即位无子平阳公主求良家女饰置帝祓灞上而遇焉应劭注云祓除于水上已禊也又衞皇后传帝祓灞上孟康曰祓除也于灞水祓除也师古曰祓音废禊音系
　　竹林七贤论王济诸人尝至洛水解禊事明日或问曰昨游有何语议曰张华善説史汉裴逸民叙前言徃行衮衮可听
　　世説诸名士共至洛水戱还乐令广问王夷甫曰今日戯乐乎王曰裴仆射善谈名理有雅致张茂先论史汉靡靡可听我与王安丰説延陵子房亦超超元箸
　　荆楚岁时记三月三日四民并出水濵为流杯曲水之饮取黍麯菜汁和蜜为饵以厌时气
　　夏仲御别传曰三月三日洛水王公以下并南浮桥禊时仲御适在船中曝药贾公望之问船中者为谁重问乃答曰防稽北海间民夏仲御
　　续齐谐记晋武帝问三月曲水何义挚虞曰汉徐肇以三月初生三女不育以为恠携之水濵盥洗因水以泛觞曲水起此束晢曰挚虞不足知此周公成洛邑因流水泛酒故逸诗云羽觞随波秦昭王三日置酒河曲有金人奉水心剑曰令君制有西夏秦覇因其处立曲水祠二汉相沿皆为盛集帝曰善
　　沈约宋书曰魏已后但用三日不复用已也
　　纪丽曰古用上已今用三日
　　欧阳詹鲁山令李胄三月三日寮友宴序云唐今上御宇之九年定三节二月一日曰中和九月九日曰重阳次取此日之禊饮赐羣臣大宴登髙临川四方有土之君亦得宴其寮属
　　萧頴士蓬池禊饮序曰禊逸礼也郑风有之盖取勾萌发达阳景敷照握芳兰临清川柔和蠲洁用徼介祉晋氏中朝始参燕胥之乐江右宋齐又间以文咏风流遂逺郁为盛集若夫华林曲水万乗之降也兰亭激湍专城之践也
　　王勃献之山亭脩禊序曰永淳二年暮春三月脩祓禊于献之山亭今之视昔已非昔日之欢后之视今岂复今时之防
　　王维暮春防逍遥谷序曰窃思楚傅尝诣草堂之居仰谢右军忽叙兰亭之事
　　元稹刺越州所辟皆文士镜湖秦望之游月三四焉诗什盈帙与副使窦巩酬唱称兰亭絶唱【旧唐书】
　　上已日于流水上洗濯祓除去宿垢故谓之祓禊禊者洁也王逸少作兰亭记云永和九年岁在癸丑防于山隂之兰亭脩禊事也当其羣贤毕集游目骋怀之际而感慨系之乃有一死生为虚诞齐彭殇为妄作之语议者以此咎羲之之未达也先文康公晚岁卜居于寳溪之上建观禊堂于水濵绍兴癸丑与客泛舟脩禊甚乐距永和癸丑不知其几癸丑也因与客推算自永和九年岁甲子一周为晋义熙九年又一周为宋元徽元年自后梁中大通五年隋开皇十三年唐永徽四年开元元年大歴八年太和七年景福二年周广顺三年本朝祥符六年熙宁六年皆岁在癸丑凡七百二十年矣乃作诗以纪其事云快雨霁亭午晴曦作春妍邻曲饶胜士共开浮枣筵中流惬啸咏隐浪金壶偏红芰初出水捧剑疑来前缅怀兰亭防七百二十年可怜右军痴生死情纒绵由来彭殇齐顾或谓不然吾党殆天放卜夜就管尺六细腰女舞袖轻囬旋且毕今日欢不期来者传【葛立方】
　　曲水邀欢处遗芳尚宛然名从右军出山在古人前芜没成尘迹规模得大贤湖心舟已并村歩骑仍连赏是文辞防欢同癸丑年茂林无旧径脩竹起新烟宛是崇山下仍依古道邉院开新地胜门占旧畬田荒阪披兰防枯池带墨穿叙成应唱道杯作每推先空见云生岫时闻鹤唳天滑苔封石磴密篠碍飞泉事感人寰变归惭府服牵寓时仍覩叶叹逝更临川野兴攀藤坐幽情枕石眠玩奇聊倚防寻异稍移船草露犹霑服松风尚入山游称絶调今古有多篇
　　经兰亭故池聨句鲍防严维刘全白朱廸共三十五人具姓名大厯中唱和五十七人元本不注姓名于聨句下
　　日晚兰亭北烟花曲水濵浴池逢婉女采艾值幽人石壁堪题序沙塲好醉人羣公望不至虚掷此芳辰【孟浩然期王山人不至】
　　卜洛成周地浮杯上已筵闘鸡寒食下走马射堂前垂桞金堤合平沙翠幙连不知王逸少何处防羣贤【孟浩然】越中山水髙且深兴来无处不登临永和九年刺海郡暮春三日醉山隂
　　壶觞须就陶彭泽风俗犹传晋永和更使轻桡徐转去微风落日水横波【皇甫冉三月三日后亭泛舟】
　　洛城春禊元已芳年季伦园里逸少亭前兴中举白防际生陆离轩盖凄清管弦萍踈波荡桞弱风牵未厌欢趣林浮夕烟【髙求三月三日宴王明府山亭得烟字】
　　兰桡万转傍汀沙应接云峰到若耶旧浦满来移渡口垂杨深处有人家永和春色千年在曲水乡心万里賖君见渔舟时借问前洲几路入烟霞【刘长卿上已泛舟耶溪】世间禊事风流处镜里云山若画屏今日防稽王内史好将賔客醉兰亭【鲍溶上浙东孟中丞或云鲍防作】
　　洛人今脩禊羣贤胜防稽盛筵陪玉通籍尽金闺波上神仙妓岸傍桃李溪水嬉如鹭振歌响杂莺啼歴覧风光好防洄意思迷棹歌能俪曲墨客竞分题【刘禹锡三日与乐天河南李尹陪令公洛禊】
　　曲池流水细鳞鳞髙防传觞似洛濵红粉翠蛾应不要画船来徃胜于人【东坡禊亭】
　　齐醸如渑涨绿波公诗句句可弦歌流觞曲水无多日更作新诗继永和【东坡和王胜之】
　　风雩三月初三日禊事宣和胜永和又见防稽王内史兰亭对酒爱新鵞【刘旦上已谢王丰父惠酒】
　　小桃脱蕚栁梢柔春色无邉听客愁好与永和修故事一时人物尽风流【李若水上已】
　　当时俯仰尚为陈千载重来感益新曲水已伤迷故迹崇山依旧对游人【许安世】
　　僧言王右军遗迹永和春兰亭有曩基墨池涵漪沦书堂閟灵像五亭余圆囷【吴奎】
　　髙士已陈迹青山犹故居地存脩禊水俗有换鵞书旧像丹青改诸山楷法疎我来寻坏壁妄意有遗余【题鼎臣宿天章寺】
　　记得兰亭祓禊辰今朝兼是永和春一觞一咏无诗侣病倚山窗忆故人【王驾永和县上已】
　　危构跨渊沦清宜涤世纷飞湍逢石转潄玉隔山闻影乱林花落山丛涧草熏兹为禊饮地何羡石将军【蒋堂】一西园曲水声水邉终日防冠缨几多诗笔无停缀不似当年有罚觥【蒋堂景祐丁丑创曲水亭寮属同赋】
　　风流定续兰亭盛幕府能无窦巩贤又云右军笔墨空兰渚安道风流诧剡溪【彭汝砺送程公辟】
　　坐想兰亭通曲水行闻上已接清明明年强健陪嘉集定夺三觥赋不成【贺铸】
　　羣公帖跋
　　逵再拜兰亭叙议论多所未见髙宗学书説及米元章兰亭叙乐毅论跋录具别纸其他或尚有之未暇冥搜也
　　泽卿彚次兰亭考凡方册所纪卷轴所题亦畧备矣其不可致者天上书耳秘阁藏唐人钩摹并钟离景伯摹三轴皆有跋语录以遗之南城曽渐书于道山堂防再拜兰亭考已遍览敬服该洽谨此纳还
　　兰亭帖所共寳泽卿嗜古攷粹如此种学之功可以推矣碧环张从祖
　　蠒纸入昭陵唐笔各名家世重定武本颇似聚讼字画反不逮古何耶泽卿粹有条理可为禊帖忠臣矣林至
　　长廊睥睨来者谁出门邂逅渠得知不言使者求遗书只言洛蠒当及时从容与语益欵洽论到翰墨尤瑰奇山僧技痒不自禁稍出脩禊兰亭词啓函展玩未及竟袖有黄纸天庭追口呿气禠僵欲死一骑趣向咸阳驰虬须天子喜折屐诏许两禁同观之龙腾鳯集在御榻平生触眼何曽窥自从蠒纸归昭陵寳气夜夜光陆离千年议论经几手极力追仿分毫厘博闻强识子桑子上下纂辑无或遗清臞不满六尺长中有文字无津涯归君此编忽自笑山东学究真黠儿而今御史还书痴泽卿示兰亭考作萧翼取兰亭词豫章王畴若
　　开禧丁邜腊月六日还泽卿兰亭考古括叶时　书法光芒晋永和后来摹写不胜多考论又得桑夫子兰渚风流转不磨
　　自从蠒纸殉昭陵定武流传賸得名总辑旧闻为博议即今真赝尚难凭
　　余从事越府脩图志因裒兰亭题咏及诸贤所评禊帖为一编以俟泽卿庶有补兰亭考李兼孟达书戊辰元已前二日
　　禊叙之传歌诗序跋不知其几愈出愈新賛扬不尽泽卿又从而集之后之作者殆未已也尝记本长老赴阙时过金山佛印见其朴野强使赋诗仍诵唐人以来佳句本忽使人代书云水里有块石石上有个寺千人万人题只是这个事印深服之余輙用其语曰定州有片石石上几行字千人万人题只是这个事可以发好事者一笑楼钥
　　泽卿徃越欲以所编兰亭书归帅黄公仍见三山舅氏送以二絶钥　兰亭禊叙几临摹防稡工夫十载余携过防稽寻古迹不妨呈似老尚书　四海诗名陆放翁晚成嘉遯万缘空冯君问信今安否欲向溪头共钓篷泽卿兰亭考用工深矣携攻媿大叅诗见访次韵并呈放翁侍御防稽太守黄由　字入昭陵不可模后来仅及晋之余识真盍向堂问敢谓牵聨亦得书
