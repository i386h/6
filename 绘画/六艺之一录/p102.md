<!-- { "loadSidebar": true } -->
　　先生讳夀字元考南阳隆人也曽祖父□春秋以大夫侍讲至五官中郎将祖父大常博士征朱□司马亲父安贫守贱不可荣以禄先生童孩多奇岐嶷有志捥传业好学不猒不脩亷隅不饬小行温然而恭慨然而义善与人交久而能敬荣沮溺之耦耕甘山林之杳蔼遁世无闷恬佚净漠徲衡门下学上达有朋自逺冕绅莘莘朝夕讲习乐以忘忧郡县礼请终不回顾高位厚禄固不动心蔍绛大布之衣□蔬菜之食蓬户茅宇棬枢牖乐天知命确乎其不可拔也是以守道识真之主【士字】高尚其事乡防州邻【阙】亲□懐年七十有八熹平三年正月甲子不禄国人乃相与论□处諡刻石作铭其词曰皇矣先生□□惟明优于春秋元嚜有成知贱为贵与世无争□洟衡门礼仪滋醇穷下不苟知我者天身殁声鬯千载作珍緜之日月与金石存
　　右元儒娄先生碑篆额今在光化军娄君名夀以灵帝熹平三年卒国人相与论徳处词諡之曰元儒先生犹陈寔之文范法真之元徳也释又有忠惠父鲁峻碑亦非諡扵朝者羣下私相諡非古也末流之弊故更相标榜三君八顾之目纷然而竒祸作矣碑首所篆娄字颇异图经谓之翟先生碑欧阳公问之王洙原叔以李阳冰篆文证之始知元儒为娄姓西汉纪从官给事官司马中者注云宫之外门为司马门盖今之皇城门也东汉志宫掖门凡七每门一司马考之扵碑元賔为苍龙司马沈君为北屯司马则主南宫门者刘曜为朱爵司马灵台碑管遵为东明
　　司马则主北宫门者娄君之祖为朱爵司马而书作朱□者犹帝尧碑以继作□校官碑以刬作戋省其文也又有两脩字皆作攸殆亦类此夫不脩廉隅不饬小行居今则为过举作文者乃以讲娄君之美何也书不云乎不矜细行终累大徳汉儒其何择焉【释】□音大奚切□音与而切蔍即麤字□即粝字□即爱字□即懐字【同上】
　　右汉元儒娄先生碑云先生讳夀字元考南阳隆人也祖太常博士父安贫守贱不可荣以禄先生童孩多竒岐嶷有志好学不厌不饬小行善与人交久而能敬荣沮溺之耦耕甘山林之杳蔼又曰有朋自逺冕绅莘莘讲习不倦年七十有八熹平三年二月甲子不禄今光化军干徳县图经载此碑景祐中余自夷陵贬所再迁干徳令按图求碑而夀有墓在糓城界中余率县学生亲拜其墓见此碑在墓侧遂据图经迁碑还县立扵敇书楼下至今在焉【集古録】
　　右书不著书撰人名字先生名夀字元考南阳人隐居不仕以教授为业延熹中立在光化军干徳县夀墓之侧【集古録目】
　　熹平三年正月立【金石録目】
　　元儒娄先生碑在襄州【金石略】
　　右汉元儒先生娄夀碑集古録云在光化军干徳县予自夷陵贬所再迁干徳令夀有墓在谷城界中而碑在墓侧遂迁碑还县立于勅书楼下则碑在当时得免于毁弃者欧阳公之力也释云元儒先生盖国人私諡犹陈寔之文范法真之元徳而其末流之弊更相标榜三君八顾之目纷然而竒祸作矣予谓汉人之好标榜其罹祸固宜然自汉至今千有余年而私諡不废亦未闻有罹祸者此又不可以执一论也光化军即今襄阳府之光化县而干徳亦其地云【金薤琳琅】
　　娄夀碑隂
　　故五官掾娄【阙】伯三百故守长史掾夏光渊二百故从事【阙】　张千故府掾【阙】子【阙】二百故五官掾陈季髙三百故府掾终众五百故督邮终仲行千故从事终□向二百故督邮终伯康千故督邮范仲隐五百故府掾娄伯五千故校官祭酒娄就五百故府掾陈徳贤四百故府掾终□兴二百处□夏仲髙二百处□夏髙二百处□娄元【阙】三百处□终永梁二百处□娄元【阙】三百处□张彦【阙】二百处□娄□都二百故守叶令终文胜二百故督邮陈玮公二百故督邮娄□生五百故府掾娄仲绚二百故府掾娄敬【阙】　百处士【阙】仲顺二百处士吕和二百处士丰子能三百处士娄宣卿二百处士夏伯明四百处士陈子让二百处士冯永南三百处士邓□敬二百处士娄【阙】台五百处士娄碧五百故从事南郡许孔□三百故从事【阙】阳【阙】故五官掾【阙】都尹纣【阙】五百故督邮【阙】　仲【阙】　仪二百故督邮【阙】百故督邮【阙】　处士邓超【阙】处士【阙】郁【阙】　处
　　士友赵文宏三百处士汝南【阙】处士【阙】　　　百处士【阙】　处士【阙】　　二百处士【阙】　　二百处士【阙】　君【阙】百处士【阙】　举【阙】百处士【阙】　明百处士【阙】　　二百
　　右娄夀碑隂可见者五十四人漫灭者四人其称南郡汝南者二人余盖南阳人也此碑在光化而欧赵不云有隂初若可疑盖汉人立碑多有隂往往推拓者畧而弃之好古之士身在他壤无自而知也娄先生南阳人而此有叶令又其间姓娄之可见者十有二人以前碑合之大小与中穿适相等然后知为娄君碑隂决也诸人所书者皆其字【释】
　　梁相费泛碑
　　梁相讳泛字仲虑此邦之人也其先季文为鲁大夫有功封费因为姓秦项兵起避坠于此遂留家焉世业稼穑好学礼乐大汉之【阙】官司相继絶而复续至梁府君以孝友至行闻于乡邑仕更郡右寋□貭直公履法察孝廉除郎中屯骑司马迁萧令□民如子先教后罚流元黙之化奉以忠信守以敦笃位九年百姓移风苛慝不作奸冦不发变争路销推让道生三年不断狱祯祥感应时沛有蝗独不入界由此显名国以状闻朝廷嘉诸拜梁相宣慈恵【阙】不帅自正当台阶延究曷耇被病逊位春秋八十卒二子【阙】凤由宰府至堂邑令政九江太守适孙感奚斯之义刋铭元石旌勒厥美俾【阙】览焉其辞曰
　　□□显祖厥徳懿铄播勋扵前□硕基业遗爱扵民福流后□庶【阙】昌【阙】堂【阙】室功烈休矣末昆勠力右汉故梁相费府君之碑篆额今在湖州费君名泛堂邑令凤九江太守政之父也凤以威宗熹平中卒碑载费君二子所终之官此盖其孙所立故其铭有穆穆显祖之句凤碑云孝孙字元宰生不识考妣追惟厥祖恩蓬首斩衰杖则凤之子已蚤卒此所谓乃九江之子得凤亩一金之产者左氏传鲁僖公赐季友汶阳之田及费碑作季文误也赵氏曰费有两姓音读不同源流亦异其一音蜚嬴姓出于伯翳史记所载费昌费中楚费无极汉费长房其后也其一音秘姬姓出于季友琅邪费氏及梁相者其后也【释】
　　碑以寋□【鄂】为謇谔即氏字坠即地字【同上】
　　右汉梁相费府君碑其名字若云讳况字仲虑而况疑为泛虑疑为寛其官阀可见者为萧令九年沛有蝗独不入其界国以状闻朝廷嘉诸拜梁相春秋八十卒其铭颇简而文字麄完云□□显祖厥徳懿铄播勋于前丕硕基业遗爱于民福流后胙自此磨灭不可识者八字其卒章云功烈休矣来昆戮力而穆字为□古文多然【集古録】
　　右书不著书撰人名字君名况字仲虑官至梁相碑不载其乡里及刻石年月在今南京【集古録目】
　　右费泛碑在湖州其额题汉故梁相费君之碑碑云梁相讳泛字仲虑此邦之人也其先季文为鲁大夫有功封费因以为姓秦项兵起避地于此遂留家马余家所收姓氏文字粗备以诸书参考颇多抵牾不合姓苑云费氏禹后汉有长房蜀志有丞相祎又云今琅琊亦有此姓音父位反李利渉编古命氏云费氏出自鲁桓公少子季友有勲于社稷赐汶阳之田封邑于费子孙氏焉汉有费将军其后有费忠费柔适蜀为宁蜀人忠之孙徙于荆州后迁江夏忠十代孙奕奕孙祎又家于蜀晋平蜀祎之子承复归江夏林宝元和姓纂云费氏亦音秘史记纣幸臣费中夏禹之后楚有无极汉有直蜀有祎晋有诗又云琅琊费氏直之后也陈湘姓林云费氏音蜚夏禹之后余尝考之此字有两姓音读不同源流亦异其一音蜚嬴姓出扵伯翳史记所载费昌费中楚费无极汉费将军费直费长房蜀费祎之徒是其后也其一音秘姬姓出扵鲁季友姓苑所载琅琊费氏而此碑所谓梁相费君是其后也然则姓苑姓纂姓林皆云夏禹之后姓纂又云亦音秘及谓琅琊费氏为直之后皆其差误而编古命氏以费将军费祎之徒出扵鲁季友亦非也余又按春秋僖公赐季友汶阳之田及费而左传亦以谓季友有功于鲁受费以为上卿今以为季文有功封费者盖碑之误【金石録】
　　堂邑令费凤碑
　　惟熹平六年嵗于大防无射之月堂邑令费君寝疾卒呜呼哀哉于是夫人元弟故【阙】　　守卜【阙】追而诔之其辞曰
　　君体履柔龢温其如玉脩孝友乎闺阈执忠謇于王室立迹州郡仕更右职举直措枉疆卫【阙】防贡孝三署勋誉有则出宰近甸民懐厥徳色斯轻翔翻然髙絜王人述职分【阙】班爵台【阙】　招助鼎调物退巳进弟不营荣禄栖迟歴稔项领滞畜彰土不庭黔民作虐命君【阙】政化【阙】行从善迁□三暮【朞字】致道有耻且收守旌功转左堂邑垂拱不言而民帅伏三时之间卒以【阙】洽旻天不吊命也早殁春秋六十六□仪瘁伤泣涕连漉岂爱我躬命不可赎临终迷【阙】　　内发祖业良田亩直一金推子弟息辞位让财行义髙邵卓不可及名实相副有始有卒【阙】　人善兮切恻【阙】
　　故吏故鄣施业字世坚义民堂邑□忠忠年十有一年慈考早陨丧以备于礼制蓬首而【阙】　　壤而消辟地【阙】　　行母氏以【阙】　　　而悼伤服【阙】菲五五缞杖其未除广陵之郡守东海【阙】　闻寝疾而终卒凡百普悲【阙】　　　舜化比屋之余庆随【阙】棺柩车哀以而逆之祖载已毕讫还返其故乡君【阙】其节操悲其有【阙】
　　每以【阙】　　　　其老亲忠【阙】君厚徳念君之仁恩闻君之陨隧剥断而丰酸复截缞麻杖【阙】君之柩棺扶号
　　而竭【阙】泣涕其【阙】　　　　　　　甫扵岐山【阙】　其从之迷君而到官上书而□【厉字】君尽息之【阙】　　君
　　之【阙】　　君【阙】三【阙】　　　　　　扵山【阙】列种嘉竒树特为之润鲜忠业与【阙】　犹君恩使然虽君有大化孰能尔者难子丧之终【阙】　　思其顔而【阙】死可赎不爱【阙】　　人今君扵彼卓□而超伦吏民慕髙踪来者其如伟名建□石垂示扵【阙】门下功曹徐侃字元节主簿吕嘉字元【阙】主史陈信字圣举主记史【阙】忠字建台门下防激【阙】　字叔腾门下贼曹【阙】　字圣台门下史曹助字仲台【阙】史吕常字孝让从掾位徐超字元赏右汉故堂邑令费君之碑篆额今在湖州费君名凤自郎中尝宰新平故鄣堂邑三邑以灵帝熹平六年卒其妻之弟卜君追诔之乃作此碑碑中无名字见之石君诗碑云祖业良田亩直一金推予弟息此固可嘉至扵退已进弟不营荣禄则又人之所难其云行义髙邵卓不可及名实相副有始有卒信哉此云黎仪瘁伤孔宙碑亦云乃绥三县黎仪以康黎则黎老之称仪则读如旄倪之倪也诔之后载施业戚忠二人竭力送终之事业者鄣土之故吏忠者堂邑之义民皆费君之旧部也其辞皆五言石磨灭文不相属初叙戚忠早丧慈考母服未除有广陵之役闻讣来奔祖载还乡及泉隧有期复截缞杖扶号柩棺列种竒木建立磐石此其大略也菲五五者居丧菲食二十五月也岐山者其地名其后有门下功曹题名者九人
　　碑以执为执格于大荒有耻且格皆不从木【同上】
