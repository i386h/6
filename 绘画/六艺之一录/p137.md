<!-- { "loadSidebar": true } -->
　　右后魏崔亮碑题云魏镇北将军定州刺史崔使君至化之颂盖亮尝为定州既去郡人立此碑颂徳耳其间载亮所歴官甚详与北史及后魏书列传多合惟其自定州归朝歴殿中都官吏部三尚书而传但言自殿中迁吏部耳亮以正光二年卒而碑神三年建在亮卒前故自为侍中以后事碑皆不及载也【金石録】
　　司空元晖碑
　　正光三年四月　右后魏元晖碑据后魏书列传云晖镇西将军忠子而北史以为忠弟徳之子今以碑考之北史是也又碑云孝文时为主客郎中而魏史言世宗即位拜此官碑云神二年卒而史言元年卒者亦非是其余迁拜次第时有不同不尽録也【金石録】
　　兖州太守张猛龙碑
　　正光三年正月有碑隂【金石録】
　　猛龙为鲁郡太守郡人立碑而颂之正书虬健已开欧虞之门戸碑首正书大字十二尤险劲又兰台之所自出也猛龙不见史册据碑讳猛龙字神而金石録有刘干碑讳干字天魏人名字如此亦异矣【石墨镌华】
　　张猛龙碑是龙为鲁郡太守郡人颂其功徳者也其文无足言者其书律以晋法虽少蕴借而结体错综之妙使以剂唐足脱一代方整之累欧顔诸公便可入山隂之室矣然此碑却落险峻又未证晋果何也当由笔与欧顔异耳至若苏黄少变又少别趣书道之难如此然知者鲜矣猛龙字神按呼骨切日出气也其名字险怪不雅驯滥觞于诗亦尔不特书也【金石史】
　　行书今在曲阜县孔子庙其隂书阳原县义士州主簿王人生造颂文多剥缺【金石文字记】
　　望都令侯宗碑　正光三年四月【金石録】
　　侍中广平穆王碑　俗云陵家碑太昌元年西京【金石略】范阳王诲碑
　　太昌九年十二月　右后魏范阳王碑云王讳诲髙祖孝文皇帝之孙太师武穆王之子今世所传后魏书北史孝文诸子列传皆文字脱落不完惟孝明纪载孝昌二年封广平王懐庻长子诲为范阳王以此知其为懐子据碑云懐諡武穆而传作文穆者误也诲仕至仆射为尔朱兆所杀事见庄帝本纪【金石録】
　　贺拔岳碑
　　永熈三年正月　右后魏贺拔岳碑岳当时名将也北史及后魏书皆有传初为尔朱荣亲将其后齐神武使侯穆陈说害之尔朱荣凶残狂悖盖魏之莽卓也而此碑乃以为图伊霍之举岂不可笑也哉然魏收为魏史受荣子文略之赂亦以荣比韩彭伊霍乃知贪鄙无知之徒世不乏人也按庄帝诸书皆作孝庄而此碑独作庄疑书碑者之误【金石録】
　　不著书撰人名氏拔岳桑干马邑人也后魏末为雍州刺史都督三雍二华二十州诸军事諡曰武壮碑以永熈三年正月立【集古録目】
　　兖州刺史羊使君碑
　　不著书撰人名氏君名缺不可见而有其字灵引太山平阳人也为京兆王愉长史愉将反君不从见杀诏赠兖州刺史諡曰威碑以熈平二年立【集古録目】
　　僧防碑
　　不著书撰人名氏僧防名集安定朝那人碑缺亡其姓仕后魏至卫大将军赠侍中司空碑以正光四年立【集古録目】
　　斛斯疋碑
　　不著书撰人名氏疋字贷敦河南洛阳人仕后魏至骠骑大将军赠侍中司徒諡武昭碑以永熈二年立【集古録目】
　　征东将军景宣碑
　　大统十年七月初二日甲申建【复斋碑録】　西魏征东将军景宣碑石已破剥失其姓字其额云大魏持节征征下缺碑云君名景宣宣下又缺又云拜持节征东将军南阳太太下又缺当是持节征东南阳太守故南阳立此碑也【集古后録】
　　后魏张善碑
　　不著书撰人名氏善字【碑缺】赵郡平棘人隠居学佛老之说召拜辅国将军辞而不受碑以太延四年立【集占録目】
　　中山太守常通碑
　　在定州府城西北三里【访碑録】
　　元成碑
　　在祁州深泽县坟侧正始五年立【访碑録】
　　镇东将军刘干碑
　　右魏镇东将军刘干碑云君讳干字天自晋迁而南典章文物扫地而尽至于名字书画皆一出其私意而无复稽考可谓乱世矣若刘君者名干字天岂不怪哉【金石録】
　　汝南王碑
　　右后魏汝南王碑王名恱孝文子也尔朱荣之乱奔梁梁武厚遇之立为魏王后复归北据后魏书列传云出帝时为大司马卒而帝纪与北史皆言为出帝所杀盖列传之误而此碑亦不书者讳也【金石録】
　　北海王详石碣
　　滱水自灵邱县又西流南转东屈迳北海王详之石碣【水经注】
　　后魏孝侯碑　天平二年东京【金石略】
　　金乡县令徐公碑　景明中立济州【金石略】
　　章陵太守吕君碑　邓州【金石略】
　　司徒斛律斯公碑
　　并州刺史王坦碑　绛州【金石略】
　　车骑将军穆祚碑　汾州【金石略】
　　崔浩碑　兴光二年华州【金石略】
　　如君颂　字画如后魏时人【金石録】
　　张夫人墓志　延昌元年十月【金石録】
　　岐州刺史王毅墓志　大统九年十月【金石録】
　　祗洹碑
　　平城东郭外太和中阉人宕昌公钳耳处时立祗洹舍于东皋亭中有祗洹碑碑题大篆【水经注】
　　韩麒麟碑
　　歴城县魏明寺中有韩公碑太和中所造也魏公曽令人遍録州界石碑言此碑词义最善常藏一本于枕中故家人名此枕为麒麟函韩公讳麒麟【酉阳杂俎】
　　石门铭
　　右魏石门铭云此门盖汉永平中所穿自晋氏南迁斯路废矣皇魏正始元年汉中献地褒斜遂开假节龙骧将军梁秦二州刺史羊祠开创旧路诏遣左校令贾三徳共成其事起四年十月讫永平二年正月毕功其余文字尚完而其大略如此石门在汉中所谓汉永平中所穿者乃明帝时司校尉杨厥所开也厥自有碑述其事甚详正始永平皆后魏宣武年号也【集古録】
　　登云峰山诗　郑道昭撰永平四年【金石録】
　　天柱山东碪石室铭　郑道昭撰永平四年【金石録】郑道昭哀子诗　延昌四年【金石録】
　　松滋公兴温泉颂　京兆府【金石略】　正书今在临潼县【金石文字记】
　　龙门山碑
　　魏土地记曰梁山北有龙门山大禹所凿通孟津河口广八十歩岩际镌迹遗功尚存岸上并有祠庙祠前有石碑三所二碑文字紊灭不可复识一碑是太和中立【水经注】
　　龙门山碑在山西大同府山隂县魏孝文帝立碑隂有从臣姓名【古今碑刻记】
　　叱闾神寳修关城铭
　　右将军西中郎将叱闾神寳铭文云维大魏神元年歳次戊午十一月壬午朔十日壬辰起工三十万修治关城并作馆第敬造三级浮图按后魏书官氏志及元和姓纂有叱门氏后改为门而无叱闾氏盖其阙漏也【金石録】
　　瑶光寺碑　宣武永平三年八月【金石録】
　　圣防寺碑　永熈三年北京【金石略】
　　崇先寺记　无年月【金石録】
　　化政寺石窟铭
　　右后魏化政寺石窟铭北史及魏书有宦者鲍嶷传云嶷终于泾州刺史自言其先姓杞后避祻改焉今此碑题泾州刺史杞嶷造后复改从其本姓耳【金石録】
　　三塜寺碑
　　不著书撰人名氏后魏【缺】人董兴夀等造佛像于三塜寺以兴和二年立【集古録目】
　　神造像碑
　　右神造像碑记魏神三年立余所集録自隋以前碑志皆未尝輙弃者以其时有所取于其间也然患其文词鄙浅又多言浮图然独其字画徃徃工妙惟后魏北齐差劣而又字法多异不知其何从而得之遂与诸家相戾亦意其夷狄昧于学问而所传讹谬耳然録之以资广览也此碑字画时时遒劲尤可佳也神孝明年号按魏书神三年七月辛夘改元正光而此碑是月十五日立不知辛夘是其月何日也当俟治歴者推之【集古録】
　　后魏桓嵩撰不著书人名氏河内县民撰石像碑记题名者数十人三十皆称侍佛碑以神三年立【集古録目】
　　叱闾神寳造像记　神元年十二月【金石録】
　　邑义一千人造像记　正光五年四月【金石録】
　　孟思文等造像碑　正光六年四月【金石録】
　　房昙渊等造像记　庄宗永安三年十月【金石録】
　　石像记
　　不著书撰人名氏石像邑人所共造庐江太守逢荣等刻铭以兴和二年立【集古録目】
　　造三级浮图碑　太和十二年七月【金石録】
　　御史台双塔颂　永熈二年【金石録】
　　砖浮图石盖铭
　　正书嵩山防善寺掘地得此石盖铭曰神三年七月三日魏故侍中太尉公清河王薨世子元亶字子亮次子元字子开奉为建七层砖浮图一区敢用顶髪及诸杂寳上塔追诚崇诚千载弗忘谨铭函盖今存寺中元当是元启【金石文字记】
　　庚戌教戒经幢记　裴思顺造【墨池编】
　　教戒经后魏庚戌造教戒经幢记裴思顺造【碑帖攷】
　　尔朱荣双兎碑
　　尔朱荣猎有双兎起马前应而殪三军咸恱命立碑于其所号双兎碑【北史本传】
　　孝女碑
　　河东姚氏女字女胜正光中母死不胜哀遂死太守崔防请于茔墓立碑自为朱文表其门闾比之曹娥改其里曰上虞里墓名孝女【北史列女传】
　　五级浮图碑
　　不著书撰人名氏后魏汲郡朝歌雍城里人张丑和等共造五级浮图以正光二年刻石其后有比邱僧题名【其古録目】
　　六艺之一録卷五十九
　　钦定四库全书
　　六艺之一录卷六十　　　　　钱唐倪涛撰
　　石刻文字三十六
　　西魏
　　雍州刺史长孙穉碑　大统五年立【京兆金石录】
　　司空匡穆周公碑
　　无名氏隶大统十三年立在县东北十五里墓前隶
　　书甚工近上已断字存十七背螭中凿龛佛像制刻精古真六朝遗迹也【王家瑞咸阳金石遗文】
　　此与后周豆卢恩碑皆咸阳令王公所得视豆卢碑稍完隶书王公刻其文止缺三十三字而搨本则不可读矣碑首题大魏故司空匡穆周公之碑铭篆书十二字宛然如新按史传与碑畧同碑具当时赠諡而史无之史但云开皇中追赠萧国公云【石墨镌华】
　　二像碑
　　不著书撰人名氏题曰魏平西将军太原太守王府君释迦弥勒二像碑府君名备字道宾太原人尝有遗诫使刻石立像于其墓前其子洛州长史聿始造二像立此碑【集古录目】
　　东魏
　　东平太守刘霸碑　孝静天平元年【金石录】
　　相州刺史徐雅碑　天平二年二月
　　不著书撰人名氏雅字安市髙平金乡人后魏孝昌中边城叛乱以雅为平朔戍主假辅国将军城陷而死追赠镇军将军相州刺史碑以天平二年立【集古录目】
　　赵贵碑
　　不著书撰人名氏贵南钜鹿廮陶人仕东魏至本郡太守赠殷州刺史碑以天平二年立【集古录目】
　　胶州刺史祖淮碑　天平三年十月
　　右东魏祖淮碑云君胶州平昌安邱人也六世祖逖又云其卒赠胶州刺史按后魏永安中分青州置胶州隋开皇五年改为宻州焉【金石录】
　　髙翻碑
　　在磁州城南门外五里村民家元象二年立碑题北齐临清王假黄钺碑【访碑录】
　　右东魏髙翻碑翻齐献武王欢叔父也魏书本传云以元象中追加赠諡后题建立歳月文字残缺惟有魏元字可辨　又云歳次己未按东魏孝静以元象二年十一月改元兴和是年歳次己未此碑盖元象二年建立也【金石录】
　　张烈碑　据青州图经云元象元年立
