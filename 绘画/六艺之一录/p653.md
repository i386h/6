<!-- { "loadSidebar": true } -->
　　王衍字夷甫琅琊临沂人官至太尉早嵗頴悟初诣山涛涛嗟叹良久目送其去曰何物老妪生宁馨儿及长闻誉四驰明悟若神自谓可比子贡声名籍甚倾动当世善谈名理得荘老防趣每论事理有不安随即更改世号口中雌黄朝野翕然谓之一世龙门手捉玉柄尘尾与手同色顾恺之作画赞亦称衍岩岩清峙壁立千仞斯足以髣髴其人也武帝闻之问王戎曰衍扵当世谁比戎曰当从古人中求耳其为世所尚如此初好论纵横之术晩乃弃世事口不言钱称阿堵物而已晋室士大夫雅尚清谈者衍为之倡也及为石勒囚心知必死乃痛自引咎慨然叹曰向若不祖述浮虚戮力以正天下犹不至此其弟澄亦尝谓衍曰兄形似有道而神峰太儁是宜不克令终作行草尤妙初非经意而洒然痛快见扵笔下亦何事双钩虚掌八法囬腕哉其自得扵规矩之外盖真是风尘表物脱去流俗者不可以常理规之也今御府所蔵行书一　尊夫人帖【宣和书谱】
　　米芾云常见晋人数帖皆竒夷甫独超然如羣鹤耸翅欲飞而未起也【书史】
　　乐广
　　乐广字彦辅南阳淯阳人也为尚书令【晋书本传】
　　张懐瓘书估乐广书入第三等【法书要録】
　　嵇康
　　嵇康字叔夜谯国铚人也其先姓奚会稽上虞人以避怨徙焉铚有嵇山因而命氏在魏拜中散大夫山涛去选官举康自代康与涛书告絶【晋书本传】
　　嵇康字叔夜官至中散大夫竒才不羣身长七尺八寸而土木形骸不自藻饰未尝见其疾声朱顔人以为龙章凤姿天质自然恬静寡欲学不师受博览该通以为君子无私心不惜乎是非而行不违乎道叔夜善书妙扵草制观其体势得之自然意不在乎笔墨若髙逸之士虽在布衣有傲然之色故知临不测之水使人神清登万仞之岩自然意逺钟会康就刑年四十四太学生三千人请为师不许【书断】
　　窦臮述书赋评见二百八十五卷
　　注云今见带名行书一纸五行
　　赵至年十四诣洛阳逰太学遇嵇康扵学写石经徘徊视之不能去【晋书赵至传】
　　阮籍
　　阮籍字嗣宗陈留尉氏人也拜东平相更为大将军从事中郎又求为歩兵校尉【晋书本传】
　　昔扵官书中见山涛阮籍嵇康书皆入作者阃域【广川书跋】
　　阮咸
　　阮咸字仲容籍之侄也为始平太守【晋书本传】
　　阮咸行草品中之中【韦续九品书人论】
　　刘伶
　　刘伶字伯伦沛国人也尝为建威参军【晋书本传】
　　长安李丕绪得晋七贤帖刘伶书尤怪诡【广川书跋】
　　左思
　　左思字太冲齐国临淄人也其先齐之公族有左右公子因为氏焉思少学钟胡书欲赋三都门庭藩溷皆着笔砚赋成豪贵之家竞相传写洛阳为之纸贵【晋书文苑传】
　　陆机
　　陆机字士衡吴郡人也祖逊吴丞相父抗吴大司马家世皆奕奕为当代显人虽没不冺也机身长七尺其声如钟自少以文章得名初受知扵张华华谓人之为文恨才少而机患其多至有见文而欲自弃其所学者以故虽能草书以才长见掩耳然机自归晋闭门十年笃志儒学无所不窥书特其余事也官至平原内史今御府所蔵二　章草平复帖　行书望想帖【宣和书谱】
　　陆机书吴士书也无以较其多少【王僧虔论书】
　　庾肩吾书品列中之下
　　李嗣真后书品列下上品论见二百八十二卷
　　陆云
　　陆云字士龙机之弟号曰二陆呉平入洛为大将军右司马【晋书本传】　陆云善书【书史防要】
　　张翰
　　张翰字季鹰吴郡吴人也时人号为江东歩兵齐王冏辟为大司马东曹掾【晋书本传】
　　窦臮述书赋评见二百八十五卷
　　注云今见草书一帖三行有古榜口满骞押尾
　　贾似道家有张翰思乡帖【悦生古迹记】
　　裴邈
　　裴邈字景声河东闻喜人少有通才从兄頠器赏之厯太傅从事中郎左司马监东海王军事【世说新语注】庾肩吾书品列下之下
　　牵秀
　　牵秀字成叔武邑观津人也秀博辨有文才弱冠为卫瓘所知后至平北将军【晋书本传】
　　牵秀见王愔文字志
　　刘琨
　　刘琨字越石中山魏昌人汉中山靖王胜之后也永嘉元年为并州刺史元帝转琨为侍中太尉谥曰愍【晋书本传】
　　窦臮述书赋评已见
　　注云今见行书半纸具姓名五行
　　刘舆
　　刘舆字庆孙与兄琨并尚书郭奕之甥名著当时京都为之语曰洛中奕奕庆孙越石东海王越以为左长史越既总録舆为上佐賔客满筵文案盈几逺近书记日有数千酬对欵备时人服其能比之陈遵追赠骠骑将军封定襄侯諡曰贞
　　庾肩吾书品列中之下
　　王裒
　　王裒字伟元城阳营陵人也博学多能隐居教授三徴七辟皆不就【晋书本传】　王裒善书【书史会要】
　　卢志
　　卢志字子道范阳涿人也始为成都王颍谘议参军永嘉末转尚书【晋书本传】
　　志少好学朝夕惟焚香读书尝与书盟曰誓与此君共老素法钟繇善书【尚友録】
　　辛谧
　　辛谧字叔重陇西狄道人也少有志尚博学善属文工草书为时楷法永嘉末兼散骑侍郎没扵刘聪厯石勒季龙之世并不应辟命【晋书本传】
　　傅玉
　　傅玉书如项羽投戈荆轲执防【唐人书评】
　　陈畅
　　荥阳陈畅晋秘书令史善八分晋宫观城门皆畅书也【羊欣撰録】
　　杨肇
　　荥阳杨肇晋荆州刺史善草潘岳诔曰草兼善尺牍是珍足无辍行手不释文翰动若飞纸落如云肇孙经亦善草【羊欣撰録】
　　杨肇字季初荥阳宛陵人官至折冲将军荆州刺史工扵草咸宁元年卒潘岳诔云草兼善尺牍必珍翰动若飞纸落如云亦犹甘茂不能自通借余光扵苏代安仁之诔抑其然乎季初草入能【书断】窦臮述书赋评已见
　　注云今见草书一纸十行有古署榜无姓名今共传搨之
　　杨潭
　　杨潭字道元肇子见潘岳集【魏志田豫传注】
　　庾肩吾书品列下之中
　　杨经
　　杨经字仲武潭次子肇之孙亦善草【羊欣能书人名録】庾肩吾书品列下之中
　　羊忱
　　羊忱字长和一名陶泰山平阳人世为冠族厯太傅长史州刺史迁侍中能草书亦善行有称扵一时【文字志】
　　羊长和博学工书能骑射善围棋诸羊后多知书而余艺莫逮【世说新语】
　　泰山羊忱晋徐州刺史羊固晋临海太守并善行书【羊欣撰録】
　　江统
　　江统字应元陈留圉人也静黙有逺志与乡人蔡克俱知名至黄门侍郎散骑常侍领国子博士【晋书本传】式六世祖琼晋初与从父应元俱受学扵卫觊古篆之法埤仓雅言说文之义当时并收善誉【江式论书表】江琼字孟琚冯翊太守善虫篆诂训永嘉中弃官投张轨因居凉【北史江式传】
　　蔡克
　　蔡克字子尼陈留考城人也少好学博渉书记成都王頴擢为东曹掾后为东嬴公从事中郎【晋书蔡谟传】窦臮述书赋评已见
　　注云今见带名草书一帖四行
　　子尼书体简约【书史防要】
　　朱诞
　　朱诞字永长吴郡人体履清和黄中通理累迁议郎吴平归家【世説注】
　　庾肩吾书品列中之下
　　皇甫定
　　皇甫定年七嵗善史书从兄谧深竒之【书断】
　　辛旷
　　辛旷见王愔文字志【晋诗纪有辛旷赠皇甫谧诗】
　　王导
　　晋丞相王导善藁行廙从兄也【羊欣撰録】
　　亡髙祖丞相导亦甚有楷法以师钟卫好爱无厌防乱狼狈犹以钟繇尚书宣示帖衣带过江后在右军处右军借王敬仁敬仁死其母见修平生所爱遂以入棺【王僧虔论书】
　　王导字茂宏琅琊临沂人祖览父载导行草兼妙然疎柯迥擢寡叶危隂虽贤有余而才不足元明二帝并工书皆推难扵茂宏王愔曰王导行草见贵当世咸宁五年卒年六十四行草入能有六子恬洽书皆知名矣【书断】
　　王导字茂宏琅琊临沂人官至太保司徒谥文献导少有风鉴识量清逺简素寡欲家无余赀方年十四有见而竒之者云此儿容貌志气将相之器也元帝渡江之初导与羣从辅成其业使晋祚中兴真社稷之臣也非常流可得拟者导善作字规模前人初师钟繇卫瓘力学不倦至丧乱狼狈擕钟繇宣示帖过江则其拳拳之志可知也行草尤工然论者以谓踈柯迥擢宻叶危隂虽秀有余而实不足晋元明二帝并工书皆推难扵导故当世尤所贵重子恬洽皆以书名时人方为杜卫焉唐王方庆导之后裔也尝以自导而下十一世书上则天后后令崔融为宝章阁序其事以赐之举朝为荣今御府所蔵草书二　省示帖　改朔帖【宣和书谱】
　　庾肩吾书品列中之下
　　窦臮述书赋评已见
　　注云今见具姓名草书两纸共六行
　　王恬
　　王恬晋中军将军防稽内史善书导第二子也【羊欣撰録】王恬字敬预导之子官至后将军防稽内史工扵草当世难与为比永和五年卒年三十六【书断】
　　王恬字钦豫丞相导之次子也虽世以儒传家而恬最好武驰马试剑不为门阀所器傲诞不拘礼法气岸凌轹流辈轻之然晩节好士多能善书扵草字尤妙稍迁中书郎明帝欲以为中书令导固辞从之后为防稽内史加散骑常侍是时张翼以书得名议者谓不能过恬则王氏父子羣从各有逺过人者今御府所蔵草书一　得示帖【宣和书谱】
　　王洽
　　王洽字敬和导诸子中最知名厯官至呉郡内史征拜中书令苦让不受【晋书本传】
　　王洽晋中书令领军将军众书通善尤能行从兄羲之尝云弟书遂不减吾恬弟也【羊欣撰録】
　　亡曾祖领军洽与右军书云俱变古形不尔至今犹法钟张右军云弟书遂不减吾【王僧防论书】
　　王洽字敬和导第四子理识明敏拜驸马都尉累迁中书令书兼诸法扵草尤工落简挥毫有郢匠成风之势虽卓然孤秀未至运用无方而右军云弟书遂不减吾饰之过也升平三年卒年四十四敬和行草入妙妻荀氏亦善书【书断】
　　王洽字敬和官止中书令王导子羲之族弟也洽扵导诸子中最为白眉当时与荀羡俱有美称而洽理识明敏书兼众体扵行草尤工挥毫落纸有郢匠运斤成风之妙羲之尝谓洽曰弟书遂不减吾或以谓过论王僧防亦谓洽与羲之书俱变古形不尔至今犹法钟张则僧防岂妄许可耶妻荀氏亦以书称洽扵书特余事耳方穆帝诏拜领军寻加中书令待洽以友臣之义洽固辞表疏凡十上则其所养可知也今御府所蔵四
　　草书叙还帖　行书仁爱帖　兄子帖　承问帖
　　庾肩吾书品列中之下
　　李嗣真后书品列上下品
　　王劭
　　王劭字敬伦导第五子也为尚书仆射出为吴国内史卒赠车骑将军谥曰简【晋书本传】
　　窦臮述书赋评已见
　　注云今见具姓名草书一纸六行
　　王荟
　　王荟字敬文导第六子也至镇军将军加散骑常侍赠卫将军【晋书本传】
　　庾肩吾书品列下之上
　　王珣
　　王珣字元琳小字法防导之孙洽之长子也孝武雅好典籍珣与殷仲堪徐邈王恭郄恢等并以才学文章见昵隆安初迁尚书令赠车骑将军开府谥献穆【晋书本传】
