<!-- { "loadSidebar": true } -->
　　张举字子厚武进人登元祐四年甲科闭门读书四十余年多所论著于古律诗尤清新家藏书至数万卷工书精草隶之体皆造古人妙防以大臣荐起为颍州教官三辞不就东坡亦力荐之以秘省校书召迄不出崇宁间赐处士号卒諡正素【毗陵志】
　　张子厚善书欧阳文忠子棐以乌丝栏绢一轴求子厚书文忠眀妃曲両篇庐山高一篇【石林诗话】
　　赵挺之
　　赵挺之字正夫密州诸城人进士上第熈宁建学选教授登棣二州哲宗即位召试馆职徽宗立为礼部侍郎拜尚书右仆射观文殿大学士諡清献【宋史】挺之工笔札其迹见凤墅续法帖中【书史会要】
　　章惇
　　章惇字子厚建州浦城人登甲科调商洛令与苏轼防南山抵仙逰潭潭下临石壁万仭横木其上惇揖轼书壁轼惧不敢书惇平歩过之垂索挽树摄衣而下以漆墨大书石壁曰苏轼章惇来既还神采不动元丰中参知政事拜门下侍郎哲宗亲政为尚书左仆射封申国公【宋史】
　　章申公笔势超超意出禇薛上暮年愈妙一以魏晋诸贤为则正者殊类逸少【东观余论】
　　章子厚草堂寺题记【题防见前】
　　李之仪
　　李之仪字端叔沧州无隶人登第防三十年乃从苏轼于定州幕府徽宗初提举河东常平编管太平居姑孰终朝请大夫能为文尤工尺牍轼谓入刀笔三昧【宋史】
　　张舜民
　　张舜民字芸叟邠州人中进士第徽宗擢右諌议大夫吏部侍郎坐元祐党谪楚州团练副使慷慨喜论事善为文自号浮休居士【宋史】
　　浮休善豪翰其迹见羣玉堂法帖中【书史会要】
　　丰稷
　　丰稷字相之眀州鄞人登第为谷城令擢监察御史徽宗立除御史中丞俄转工部尚书以枢密直学士守越諡清敏【宋史】
　　丰稷书慈谿永眀寺殿记海内少见开大而不沓拖谨密而不拘曲驰骋于意象之先从容于笔画之外蔡苏黄米之羙无不挹取而不用其一笔【安世墨林快事】
　　陈瓘
　　陈瓘字莹中南剑州沙县人中甲科徽宗即位召为右正言迁左司諌改知无为军还为著作郎迁右司员外郎出知泰州崇宁中除名流袁州高宗赐諡忠肃【宋史】
　　了翁书法不循古人格辙自有一种风味观其书可以知其气节之劲也【梁溪集】
　　莹中作小楷有秀气【姑溪集】
　　莹中翰墨简重而谨严如其为人【石门文字禅】
　　莹中字画精劲萧散有兰亭典型【书史会要】
　　邹浩
　　邹浩字志完常州晋陵人第进士哲宗亲擢为右正言迁寳文阁待制徽宗时両谪岭表高宗即位赐諡忠【宋史】
　　道乡硕学劲节为天下所宗仰字画如其人【梁溪集】
　　朱服
　　朱服字行中湖州乌程人熈宁进士甲科元丰中擢监察御史里行参知政事绍圣初召为中书舍人拜礼部侍郎徽宗即位加集贤殿修撰坐与苏轼防贬蕲州【宋史】
　　绍圣元年召试中书舍人上曰服文词可采书札亦工【书史会要】
　　李时雍
　　李时雍字致尧早以书画名于时元符初黄鲁直在戎州尝从乞书黄甚予之其后为尚书郎冯澥书奏疏由是被遇为书学博士【鹤山集】
　　熈丰以后蔡襄李时雍体制方入格律【翰墨志】
　　李时雍工书崇宁间与米芾同为书学博士尝对御书跨鼇二字字方及半宫人以花簮之不觉满头于是能声高出米芾又尝以书出外国勅以绛纱封臂非被防不许輙书能以襟袖濡墨走笔作大字【书史防要】
　　李时敏
　　李时敏字致道时雍弟官朝请郎克嗣家声尤工大字【书史会要】
　　刘次荘
　　刘次荘字中叟崇宁中为御史有书名工真行草卜筑于淦水之濵东山之麓所谓戏鱼堂是也临摹古帖最得其真凡草圣不可读者以小楷译之张舜民评其书谓如红莲新折润之以风雨【书史会要】
　　刘御史书最妙小楷其原盖出王大令禇河南而能兼采羣书为一家虽体夲媚弱行草差劣然求之今世亦非多有此帙所録鱼记最善其后数刻皆不逮也石苍舒书虽有骨气而失于麤俗视刘逺矣【东观余论】
　　钟傅
　　钟傅字弱翁饶州乐平人夲书生用李宪荐为兰州推官崇宁中累擢显谟阁待制进龙圗阁直学士【宋史】钟弱翁所至好贬剥榜额字画必除去之出新意自立名令具牌为重书之【墨客挥犀】
　　关蔚宗
　　关蔚宗庐州使君也平生好事多蓄书画防宦交广【太平清话】
　　关蔚宗金陵幔山楼题榜乃二十年前书想六朝宫殿榜皆如是【海岳名言】
　　郑同
　　郑同字亦虚玉山人善书有名于时米芾尝有帖与亦虚云昼寝梦龙蛇绕榻及觉乃小儿披来翰也其称之如此【广信郡志】
　　李公麟
　　李公麟字伯时舒州人长于歌诗多识竒字自夏商以来钟鼎尊彛皆能考定世次辨测欵识【宋史】
　　李龙眠书法极精画之关纽透入书中【山谷集】
　　龙眠书于规矩中特飘逸绰有晋人风度【洞天清録】
　　李公麟二帖
　　米海岳云少时未能立家但规模法帖谓之集古字今观九歌良然左方有伯时画画史所称与伯时经营九歌者是已伯时孝经力追钟法宣和谱谓书逼魏晋不虚耳二帖皆节文其昌【戱鸿堂法帖】
　　李冲元
　　李冲元字元中舒州龙眠人举进士工书翰追踪钟王与李公麟李亮工同时登第号龙眠三李【万姓统谱】李元中极力摹仿钟王【五杂爼】
　　米友仁
　　米友仁字元晖芾子力学嗜古亦善书画世号小米仕至兵部侍郎敷文阁直学士【宋史】
　　米元章云吴王子韶大隶题榜有古意吾儿友仁大隶题榜与之等【书法钩】
　　米元晖帖
　　米南宫大字雅逸细书结密皆有可法至好为小篆则有不知而作者元晖虽不逮其父然如王谢家子弟竟自有一种风格也【鹤山集】
　　米元晖帖
　　翟耆年伯夀好古博雅君子也元晖因伯夀识桂勋而传其术则勋之为术精矣不知今亦有传其术者乎【黄文献公集】
　　米元晖书海岱楼诗
　　右米侍郎元晖书先大父题海岱楼诗一首春秋公羊传云山川有能润于百里者天子秩而祭之触石而出肤寸而合不崇朝而徧雨乎天下者惟泰山尔故大父云起为霖雨从肤寸盖言徧雨天下之泽自肤寸而始也米所书误以从为成遂失夲意可为太息嘉泰四年秋八月壬寅山隂陆游书于三山老学庵【渭南集】
　　米元晖动止持福帖
　　仆防时于江湖朋旧中阅元晖之帖多矣噫烟横丘苔浸鲁壁此何如时意世间无复有存者一日过郭君续古堂下持夲见示披玩之余洞心骇目追数宿游殆疑梦事益信希世之寳不乏也因黥卷复之曰善奕者不求经善琹者不求谱每观君笔底龙蛇飞动纨素间虽顔筋柳骨未有能出左右者宁假是耶抑留以遗后人耶敬归钟王之府仆暇日愿学焉至元丙申仲春上澣三日可翁柯谦光拜手敬书【式古堂书画彚攷】
　　米元晖墨迹
　　尝见文敏公画题云待次平江作于大姚村妹家此帖有自到村居之语而且流落呉中岂亦在妹家时作耶【寓意编】
　　米元晖书夫子庙记【题跋已见八十五卷】
　　米友知
　　米友知芾子米芾云幼儿友知代吾名书碑及乎大字更无辨门下许侍郎尤爱其小楷云每示简可使令嗣书谓友知也【海岳名言】
　　杜从古
　　杜从古字唐稽官至礼部郎宣和中与米友仁徐兢同为书学博士【书史会要】
　　宋高宗曰先皇帝喜书立学飬士惟得杜唐稽一人【翰墨志】
　　张闳道
　　王简穆以书名齐世窦臮谓其密致丰富神高气全今遗迹可见者有刘伯宠谢宪王琰三帖尚传其论书一篇具载夲传意当时必自书之惜防今亡矣张闳道防心翰墨追为之书殊可喜也仆见前辈效钟王书自羊薄以还类多规规然虽精而弗肆至张融自谓不恨已无二王法乃恨二王无已法乃知一艺之至亦当克自植立融之言不为过也今观闳道真草亦矫然自作一家风范宜诸贤叹赏之多云政和四年十二月庚午黄伯思【东观余论】
　　吴斯道
　　吴斯道作字工熟得襄阳澷仕为之研究为一时标峙【曹勋松隠集】





　　六艺之一録卷三百四十五
<子部,艺术类,书画之属,六艺之一录>
　　钦定四库全书
　　六艺之一録卷三百四十六　　钱唐倪涛撰
　　历朝书谱
　　宋
　　薛绍彭
　　薛绍彭防敏公向子有翰墨名【宋史　弇州藁云累官秘阁修撰知梓潼路漕】
　　薛绍彭以书画情好相同尝寄书云书画间乆不见薛米余答以诗云世言米薛或薛米犹言弟兄与兄弟【米芾书史】
　　近惟米家父子及薛绍彭留意笔札【癸辛杂识】
　　米元章薛绍彭黄长睿方知古法长睿书不逮惟绍彭最佳【道园学古録】
　　绍彭书作真行法皆自晋唐絶不作侧笔恶态【石墨镌华】
　　薛道祖三帖
　　书法自古至今皆有沿袭繇魏晋六朝隋唐以至于宋其遗迹可考而知惟米元章英资高识力欲追晋人絶同时如薛道祖是其同盟者也故能脱唐略宋齐踪前古岂不伟哉孟頫【珊瑚网】
　　前修谓道祖作字轩轾六朝有超妙入神之誉彛考其法诚不虚矣此晴和二像随事吟三帖予咸淳甲戌曽观今获观于伯雨书室俯仰间二十有九年如天津桥上一见李白喜可知也大徳壬寅清眀日荪璧金应桂题时年七十岁【同上】
　　绍彭书世不多见如伯雨所藏三帖虽杂于六朝盛唐人书中当无愧也居仁【同上】
　　薛道祖帖
　　长安薛道祖与米元章刘巨济为三友朝夕议论晋唐杂迹圗画然其作字则各自成一家绍兴中购薛米书最急率以小玺印缝后御府刻米帖十卷而道祖书不得入石客杭见道祖书一巨卷于驸马都尉杨公家精神峻整遂深疑绍兴不入石之故问于子昂子昂曰薛书诚羙防有按模脱墼之嫌余不能书而深识其语私尝谓米襄阳书政如黄太史作书之变芒角刷掠求于匵韫川媚则蔑有矣学鲁独居之男子于道祖见之至治二年八月乙亥袁桷记【清容居士集】
　　薛道祖云顶山诗卷
　　右薛绍彭书五纸薛氏三凤名河东绍彭其后人也字道祖号翠防居士居长安符祐间以书名名竝米芾今书史会要所载是也水村陆公得此卷特爱重间出示余为识数语于后长沙李东阳【式古堂书画彚攷】
　　薛道祖真迹
　　思陵称北宋时唯米襄阳薛河东得晋人遗意虞道园则谓黄长睿知古法书不逮所言绍彭最佳而世遂不传米氏父子举世学其竒恠流金朝此卷多写其生平得意句结法内擫锋藏不露而古意时溢豪素间不作倾险浮急态内一诗絶似右军几令人有张翼之叹然则予之幸不大胜于道园哉道祖襄阳同时人与刘泾俱好收古书画翠防居士其号也【弇州山人集】
　　薛绍彭书
　　待访録有智永不全本千文一余昔于宋光禄见永师千文后有永师押字薛绍彭收藏印及是摹绍彭书乃赵令穰欲以王维雪山易智永千文语也今见第三卷其昌【戏鸿堂法帖】
　　薛绍彭临兰亭叙【危素虞集二跋已见】
　　黄伯思
