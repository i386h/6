<!-- { "loadSidebar": true } -->
　　邹平县南五里有景相公墓通鉴后周显徳元年七月癸巳以枢密院直学士工部侍郎长山景范为中书侍郎同平章事此地唐时属长山也景氏之裔自洪武间有两举人至今亦尚有诸生不能记其祖矣不知何年谬传为晋之景延广而邑志载之以后山东通志等书袭舛承讹无不以为延广墓后有令于此者谓延广在晋为误国之臣遂至笞其后人而毁其祠昔年邑之士大夫亦有考五代事而疑之者予至其邑有诸生二人来称景氏之孙请问其祖为谁予乃取通鉴及五代史周世宗纪示之又示以景延广传曰延广字航川陜州人也其官为马步军都指挥使非此明矣乃谢而去间一日往郊外视其墓碑其文为翰林学士朝议郎尚书水部员外郎知制诰柱国扈载撰虽剥落者十之一二而其曰故中书侍郎平章事景公讳范字甚明白且生封上柱国晋阳县开国伯没赠侍中而其文有曰我大周圣神恭肃文武孝皇帝建大功于汉室为北藩于魏郡又曰今皇帝嗣位登用旧臣又曰冬十一月薨于淄川郡之私第其末曰显徳三年嵗次丙辰十二月己未朔越十日戊辰因叹近代士人之不学以本邑之人书本邑之事而犹不可信以明白易见之碑而不之视以子孙而不识其先人推之天下郡邑之志如此者多矣【金石文字记】
　　永宁院碑
　　进士张安世撰显徳四年四月立在兰溪【诸道石刻録】
　　辅顺庙碑
　　在吉州永和镇显徳五年立【舆地碑目】
　　永安县记
　　显徳七年立在都昌县【舆地碑目】
　　杨凝式长寿华严院东壁诗
　　少师此诗本题于西都长寿华严院东壁仆近嵗官洛因览宋次道三川宫下记知之亟往观焉墨踪石本皆弗之见院僧云三十年前有士人寓是院数嵗及徙居他郡壁与石亦弗之见岂非好事者负之而趋乎今忽得此本殊可欣也政和三年六月二十八日黄某书【东观余论】
　　杨凝式题名并书
　　不着年月凝式时为太子宾客又其一称嵗在癸丑者周广顺元年也又有诗二首凝式时为太子少师按凝式当晋天福初为太子宾客其分司为少卿在汉干祐中石在洛阳人家【集古録目】
　　右杨少师凝式题名并李西台诗附自唐亡道丧四海困于兵戈及圣宋兴天下复归于治盖百有五十余年而五代之际有杨少师建隆以后称李西防二人者笔法不同而书名皆为一时之絶故并録于此【集古録】
　　杨凝式滩院记
　　唐人多善书者隶楷行草往往各尽其妙渉五代而字体衰矣独杨公凝式号得笔法洛中碑志石刻官寺僧舍多其题识至今尚存校之一时墨迹固不类矣伯镇所临中滩浴室记是其书撰文格虽不甚髙而词气宏赡犹有唐人之风范亦可嘉也【苏魏公集】
　　补録
　　【汉】重修髙庙碑
　　汉重修髙祖庙碑郭忠恕八分书余年十七八时已喜収蓄前代石刻故正字徐人陈无已为余言丰县有此碑托人访求后数年乃得之然字画颇软弱余家有忠恕八分懐嵩楼记墨迹乃其暮年所书笔力老劲非此碑之比亦尝刻石今録于次【金石録】
　　【周】文宣王庙记
　　右周文宣王庙记题县令郭忠恕撰并书按国史忠恕为汉湘隂从事周祖徴为博士国初贬干州司户防军太宗朝复任国子主簿流登州卒不载其尝为县令也记曰县在汝水之汭嵩山之阳不知其为何县最后题甲寅四月十五日建盖周世宗显徳元年也或云此碑在汝州界中【金石録】
　　十国　吴
　　开善寺浴院井记
　　无撰人姓名李陶正书并篆额顺义七年六月【缺】日记【复斋碑録】
　　徐温铸兴化院钟记
　　武义二年十月二十三日立在建康府城香林寺【复斋碑録】
　　吴徐公重建灵寳院记
　　道士王西霞撰道士吕子元正书并篆额太和三年重光【辛】单阏九月九日癸巳记【复斋碑録】
　　问政先生碑
　　顺义中方防文在歙县【舆地碑目】
　　罗汉寺记
　　在安仁顺义六年立【舆地碑目】
　　鄂州磨崖碑
　　吴居中杨吴荆江京汉将军也鄂州摩崖碑大字凡三十五其文曰干正元年大吴将军出陈武昌诏太守杨公出镇荆江京汉推忠辅国侍卫将军吴居中记【容斋四笔】
　　慈云寺石幢
　　在江夏县干贞二年建【舆地碑目】
　　杨溥浮桥记
　　干贞二年立【舆地碑目】
　　浮梁县钟铭
　　方廷珪杨吴武义间书饶州浮梁县钟铭【书史防要】
　　灵寳院记
　　道士吕子元吴太和三年书王栖霞所撰灵寳院记【书史防要】
　　南唐
　　重复练塘铭
　　吕延真述并书升元七年刻并学华所述复练塘颂亦延真书【复斋碑録】
　　弥勒菩萨上生殿记
　　杨弼撰僧慕庄书保大三年二月二十日杜昌业建【诸道石刻録】
　　太一观董真人殿碑
　　道士倪少通撰道士钟徳载正书并篆额保大十一年十一月【复斋碑録】
　　东林寺上方禅师舍利塔记
　　彭渎撰并分书额伊从道正书保大十四年嵗次丙辰十月庚申建王文秉刻【复斋碑録】
　　文宣王庙记　徐撰【诸道石刻録】
　　张灵官记　徐铉撰徐锴书并篆额嵗次癸酉上元立【诸道石刻録】
　　义门陈氏书堂记　徐铉撰徐锴书并篆额【诸道石刻録】义兴县道观北极殿碑
　　徐锴撰并八分书徐铉篆额戊辰嵗建【复斋碑録】
　　牛首山祖堂幽栖禅院佛殿记
　　沙门无业撰沙门处安正书并篆额升元二年庚子二月记【复斋碑録】
　　宋齐邱凤凰台诗刻二十韵
　　宋齐邱天祐八年题升元三年奉勅立石王绍顔奉勅正书治平四年重模【复斋碑録】
　　天王记
　　不著书撰人名氏溧水县人许儒造石天王像以升元六年立此记【集古録目】
　　方山洞观勅还旧钟记
　　道士刘日新撰道士李希曜正书并篆额保大元年十月七日立【复斋碑録】
　　义井记
　　保大三年【诸道石刻録】
　　保大香炉记
　　保大三年乙巳嵗五月二十四日已未记【复斋碑録】
　　中兴佛窟寺碑
　　孙忌撰尉迟枢正书王文秉篆额保大四年丙午二月五日建【复斋碑録】
　　方山寳华宫碑
　　撰人【碑缺】鼐行书王文秉篆额并镌保大四年六月建【复斋碑録】
　　张懿公碑
　　公名居咏碑不知何人作乃朱铣书在石头城北见张敦颐六朝事迹陆防南唐书本纪中亦载居咏之名而不为立传其人或无可传也然敦颐时此碑必尚存故其题额述之为详【金陵古金石攷】　殷崇义撰朱铣正书保大六年【诸道石刻録】
　　李顺公碑
　　公名金全为南唐大将最有功伐史以为国之存亡系之碑文作者不知为谁其书乃侍郎髙越也在西门外石子冈下事迹云在石头城北是也事具见陆游南唐书本传【金陵古金石攷】
　　赠平章事韩熈载神道碑
　　在梅冈见世纪【金陵古金石攷】
　　辟支佛大广现身记
　　周彦崇撰孟文益行书保大六年【诸道石刻録】
　　保大井栏铭记
　　保大八年三月内建此井【复斋碑録】
　　祈泽寺碑
　　释契恩撰并正书篆额保大八年庚戌六月建【复斋碑録】
　　清凉寺悟空禅师碑
　　韩熈载撰并分书篆额保大九年七月立【复斋碑録】
　　祭悟空禅师文
　　保大九年【诸道石刻録】　陆游金陵记作元宗未知是否【金陵古金石攷】
　　贞素先生王栖霞碑
　　徐铉撰并篆额徐锴分书王文秉刻字保大壬子【复斋碑録】
　　右贞素王君碑乃徐撰文锴书丹者简翁既装为册而又附以裴质方诗朱九徳黄石公庙碑盖简翁爱道徳重山水故随所得而类収之元孙渊泉能世守之予得观故为题其后嘉靖甲寅四月七日也【苍润轩碑跋】
　　重立吴太极左仙公碑
　　梁陶隠居撰保大十四年丙辰七月五日重建【复斋碑録】
　　题葛仙公碑隂文
　　句容县令王撰并书男邕题额保大十四年八月【复斋碑録】
　　青元观九天使者功徳殿记
　　贾穆述王燮书保大十五年【诸道石刻録】
　　紫阳观碑
　　徐撰杨元鼎书并篆额王文秉刻己未嵗十二月建【复斋碑録】
　　徐锴茅山题名
　　篆书太嵗庚申弟子徐锴敬谒【复斋碑録】
　　般若心经
　　篆书不著名王文秉刻字【诸道石刻録】
　　其后八分题曰左千牛卫兵曹防军王文秉题字文秉南唐人善篆书此经字画与文秉他所书相类然不知何以但称刻字也石在人家【集古録目】
　　许真人井铭
　　徐铉撰并篆书在玉晨观【诸道石刻録】
　　蒋庄武帝庙碑
　　徐铉撰朱铣正书【诸道石刻録】
　　紫阳宫石磬铭
　　张献撰王文秉笔建隆二年刻石在人家【集古録目】小篆自李阳氷后未见工者文秉江南人其字画之精逺过徐而中朝之士不知文秉但称徐常侍者铉以文章有重名于当时故也嵗在辛酉晋天福六年李升之升元五年也【集古録】
　　紫极宫石磬铭
　　徐锴撰并小篆书锴与其兄随后主归朝贵显以寿终欧阳公集古録云宋兴违命侯来朝二徐皆得为王臣误矣【金石録】
　　骑省石
　　在句容县治徐曽题名故为骑省石【诸道石刻録】
　　魏惠王神道碑
　　常梦锡撰书人残缺王文秉镌保大七年十二月建【复斋碑録】
　　重修东林寺记
　　韩王知证记孟拱辰书并篆额升元六年七月【复斋碑録】
　　太乙真人庙记
　　韩王知证记孟拱辰行书并篆额升元六年七月【复斋碑録】
　　追封庆王碑
　　韩熈载文徐篆额在城南娄湖桥王元宗第二子名茂【金陵古金石攷】
　　徐锴五龙堂元像记
　　在石城按王荆公诗武湖北五龙堂是也【金陵古金石攷】
　　徐武成王庙碑
　　祀太公望在镇淮桥北御街西【金陵古金石攷】
　　清凉寺三絶碑
　　董羽画龙李后主草书李霄逺八分书为三絶勒之碑见金陵世纪【金陵古金石攷】
　　晋谢灵运墓碑
　　上元本业寺相近保大中里人孙憙等立【金陵古金石攷】
　　本业寺碑
　　僧契抚撰东山任徳筠书乃南唐干徳五年所立者按记言天鉴九年僧浄玉舍宅为寺保大五年宣义开宁两乡人周俊周禓等请开善僧令安修之碑乃为安而立者予尝记志言谢灵运谢惠连墓近本业寺地名谢塘屡欲游之甲寅同友人自栖霞至寺入门石径甚幽而殿正与钟陵之隂相对寺后乱石蹲踞如万羊问寺人以谢墓不知所在作诗吊之以还今回思之都忘其景象惟碑内言东接文园昔是储君之主西连蒋峤今兹萧帝之踪者髣髴其形胜尔丁巳五月十八日记【苍润轩碑跋】
　　延宾亭记　宋齐邱文【诸道石刻録】
　　龙山泉铭　宋齐邱文【诸道石刻録】
　　题明徴君墓诗　徐锴篆【诸道石刻録】
　　金刚藏经殿碑　韩熈载撰并书【诸道石刻録】
　　青元观殿碑　保大十五年立【舆地碑目】
　　吉祥院记　在庐陵保大十五年薛良记【舆地碑目】
　　汉洞院碑　保大中立【罗愿新安志】
　　简寂先生陆君碑　保大中立寳应翰林供奉吴筠文【舆地碑目】
　　灵溪观碑　秘书正字宋涣撰【舆地碑目】
　　贞风观碑　韩熈载撰碑隂有当时嫔御姓氏十余人【舆地碑目】
