<!-- { "loadSidebar": true } -->
　　先生幽趣在琅玕手种窻前可万竿三伏清隂不受暑一天明月自栖鸾翠涛夜卷潇湘雨苍雪晴飘嶰谷寒珍重鳯池留直节青青常与后人看　绍兴王华轩潇洒傍林峦万玉扶疎防石栏雨沐风披看舞鹤山空月白聴鸣鸾时调焦尾清声逺晓阅芸编緑字寒佳趣可人君独得肯分三径共盘桓　天台陈璲髙人适幽趣羡此琅玕清新梢和露滴旧叶迎风鸣结屋住深处时见茶烟横焚香手遗编讵有尘虑萦一自绾章绶梦入吴中行觉来尚幽意满抱凉吹生　天水赵次进
　　旧家吴下住万玉俯澄溪翠色连花圃清隂接柳隄稀稠无隙地宛转自成溪琴就声前和诗从节下题拂云苍干直承露碧梢低佳趣王兼马髙情阮与嵇岂容卑鷃集早见瑞鸾栖斑箨堪冠制玉牙或馔韲林林森画防矗矗列文犀门有轩车过亭多枕簟移久晴鼯鼠出积雨鹧鸪啼瞻緑同淇澳分青若瀼西编篱须代篠截杖胜扶藜密叶萦香篆繁枝爨茗畦嫩书蜗画健枯□蚁行齐新谱凭谁撰遗编必自稽栽培忘歳月睽别隔云泥得信忻无恙牵思梦欲迷青班聨玉笋何日聴黄鹂好乞还山假从容欵碧闺　同郡释啓
　　分得潇湘数亩隂中藏茅屋往来深半窻色浄凉偏入一榻声清暑不侵雨长子孙金个个风生头角玉森森此君应向图中见时报平安慰客心　方外释冋忆昔山行到竹深緑凝隂合昼森森尘衣欲挂应难入樵子兴怀每见寻骤雨洗枝添秀色防风翻叶堕清隂笑看来往驰驱者休息谁从此处唫　中吴释鼒客至频留醉僧过只对吟渭川多雅兴淇澳有遗音节操常应在冰霜老更禁七贤堪并美六逸谩同心逰宦今来往多情忆旧寻　三衢金闗【珊瑚网云起有阙文】
　　知君雅性恒爱竹几年封植当华屋此君结根羡得所风雨年年长苍玉緑隂满地防堦墀拂云香叶何参差万竿总含霜雪操数亩尽带潇湘姿芸窻昼啓无俗客秀色时能映缃帙猗猗堪比卫武贤青青差拟王猷宅我来蓟北正天寒雪中无处寻琅玕坐想君家最深处便拟敲门试一看　庐陵周崇厚书
　　南舟跋一篇见前
　　式古堂书画攷云内题咏多属明人更攷南舟跋益知当属明今仍瑚网作元人卷

　　六艺之一录卷三百八十四
　　钦定四库全书
　　六艺之一录卷三百八十五　　钱唐倪涛撰
　　厯朝书谱七十五
　　元贤墨迹　诗翰　【书画题跋记】
　　赵文敏公诸贤天冠山诗
　　峭石立四壁寒泉飞两龙人间苦炎热仙境已秋风【龙口岩】
　　真人栖隐处洗药有清池金丹要沐浴玉水自生肥【洗药池】
　　丹成神仙去井洌寒泉食甘美无比伦华池咽玉液【链丹井】
　　修岩如长廊下有流泉注山中古仙人步月自来去【长廊岩】
　　攀萝缘石磴步上金沙岭露下色荧荧月生光炯炯【金沙岭】
　　仙台髙几许时时覆云气一去三千年令人每翘企【升仙岩】
　　兹岩足逍遥下可坐百人岂徒木石居直与猿鹤邻【逍遥岩】
　　灵湫不受汚深浅何足计小憩松竹鸣萧萧山雨至【灵湫】我尝游惠山泉味胜牛乳梦想寒月泉擕茶就泉煮【寒月泉】
　　飞泉如玉帘直下数千尺新月横帘钩遥遥挂空碧【玉帘泉】
　　竹实鳯将至水深鱼自行着我草亭里危坐学长生【长生池】
　　道人本避世问之无姓字如何千载后石室有人至【道人岩】
　　雷公起卧龙为国作霖雨飞电掣金蛇其谁敢予侮【雷公岩】
　　巨灵长亘天何时化为石特立千万年终古无人识【石人峯】
　　仙人非痴人山中犹读书嗟我废学久闻此一长吁【学堂岩】
　　有石象老人宛然如绘素稽首礼南极苍苍在烟雾【老人峯】
　　月岩如偃月风泉洒晴雪仙境在人间真成两奇絶【月岩】山鸡爱羽毛饮啄琪树间照影寒潭静翔集落花闲【鳯山】窈窕石室西中有仙人躅説与牧羊儿慎勿伤吾足【仙足岩】
　　鬼谷岩前石唐文字字奇何当拂苍藓细读老君碑【鬼谷岩】
　　石壁何空洞中有风泠然安知列御冦不向此中仙【风洞】仙者非有求坐石视投钓咄哉羊裘翁同名不同调【钓台】神龙或渊潜石洞通水府勿遣儿曹剧飞空作雷雨【磜潭】山险通鸟道水深有蛟龙谁言仙乐鸣髙人方耳聋【馨香潭】
　　我有泉石癖甚爱山中居何当从羣公讲学读吾书【三山石】
　　洞中即仙境洞口是桃源何殊武陵路鸡犬自成村【五面石】
　　林薮未为隐山厓犹可梯终当擕家去瑶草正萋萋【小隐岩】
　　醯鸡舞瓮中井蛙居海底莫作一线防开眼九万里【一线天】
　　道士祝丹阳示余天冠山图求赋诗将刻石山中为作此廿八首延祐二年十月廿四日松雪道人
　　山鬼小儿足木精游女神据防学真隐下视飞花尘【小隐岩】
　　深睡失明珠猛走飞流涎松花卷轻雨滴滴百重泉【馨香岩】
　　露盘下金薤云笈流珠缨泠泠寒岩下犹有婴儿声【学堂岩】
　　纵横太古石短长千嵗藤感彼岩居子独饮古涧氷【鬼谷岩】
　　寥寥入太清金门缭紫垣或云有宫府防诵五千言【升仙台】
　　垂纶落层台小鱼儵然来大鱼引之去钓石何崔嵬【钓台】兹山可容天举世皆笑之我不答此语鼓腹支其颐【一线天】
　　分一只成五五石各有一谁能据其上面面不相失【五面石】
　　晓汲寒泉清明月各在缶缶空不见月引水复在手【寒月泉】
　　金沙虽为贵履之伤我足愧彼侧布人欲获无量福【金沙岭】
　　饮冰人已去山中多白洲青苹空浅处时见玉蟾浮【长生池】
　　髙帽侧整整秀岭深重重积此太古雪遂名老人峯【老人峯】
　　三山不可度絶壁峙书堂流水日浩浩太极弥茫茫【三山石】
　　沈沈无底谷央央太古云赤石焦下土老蛟眠不闻【磜潭】截玉作明帘不知帘外事应有碧眼仙隔帘见人至【玉帘泉】
　　湌玉未得法变形成楚囚九转乞换骨三沐期防头【石人峯】
　　山深猿狖惊瞬息下神步空飞本无踪长啸上天去【仙足岩】
　　顾兔乐嬉游入地不得骋化为白玉泉彷徨返东井【月岩】神钧起空洞隂火生羽翰我耳杳不闻白云在天冠【雷公岩】
　　道人本无姓对客那有言龙口迸石髓鸟迹开云根【道人岩】
　　金鼎閟寒泉真人弥不壊年深定飞腾子夜吐光怪【丹井】灵根乗月吐肉芝生土肥濯以上源水千年永不饥【洗药池】
　　孤飞千仞冈两翼化为石年年春风时山花成五色【山】冈风转空轮浩刼不停息此为天地根视之杳无迹【风洞】形留非自在何者为逍遥青松在谷口白云在山腰【逍遥岩】
　　弄月红玻瓈匿云紫芙蓉近已厌狡狯纳息虚中【龙口岩】
　　飞吟起霞佩驭气蹑天梯碧云布参差纎修与岩齐【长廊岩】
　　灵道其前游鯈殿其后嵗久深自韬清夜岩下走【灵湫】
　　清容居士书
　　喷薄细成雾噫嘻忽为风孰知生死闗在此呼吸中【龙口岩】
　　隐芝生肥水飞根漱灵泉流香到人世饮者夀万年【洗药池】
　　古丹深藏井晨光发崖谷有能下取之锡以两环玉【丹井】神仙不爱宝万古玉为帘愿遣天风约当明弄海蟾【玉帘泉】
　　细雾不湿衣落月见长影缓引步虚吟尽此秋衣冷【长廊岩】
　　昔踏金沙滩今陟金沙岭卿来琐骨观即是太阳鼎【金沙岭】
　　絶景防尘情寥寥入太清可须台百尺更待羽翰生【飞升台】
　　昔诵逍遥游长忆藐姑射百世待神人瘦影落寒石【逍遥岩】
　　澄空如不测为谷廓能容沙石俱成宝鱼总是龙【灵湫】无尽山下泉普供山中侣各持一瓢来总得全月去【寒月泉】
　　竹根飞赤鲤荷叶戏灵不道神仙宅长生别有池【长生池】
　　防崖穷鸟道絶顶出秋旻能此髙居者谁非有道人【道人岩】
　　冠颠风披披垂领云皓皓诸峯罗儿孙独得老人号【老人峯】
　　神物时时出人间皆震惊谁知岩上防才是小儿声【雷公岩】
　　岩围径尺雪天堕第二月岂无凌虚人飞行广寒阙【月岩】失脚落人间一往不复收遂令学者步只循行迹求【仙足岩】
　　开阖云无定从横石作闗任渠名鬼谷亦未离人间【鬼谷洞】
　　浑浑复浩浩刁刁仍泠泠空洞几如许蓄此无边声【风洞】何年餐石髓屹立照清波如此成终古长生亦为何【石人峯】
　　翩翩学仙子羣居此山巅定无书可读殆以声相传【学堂岩】
　　圣神千古上风九疑空只有山中竹旋为十二宫【鳯山】潭水下深黝日星隐文章鼓云出石气洒作龙香【馨香岩】
　　危石上崟欹清风百尺垂故人恐多事莫道钓翁谁【钓台】未始满盈过何曽波浪兴众皆资善利此独保无能【磜潭】三山可飞渡舟楫不能通莫执兹峯石攀缘浪费功【三山石】
　　一石作五分何者是真面柱杖试敲防莫作防头见【五面石】
　　深潜避世尘长恐与名狥故是絶知者谁言无隐人【小隐岩】
　　太空谁是碍峡径事幽行天体元无外通君一线明【一线天】
　　余赋此诗时以小字书之袁伯长学士礼部王继学尚书赵承防先后同赋杂书同一卷后云失去复得赵公如前而求书其后偶阅故纸得槀草余纸漫录之虞伯生甫
　　飞泉龙口悬平石鼇背展髙防瀛洲人一笑沧浪浅【龙口岩】
　　长生底须学神芝何处采不见洗药人清波湛然在【洗药池】
　　丹井只三尺四时无亏盈余波饮可仙我亦愿乞灵【丹井】天孙织玉帘悬之千仞石垂垂不复收滴滴空山碧【玉帘泉】
　　谁谓山中险长廊亦宴然花开春雨足月落山人眠【长廊岩】
　　峻岭接仙台仙人独往来箭声吹月落鹤翅拂云开【金沙岭】
　　髙台去天咫有仙从此升遗迹若可攀山云白层层【升仙台】
　　老竹空岩悬厓飞水前欲识逍遥境试读逍遥篇【逍遥岩】
　　神龙蟠泥沙宅此岩之阻游人勿轻触厯厯聴秋雨【灵湫】泉清孤月现夜久空山寒不用取烹茗自然涤尘烦【寒月泉】
　　修竹夹清池一亭山之西长生人已去谁能汨其泥【长生池】
　　道人出白云空岩为谁碧独往谁得知时有鹤一只【道人岩】
　　谷口隂风来山头暮云举但见飞电光山人贺春雨【雷公岩】
　　何年南极星堕地化为石至今明月夜清辉倚天碧【老人峯】
　　飞泉何许来明月此夜满登髙立秋风妙处无人欵【月岩】一足不能行神仙宁此留只以形之似髙踪何处求【仙足岩】
　　道散亦已久世变如浮云石壁有太古为问空同君【鬼谷岩】
　　清风贮深洞四时长氤氲防然无遽发散我山中云【风洞】仙人立危峯欲作凌云举飘然阅浮世独立寂无语【石人峯】
　　仙人读书处樵子时闻声犹胜烂柯者只看棋一枰【学堂岩】
　　孤凤栖山中白云防清境朝阳早飞来月落空岩冷【凤山】蛟涎渍玩石磴道何崎岖深潭湛古色兴云只须臾【馨香岩】
　　地非七里滩名乃千古同神仙聊戏剧何有一丝风【钓台】山川万古秘云雨一潭幽何日卧龙起碧潭空自秋【磜潭】三山岂仙居百世真道学荒台明月秋懐哉彼先觉【三山石】
　　奇石不为峯何为作五面独立赏春晖水流花片片【五面石】
　　抽矢射白额归洞读旧书小隐不可见后来谁卜居【小隐岩】
　　青天何荡荡此中才一线大道本来明愼勿安所见【一线天】
　　东平王继学
