<!-- { "loadSidebar": true } -->
　　希再拜前此四年尝于武林奉见风范然一往来之间未及深接嘉谊而心所倾向固亦异于此矣乖隔以来不审侍下福履何似希闲居吴门相望才数舍未縁前见徒切瞻跂辄奉手状通问幸恕崖略不宣长乐林希再拜刘君秘书文几二月十三日手状
　　王逸老杜门帖【草书】
　　升再拜衰老杜门多病乆不承兴居之问日益系咏近魏端叔见临能道动止之详用以为尉累见许一过圃竟不闻足音因出切幸迂临至望升再拜
　　刘德初又启帖【行书】
　　正夫顿首又启逺辱手翰得闻佳履殊用慰感正夫乍至都下公私扰怵叙布草略惟亮幸甚他冀珍啬以需褒除正夫顿首
　　陈莹中仲冬严寒帖【行书】
　　瓘启仲冬严寒伏惟尊候万福瓘恩迁叙两官昨日只受圣恩深厚无以论报拜命感涕而已五八娘巳成亲十娘在后月恐知之七八行谨此上问余乞保重不备瓘拜上思济使君大夫十三姐县君十一月二十二日
　　薛道祖晴和帖
　　绍彭启两日途中不得少欵为歉晴和想起居佳安二画乆假上还希检收许借承晏张遇墨希示一观千万千万承晏若得真完虽异热帖亦可易更俟续布不具绍彭再拜大年太守执事二十八日
　　薛道祖二像帖
　　绍彭启早来教多荷借示二像甚佳得覩多幸杂画更借数种所喻智永昙林二书于左右不恡但不欲雪山佗画皆可也绍彭顿首大年防御执事　雪山非不佳但苦太大轴耳
　　薛道祖随事吟帖
　　绍彭启寺中日昨领来敎不及为报皇悚可知枉诲伏审经夕气凉台候万福随事吟借示多幸谨还纳去刘二乃云有两轴若并得一阅幸也古经纸若空得画賛小字三十行可耳古绫古绢亦求一阅罗有难书矣人还不一绍彭再拜大年太尉容三十行两叚亦可也元本自是两段
　　右三帖有孟頫金应桂居仁三跋见前
　　薛道祖昨日帖【草书】
　　昨日得米老书云欲来早率吾人过天宁素饭饭罢阅古书然后同访彦昭想亦尝奉闻左右也侵晨求见庻可偕行幸照察绍彭再拜
　　张芸叟姻期帖
　　舜民再启姻期必尝经度舜民以初二日次洛中自尔至初六日良吉又以一行兵冗不能乆留欲于初六将财定并行并以是日纳壻留在门下翌日遂行未审可否余俟面质舜民顿首
　　陈仲脩岁晏帖【行书】
　　师锡顿首岁晏伏承德履休嘉辱手毕霑饷名醪野人岂当厚赐仁者之粟怀惠为多余面谢不一一师锡顿首方回监郡宣德执事
　　邵仲恭到京帖
　　防启到京俗事区区遂不果频上状乡往何可言秋暑尚尔不审迹成公外动静何如防无状承乏东排岸勉力只职未縁聚防谨勒手启候起居唯祈以时保衞不宣防再拜存道良亲司理阁下
　　蔡元度雪意帖【草书】
　　卞拜覆雪意殊浓畎畆大洽殊为可庆赐答诲尤以感慰适行首司呈贺雪笏记似未稳试为更定如可用即乞令写上也不备卞拜覆四兄相公坐前
　　李端叔别纸帖【行书】
　　之仪再启伏读别纸延予加重深畏非据顷自稍逺一向杜门时到田畆间与村老周旋外块坐而已髙谊素所景仰裹粮而趋固所欣愿况近在数十里地邪便当掇置以图倾尽不愚早晚可回闻其妇家已有代期何犹迁延也丁君闻好事鄙语书于质转应副过烦奬予皇恐皇恐叔党定肯书否果得之足以借重也乍到过从必未间又端若将逺别得无应接稍劳否之仪再启
　　何文缜即辰六月帖【行书】
　　防拜覆姑夫都大提刑宝谟郎中姑姑令人即辰六月徂暑稼宝告登恭惟叠组辉华宸眷益楙尊候神賛动止万福防不振之踪累侍所生门忍贫仰借鸿休知感知自比尝一再贡状嗣以无谓弗敢溷籖史若詹依一忱则食息未始少替乡间之梅霑足日来晴炎泉流易涸目今更得甘霔一饱可指期矣江右扰扰闻巳平戢威惠所孚固宜屏迹知县表兄防恙已遂向安深切庆忭内除尊表安问如织两院防恭人尊候曼福禁从之拜乡里应有驱策伏听严戒不备防拜覆
　　赵德麟饷梨栗帖【行书】
　　令畤顿首辱惠翰伏承乆雨起居佳胜饷梨栗愧荷比拜上恩赐茶分一饼可奉尊堂余冀为时自爱不宣令畤顿首仲仪兵曹宣敎八月二十七日
　　李商老公辟家兄帖
　　公辟家兄得彼相从当甚欢也然亦以亲老思北归何时遂耶小妹子与诸孤幸此糊口粗安勿烦为念但念八长成未有亲亲三十已许与小子房弟十二子为婚须候念八了当方议之也令嗣去年相见或云尚未出京乆不访及谅当专人令来防所耳别纸示谕备悉来谕敢不在下怀耶未间千万珍重彭顿首
　　愭初冬薄寒帖
　　愭顿首啓初冬薄寒伏惟衞生有经啓处褆福别来倾企不少置比奉书诲副以土珍良戢厚意愭比徙寓常熟闲居一动劳费滋甚乍到人事衮衮略此通讯自余嗣布睠集均康令弟省干美除有所向未宫拜并三意山邑有喻不外正寒惟千万为器业厚防或有警悔片札付邸吏只附来常熟可也不罪不罪十月二十七日愭顿首再拜叔至省干舍人契友
　　宋【缺】　藏蔡苏黄米四大家合卷内
　　黄山谷承谕帖
　　庭坚顿首承示谕数往助崇德姨母此盖公孝友之素仕宦所得唯此而已其余亦何足道耶愿数顾省立则参于前在舆则倚于衡也庭坚顿首
　　米元章再啓观使帖
　　芾顿首再啓观使枢宻太尉先生钧席芾顿首再拜经宿恭唯台候万福伏想般舟良劳神用俟到萧闲参见次前防宠赐严命不许辞然今有所献公亦何辞以拒之通围愿随茸锦增光久为选人钝滞非称也若不以为洪愿捡入谨奉啓不宣芾顿首再拜
　　宋濓吴寛张弼三跋见前
　　苏子瞻官属帖【汪珂玉藏宋名公翰墨合卷内】
　　轼此间官属中有游九思诚之自长沙邀来摄经幕其人有志趣晓民事亦尝从元晦游又有严昌裔庆曾永州人轼旧与之欵慤实可委信又有李悰静翁见为经属虽才短颇气直敢言此外又有两三人颇习事自楚来【旁一行云武行中勇毅者极难得收拾得数辈】其余亦颇似肯向前亦未有显过者凡百姓教诏之甚而不悛然后不免治之耳诸郡守得人者寡例多茍且其问亦多阙向来三司共作一味是人情今与两台约请公是选不可一毫欺朝廷但却似目前难得人到任后今巳辟两处口诣颇以为然也吴伻到遵州后彼中事殊觉血脉通贯见已摄守极通晓也李天亨规摹只是理防兵财两事甚有条绪至今传道之林君本政书未尽要其根本之论得其家更有数书己往録矣广州农事尤灭裂若今冬尚备数于此亦当考究料理也此间士人闻见极陋然资质宁无佳者轼再过学中与之讲论经史学宫弊甚巳修治增广讲堂之旁列前政生祠不免徙置佛寺用其处新濓溪二程先生祠庶来者知向方耳轼比领御笔理防买马事既而轼奏闻又御笔批下依奏依奏往返自更逓共不廿日荷上不弃外应之如响轼凡有所见其敢不自竭况敢自有踈外耶其他可口者口一二示免之轼再拜　偶有肘子纳二十枚并川墨两笏同寄轼又拜
　　按帖内有尝从元晦逰又有新濓溪二程先生祠又有御笔理防买马事皆非东坡语或是南宋人与东坡同名者此题作子瞻帖似误【又按此帖似是张南轩书南轩名栻想误防边傍故题作子瞻耳】
　　在兖海与青社宻迩尝得希文侍郎音问忽得詷阁下昆季动静深在念也朝城三叔中舍尝得书尺三叔母去年十二月倾逝在逺官极孤寂也雄州四叔推官在官下无恙轼再拜
　　汪砢玉跋巳载墨迹诗词类
　　朱忠禧藏宋贤十七劄子
　　宋公度支帖
　　绶顿首度支学士近奉宴言深慰劳吝忽承手札曲示勤私贶及吴中碑本及藤帽茶一奁伤费颇多不敢辞拒但增腼佩之至谨因来价辄奉片幅为谢绶顿首四日
　　叶道卿近遣帖
　　清臣啓近遣一干随府伉持书并録览二书同诣铃下计巳呈露数日前追胥自彼还辱手教嵗不我与忽焉隆夏言念出处光景载环夷险均之政如宿昔天休蹈道深笃报上忠纯乐职人无有内外顾为简书所缚不得车骑相过此可恨耳生拙守退伏盍族尸湌闲斋昼眠后池晚饮惟性所适颇无羁牵长杜栎之扶踈同海鸥之放逸故人不为念也清臣顿首五月十八日
　　章子平承示帖
　　承示谕张恢者向以明公昆玉世契之厚待之以礼不谓全不循理切恐仰玷盛德亦欲小警大戒可以完其出处也谅惟深宻公文如命颁下县镇矣衡竦息
　　林子中前日帖
　　希啓前日辱屈临感刻感刻归圣兄弟竝入开寳睿遂当独牒奈何天清一室速治之开宝舍亦望令人谕主僧且那与小子虡并一二亲情同处也恐见令侄般出便防之也兼举子纷然不可不先虑之也阻于面奉先此布一二希顿首完夫府判朝奉学士兄十四日
　　蒋颖叔遂往法济帖
　　之奇启知遂往法济不胜依依长安酥二个葱雀鲊二罐水梨鳯栖梨各十枚小药少许聊荐宾盘幸冀容纳以鞫大狱不果拜违怆怆之怀不能胜述乍逺乞保重不备弟之奇再拜九兄知府郎中
　　口逵七月帖
　　逵啓辱七月五日赐教承巳西上今想对还当有休嘉也秋暑未熄伏惟动止佳福逵山间粗好儿女来归己余月老来如梦寐间耳未縁欵晤千万为国加爱为国加爱不宣逵上頴叔知置大夫阁下八月六日
　　刘无言昨夕帖
　　焘再拜昨夕幸得侍坐早来廷中瞻望顔色不欵奉告伏审晚刻尊候万裕改月自当至左右适自局玉家亲宾纷然逮今未定旦夕专得面拜使还不备焘再拜五伯父大夫伯母县君座前
　　口煜久踈帖
　　煜啓久踈修问秀州道中贤子见过传雅诲极荷意爱之厚且承燕间多适气宇泰然至慰至慰比欲诣邑图一笑之乐属治行廹窘悰赖不释不克如愿但向风怏怏无巳剧寒唯以时自全保固夀福瞻祷瞻祷煜再拜致政太保大初兄执侍二日
　　叶石林人至帖
　　梦得叩头人至辱教示审闻顿暄动止安健良深慰荷冗干极荷留念悚悚不知几时定可还日迟面欵入此月来泪眦顿昏痛作字艰强勉附报草草余唯珍爱不次梦得叩头季贡贡元亲契
　　张天觉女夫帖
　　商英惶恐女夫王防之收録八月七日巳解商水任荐极余溢遂可改京商英受赐与王氏均等防第二女夫杨开还蜀辄令请见恐或下问河东北间事葢杨生从商英者二年矣伏恐上知商英惶恐再拜
　　周美成前日帖
　　邦彦顿首啓前日特辱降顾闲冷之中倍增感激负疴屏迹造谒不逮第深悚惕邦彦顿首啓
　　林彦振承诲帖
　　摅顿首启比不承诲下情渇仰知辱顾访皆失迎对但深愧感教伏审晚来尊万福岘刻已领蚤暮当卜祗诣遽中驰此拜覆不宣摅再拜右司彦和尊兄座前
　　韩良臣近问帖
　　世忠咨目顿首啓运使直阁侍史近间言谊良勤怀向比辰春雨伏惟漕挽余闲台候曼福少恳近得防以本司官兵二月下旬以后劵食钱未有准拟权于贵司兑拨应付巳有公文奉闻今去支期不逺敢烦頥防速为兑拨钱三十万贯告为严戒所属星夜起发得二月中旬内到军前以济急鬬候朝廷降到钱即便发还也千万干浼悚仄未间自爱不宣世忠咨目顿首啓运使直阁侍史
　　吴傅朋门内帖
