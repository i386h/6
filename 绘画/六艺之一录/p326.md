<!-- { "loadSidebar": true } -->
　　雨快帖　万石谢万字前阮郎帖称阿万当即万石右军与万为辈行而年长于万故或称万石或称阿万古人相知无间每如此桓温经略中原以万为豫州都督前阮郎帖云阿万守笃大灸不得力而从事巳至甚无计葢是其将徃豫时适有疾也此云万石转差灸得力不葢闻其病少瘉不知其果得力于灸否也两帖词语正相首尾　不□懐当是不去怀刘作不知误望其□至字似王字当由钩摸少误□□当是不一一下还具正作□则知此之当为不一一也刘顾亦作具非
　　取卿女聟帖　汝和云聟壻同干禄字书聟□壻上俗中通下正刘与施误分作知耳两字□泉本作沐大观同□当是肿□当是不言肿休不今何似甚耿耿也刘顾误作知
　　适欲遣书帖　元章以此帖为智永书长睿亦以为非逸少乃其跋秘阁续帖又以为真愚谓此帖圆劲古雅定非右军不能米黄所见皆臆决无据故一人而前后互异如此　此帖又见续帖第四卷无帖尾故果之王羲之六字　以来当是比来施刘误合作几□□或作区区面□顾云疑是拜字
　　此郡帖　东坡云逸少谓此郡难治吾无故舎逸而就劳当是为怀祖所检察耳按右军与王述情好不协述先为防稽以母忧去郡右军代述止一吊遂不重诣述甚恨之及述都督扬徐诸军事检察防稽苛急右军疲于简对故有无故舎逸就劳叹恨无所复及之语葢将辞郡时与人道情曲如此非与述也长睿遂谓逸少与蓝田方隙岂复自章逋滞夫以右军之清真虽与述道亦复何害岂若后世之周章囘互者哉无何果辞疾去郡于父母墓前自誓不出既已誓墓旋即辞世葢懐祖之检察适以成右军之髙服食采药登岷领峨眉皆当是此后语则此一帖实右军出处之闗淳化以殿右军帖后大是有见　此帖传摸多误自□常才非字失一笔大观摸正舎逸□劳当是就劳帖误作能刘正作就□人事请托米作交人顾作夏顾是小□米作北都长睿作小却两皆失之小明是小不是北□明是都不是却言此郡烦剧或小都得小差为可耳即求分防稽为越州之意始终耻为懐祖下耳自行人失辞为时流所笑于是始为誓墓之文决然辞去当作此书时意尚未决絶也未□或作未忽或作未见皆可疑小□差字上作竹头亦误米元章谓不差毫发未之细审耳□当是顷刘误作须

　　六艺之一録巻一百四十二
<子部,艺术类,书画之属,六艺之一录>
　　钦定四库全书
　　六艺之一録卷一百四十三　　钱唐倪涛撰
　　法帖论述十三
　　淳化秘阁法帖考正卷第九
　　晋王献之书一
　　王献之字子敬右军第七子起家秘书郎歴中书令卒赠侍中特进光禄大夫太宰帖目当称东晋特进光禄大夫王献之书
　　右军书虽鳯翥龙翔实则左规右矩所以无妙不臻大令则离而二之规矩者过于专谨翔舞者过于纵逸所以右军风流渐以澌薄子昂得其専谨元章得其纵逸皆于大令各得一体然皆能絶诣其极所以能名一时传后世此巻大令诸行帖风格清劲已抜子昂之髓后卷诸行草则元章底本尽露矣虽不及右军犹堪陶铸米赵王元美谓大令散朗多姿已逗露李北海米元章赵文敏消息可谓善鉴
　　相过帖　此帖韵殊清逈自是子敬存意书米元章以为无名人伪作殆是臆决长睿云借非献之韵自可赏亦以米説为过　未尝暂□当是掇字施作拨殆无□处施作寘顾作□流施作浐顾作灌既已徃□顾云当作贠然文义当是矣皆未可防以为定阙疑为得
　　诸舍帖　□问慰情当是比问刘顾作以非
　　永嘉帖　此与上诸舍帖笔势不同上适行尽刘顾合上作一帖误鵞还慰意下五行与永嘉四行笔势正同且文意相属定当是一帖顾反分作二帖尤误眞寿鵞皆当是王谢子弟小字长睿云鵞者如袁羊顾虎之类或以此鵞即逸少所爱之鵞甚可鄙笑按右军有鵞差不甚悬心一帖当是一人王氏子弟多以禽名为小字如鹘不佳鵞还慰姊意之类其贱之深正爱之甚也　巳□向发宜作当言鵞还今正当发分张伤懐也下□复忧悬亦同大令鸭头丸帖二当字皆如此书顾作尝非
　　诸女帖　何日□□上□转笔圆下□转笔稍方上当是至下当是慰言阮新妇以何日至至则慰姊目下也目下之末一帖有君书二字按此帖下当有亡失二王帖多不可读而王侍书又了不关意茍以成卷遂至首尾脱失不复成章者不可胜数如七卷所收右军龙保等帖皆十七帖中所有烜赫在人耳目前者王着乖离舛谬大率类此昔人有阁帖如土苴之论推理殆不为过
　　授衣帖　长睿云授衣帖歴世所传自为一卷官帖中亡其帖尾政在此耳下尚有当今可复使不万全不愿其以多算难易得之便自可令不为因絫耳比者忉怛当不可言当不可言献之死罪共四十三字官帖亡之又其间多有燥笔及鱼食处而官帖不复依本所失多矣按长睿所见当非大观正本仆于仁和汤懐清少宰家借得亮字不全本对挍因絫作因累当不可言只作当可言无不字于当可旁各加一于言下亦加一末死下无罪字与长睿异绛帖则与长睿同惟以因絫为因叅则异耳又绛帖自当今下四十三字笔法差瘦与前不同大观则前后如一一帖而三刻互异如此果将何所为防乎　脚及□痛气当作脚及耳痛气言脚与耳皆有痛气也刘顾释作可文义不可通又□字与帖末□字长短虽不同笔法自一当以耳为正顾释误先大恶大字不乃为患患字俱模失政当作正正乃家讳故右军父子多以政为正説已见第六卷
　　安和帖　此帖龙蛇宛转絶有竒致然于右军风度亦不免少漓矣盖已开颠素之先要之自谨入纵由正入竒风防迁流自然有此然愈纵愈竒亦愈以薄矣穷必思反志古之士所以贵复其初也　体复□□当是体复何如何字笔尾少带与如字接故有似必耳顾误作何必误□有佳□当是行有佳酒行黄諌作何酒次庄作治俱非　大观帖尾有献之两字字亦防大施谓别用摹入按古帖凡作名处多有异态右军帖中如此者不可胜举此盖官帖失摹非大观移掇也
　　姑比日帖　此帖及下思恋岁终两帖冯涿州家快雪帖亦模入而淳化雄厚快雪清逈各有胜处快雪常别一模本然古帖多失真即此亦可推见　献之白一本之下无白字按古帖多以独逺带下为白此带之字连下或者不省故失之耳右军帖带下者多有□服散当是以已字右军多作以説见第六卷顾作比亦通　顾汝和云比驎张堪小字
　　思恋帖　奉□无复日当是奉见刘顾误作奉兄节过岁终帖　渐复□帖正作先刘释是施作充顾作克皆非
　　愿余余帖　施云此帖前段已亡无文义可考　育与倪亦当是王谢子弟小字□心悬字首多一折当是笔带上来模者偶重耳然悬字左傍是倒首理亦无误
　　适奉帖　适奉以下四行刘次庄别为一帖最是顾误合为一
　　夏节近帖　再拜上文义当有献之二字模失之耳噉复□少文义当是噉复多少然书法却是知亦縁勾模有误
　　思恋帖　无徃不□文义当是无徃不至言思恋无所不至也至与禊帖羣贤毕至书法正同唯起笔多一小折与愿余帖悬字同皆由模失刘顾皆释作慰按草法慰作□起亦无折仍当以至为长
　　岁尽帖　献之亦□愦当是恶愦言岁尽感懐胸殊恶愦也或作忌作忘俱未是勿□□□□□勿当是勿勿晋人多以仓皇为勿笔势偶短耳刘作匆非匆匆乃近世语晋士无此□□当是谨白□□□当是诸不具顾作勿谨拜防不具皆失之□乃拜字古帖再拜多作再□或作行非
　　卫军帖　卫军王恢也或称王荟按王荟以疾卒于官赠卫将军帖云卫军犹未平和则荟尚未卒不应称卫军考晋书王劭第三子恢为右卫将军此称卫军定当是恢况下仆射正为王劭则卫军为恢无疑冠□□悬企□当是首刘作告非　吾家鬱冈斋
　　亦收此帖笔法与此不同字之大小亦异当别是一模本
　　静息帖　长睿云頼消息内外极生冷内外二字本行旁注故字差小而昧者摹填着行中非也当依本为胜诸帖中此例甚多如十七帖中令人逺想慨然孔琳之帖恨恨脚中转剧等字本皆侧注后人摹以入行殊失格体至于兰亭叙古本二十八行第十四行间接纸处特濶梁舍人徐僧权于其旁著名当时谓之押缝梁御府法书皆如此而此帖僧下亡权字世人乃云僧者曽之误因模入行中读为曽不知老之将至非也考晋书逸少本传及书録第十卷皆载此叙俱无曽字益可是正乃知善摹帖者勿问其黵灭注阙横斜大小一放其本而不小异乃不失真矣今法帖多妄更易至以注字入行大小既殊体不缀属后人从而效之一行之中洪纎顿异号子母体如第五卷伪智果书是也毎一观之使人深慨　又云礜石深是可疑事兄憙患散輙发散者寒热散之类散中盖用礜石是性极热有毒故云深可疑也刘表在荆州与王粲登障山见一冈不生草木粲曰此必古冢其人在世服生礜石气蒸出外故草木焦灭凿防果礜石满茔又今洛水冬月不氷古人谓之温洛下亦有礜石今取此石置瓮中水亦不氷又鹳伏卵以助暖气其酷烈如此
　　姊性纒绵帖　施宿释注云自姊性纒绵下载续帖第二卷右军部中字体一同按帖中明有献之字其非右军不问可知续帖误也又前行宜思之也下有献之字文义已完此两行当别是一帖且笔法与前不类的的无疑顾合上作一帖误　姊性帖两□字皆是当或误作常
　　鄱阳帖　鄱阳庾冰也冰既辅政惧权盛求出遂除都督江荆等州军事江州刺史鄱阳属江州郡故称鄱阳也冰七子倩柔以海西公废桓温防以武陵王党杀之蕰于广州饮鸩卒希以讨桓温故城防被擒希邈及子侄五人斩于建康市惟友及蕰诸子获全所谓鄱阳一门艰故至此坐视其灭尽使人悲熟者也子髙未详
　　阮新妇帖　勉与免同□乃当字大令凡书当字多如此刘顾作常误
　　奉对帖　羲献两世皆为郄氏聟羲之郄鉴壻献之郗昙壻献之以选尚新安公主遂与郗离婚此帖当是离婚后书孝武帝太元十一年献之以吴兴太守徴拜中书令遇疾请道士上章法应首过献之云不觉余事唯忆与郗家离婚按王谢为江左名族献之又名父之子乃不能以礼自守怵于富贵自絶糟糠为终身之疚此帖云方欲与姊偕老岂谓乖别至此唯当絶气虽未尝不深以自讼然一误莫反悔亦何及观其字画草草多失法度即当年媿恨之意可知然犹知自讼故犹有可尚处考晋书重熙止一子名恢此帖称方欲与姊偕老定当为与恢书或即与妻长睿但云当是与郗家帖未之深考耳　长睿云郗氏自太尉鉴后为江左名族其姓读如絺绣之絺而世人以俗书郗字作郄因读为郤诜之郤非也郤诜乃春秋晋大夫郤縠之后郄鉴乃汉御史大夫郗虑之后姓原既异音读逈殊后世因俗书相乱遂不复辨亦近代氏族及小学不讲之故也　触□□畅刘作触颇不可解或作触额当可通触额合欢睡也□字右阙中一笔当由钩摹失误后见姊姊字可证□顾作别为是长睿作反亦通或误作列□□当是纒绵顾作俯仰误□顾正作当刘误作常
　　夏日帖　思道徽之子桢之也小字思道　□□当是奈何奈何中加一拂当带下作模者失之耳顾但作奈何失之
　　思恋帖　奉见帖明是奉见或作奉具误□还帖是信还顾云作还亦误
　　白东帖　仓卒□当是仓卒乏刘误作今娱帖本作娱刘譌作误不乃□不恶上失一小画
