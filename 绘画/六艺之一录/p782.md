<!-- { "loadSidebar": true } -->
　　释完敬号碧庵长于染翰师法虞世南深造其妙诗才清俊名播于时【邓常熟志】
　　释徳清
　　释徳清号憨山初住曹溪万厯时説法匡庐文字妙敏一写千言善行草【书史会要】
　　释宏祩
　　释宏祩号莲池姓沈氏万厯时人住越之云栖寺以修浄土范一世书法端楷可宗【书史会要】
　　释洪恩
　　释洪恩号雪浪金陵黄氏子年十二出家长干寺博通经史攻习翰墨【髙僧传】
　　雪浪善诗书法遒媚通名理有江左支郎风韵【袁宗道游居録】
　　释彬公
　　释彬公【神宗时人】字化仪号慧空克振宗风旁通翰墨【瑚网】
　　释宗公
　　释宗公【神宗时人】能诗善顔鲁公书【瑚网】
　　释如濂
　　释如濂号竹堂性僻防居一小楼明牕四围一榻一几不置杂物作小诗有澹致书法顔栁【紫桃轩又缀】
　　释智舷
　　释智舷字苇如别号秋潭晩更号黄叶头陀俗姓周氏嘉兴长水乡人能诗工书【恬致堂集】
　　黄叶老人书力祖顔行稍渉双井风义成就如霜后擘柑香味俱絶【同上】
　　释同六
　　释同六黄叶老人亲弟禅戒清苦临黄庭经足躐跻山隂堂奥【髙僧传】
　　释智讷
　　释智讷石门人性颖悟佛书一览即通尤工书住持径山【石门志】
　　释永杰
　　释永杰字斗南扶桑人书宗虞永兴【书史会要】
　　释如晓
　　释如晓字萍踪萧山人失其姓幼不知书年二十余以罪逃临安山中独栖古庙十余年深山月朗见竹影在地豁然有省折桂画鑪灰遂善书崇祯间结茅乌石峰侧名曰岩艇【杭州志】
　　释道生
　　释道生字九竒楚之黄梅人住静庐山崇祯初来游江城以诗著名右手胎挛能以左运笔如飞纸上端楷超逸有鐡门限之风【翠橘堂笺臆】
　　名媛
　　髙妙莹
　　髙妙莹字叔琬解缙母也通经史传记善小楷晓音律算数女工极其敏妙【名媛诗归】
　　蔡氏
　　蔡氏隠士韩奕妻也读书通大义善笔札尝书经刻以行世【吴中人物志】
　　徐氏
　　徐氏裔出吴之天平山归水东陆舆读书通大义知楷法子霁入翰林封孺人【震泽集】
　　马氏
　　马氏名间卿字芷居金陵人陈翰林鲁南之继室也书法苏长公得其笔意颇与鲁南相类【金陵志】
　　黄氏
　　黄氏遂宁黄简肃公珙之女新都杨修撰用修之继室也博通经史工笔札闺门肃穆用修亦严惮之【名媛诗归】
　　金元宾妻
　　金元宾妻万厯时人元宾为履吉上足故书法亦因之绵丽多态而闺之气未除【王世贞三吴楷法跋】
　　邢慈静
　　邢慈静贵州左布政马拯妻少卿邢侗妹也书宗李卫【武定州志】
　　慈静善仿兄书【名媛诗归】
　　邢夫人自述诗帖【见式古堂书画彚考】
　　黄氏
　　黄氏编修赵景妻也少工楷法读书通晓大义【名媛诗归】
　　姚氏
　　姚氏号青峨居士秀州人姚瑞女归范君和日读汉魏以来诸集摹晋诸家书法吟咏多散佚不尽传【玉鸳阁遗槀小传】
　　陆氏
　　陆氏名卿子姑苏尚宝卿师道之女太仓赵宧光凡夫之妻也凡夫弃家庐墓与卿子偕隠寒山手辟荒秽疏泉架壑善自标置引合胜流而卿子又工于词章翰墨流布一时名声借甚以为髙人逸妻如灵真伴侣不可梯接也【吴县志】
　　徐媛
　　徐媛字小玉副使范允临之室也多读书好吟咏与寒山陆卿子唱和称吴门二大家【静志居诗话】
　　近代名阃以书表著者吴中为范夫人徐小淑【瑚网】
　　袁氏
　　袁氏名九淑字君嫕通州人钱良之妻四川左布政袁随之女也少读经史尤深内典诗文清丽书法遒媚【蜀志】
　　沈伯姫
　　沈伯姫聘黄履素年十八早亡书法似欧阳率更【书画史】
　　叶纨纨
　　叶纨纨字昭齐三嵗能朗诵长恨歌十三能诗书法遒劲有晋风归赵田袁氏【续小名録】
　　张徽卿
　　张徽卿清漳人柯孝廉配寓白下善书【瑚网】
　　云涛　月液
　　云涛月液徽卿女弟子清瑶君赠诗云妙模乐毅衍波牋铁画银钩字様圆姊正临池洗端石妹先题叶弄轻烟【瑚网】
　　女士徐范
　　女士徐范嘉兴人十三龄能摹诸家体卖字自活【瑚网】
　　徐范缩书圣教序无一笔不肖亦无一毫羞涩闺帏态【朱鸟逸史】
　　何玉仙
　　何玉仙号白云道人史痴翁之妾能篆书【书画史】
　　张天骏厮养婢
　　张天骏有厮养婢善书观者啧啧嗟赏【紫桃轩又缀】
　　姜舜玉
　　姜舜玉号竹雪居士隆庆间旧院妓工诗兼楷书【朱鸟逸史】
　　马如玉
　　马如玉字楚屿本张姓家金陵南市楼徙居旧院熟精文选唐音善小楷及八分书【金陵志】
　　朱无瑕
　　朱无瑕字泰玉桃叶渡边女子幼学歌舞长而淹通文史工诗善书时人以方马湘兰云【静志居诗话】
　　顾文英
　　顾文英善书以碧丝作小行楷绣之盛镜囊以遗所欢【俞琬纶自娱集】
　　梁小玉
　　梁小玉武林人七岁依韵赋落花诗八岁摹大令帖长而游猎羣书作两都赋半载而就着琅环集三卷【书画史】
　　杨宛
　　杨宛字宛叔金陵名妓也能诗有丽句善草书归苕上茅止生止生重其才以殊礼遇之【金陵志】
　　董其昌云杨宛书非直娟秀取姿而回腕出锋絶无媚骨【书史会要】
　　薛素素
　　薛五素素姿度妍雅能书作黄庭小楷尤工兰竹下笔迅埽各具意态又善驰马挟弹能以两弹丸先后发使后弹击前弹碎于空中【甲乙剰言】
　　卞赛
　　卞赛字赛赛自号玉京道人莫详所自出或曰秦淮人知书工小楷能画兰能琴侨虎邱之山塘所居湘帘棐几严浄无纎尘双眸然日与佳墨良纸相映彻晩依良医保御氏刺舌血为书法华经既成自为文序之【梅村集】
　　王少君
　　王少君名曼容白晳而庄清扬巧笑殊有闺阁风其居表以长杨人遂呼为长杨君学字于周公瑕学诗于佘宗汉学琴于许太初争以文雅相尚【潘之恒曲中志】
　　杨蕙娘
　　杨蕙娘名晓英秦淮女郎精黄庭小楷【瑚网】
　　沙宛在
　　沙宛在名彩姝擅临兰亭【同上】
　　郝艺娥
　　郝艺娥名宛然工写宣示帖【同上】
　　杨叔卿
　　杨叔卿名婉素喜学麻姑坛一染齐纨可易百锦大足掩映林下风【同上】

　　六艺之一録卷三百七十三
<子部,艺术类,书画之属,六艺之一录>
　　钦定四库全书
　　六艺之一録卷三百七十四　　钱唐倪涛撰
　　厯朝书谱六十四
　　式古堂书画彚考目【爵里书帖已见前者兹不重録】
　　姜渐　字羽仪仕吴为淮南行中书省都事洪武初太常博士诸暨人寓吴　姜羽仪义塾序
　　宋克【见前】　　　　　　髙启【见前】
　　宋濓【见前】　　　　　　宋璲【见前】
　　刘秩　字伯序元末进士明知崇明州提防盐法丰城人　刘伯序题留春轩诗
　　苏伯衡　字平仲官处州教授宋文定公辙九世孙婺之金华人　苏平仲勤荷眷念帖小行草书
　　陈璧【见前】
　　吕敏　字志学号迂缪生洪武中举明经官无锡教谕无锡人　吕志学梁溪奉别帖行书
　　周砥【见前】　　　　　　　张绅【见前】
　　桂彦良　名徳一名徳称以字行元末平江教授明官晋府相改长史慈溪人　桂右传教帖甚慰札行草书
　　张简【见前】　　　　　　　卢熊【见前】
　　童冀　字中州浙江金华人　童中州书古用轩记八分书
　　顾禄【见前】
　　沈贯　字希曽　　　　沈希曾赠王古用帖楷书
　　徐逺　字文穆　　　　徐文穆与雪窝诗简楷书
　　桂衡【见前】　　　　　　　俞贞木【见前】
　　解缙【见前】　　　　　　　解祯期【见前】
　　罗汝敬　名肃以字行号寅庵永乐二年进士官至工部侍郎吉水人　罗寅庵云山诗帖楷书
　　曽【见前】　　　　　　　杨荣【见前】
　　杨士竒【见前】　　　　　　杨溥【见前】
　　王钰　字孟坚永乐十年进士第三人官至江西提学佥事诸暨人　王佥事发龙泉诗简行书
　　张益【见前】　　　　　　　王英【见前】
　　李时勉【见前】　　　　　　于谦【见前】
　　陈敬宗【见前】　　　　　　徐有贞【见前】
　　许彬　字道中人称为东鲁先生永乐十三年进士官至礼部侍郎諡襄敏宁阳人　许道中朝退诗帖行书
　　邱霁【见前】　　　　　　　刘珏【见前】
　　张弼【见前】　　　　　　　钱溥【见前】
　　张泰【见前】
　　赵辅　字良佐成化元年官都督征东将军封武靖侯凤阳人　赵良佐与都堂札行书
　　侯方　字公矩号东樵成化五年进士官至湖广佥事松江华亭人　侯东樵孤松帖草书
　　姚绶【见前】　　　　　　　陈献章【见前】
　　陈完　字孟英号未庵南康人　陈孟英寸善堂铭楷书
　　吴寛【见前】
　　文林　字宗儒成化八年进士官至温州知府翰林待诏徴明父长洲人　文宗儒与匏庵札楷书
　　文徴明【见前】　　　　　　文彭【见前】
　　文嘉【见前】
　　文伯仁　字徳承号五峰又号葆生摄山老农徴明侄长洲人　文五峰与世重札行书
　　文仲义　字道承号梅湾山人长洲人　文道承诗帖行书
　　文肇祉【见前】　　　　　　文谦光【见前】
　　文元发　字子悱隆庆二年贡士官卫辉同知父博士彭子东阁大学士震孟长洲人　文子悱与罄翁札行书
　　文懋光　字【阙】　长洲人　文懋光与凡夫札行书文虹光　字【阙】　长洲人　文虹光与灵均札行书
　　文震孟【见前】　　　　　　文震亨【见前】
　　文从简【见前】
　　钱福　字与谦号鹤滩成化廿二年举乡试治三年进士及第俱第一官修撰华亭人　钱与谦西湖诸诗帖行楷书　钱鹤滩五言絶句帖行楷书
　　黄云　字应龙号丹岩治中贡士授瑞州府学训导昆山人　黄应龙书宋吴大有诗帖
　　沈周【见前】　　　　　　　朱存理【见前】
　　钱同爱　字孔周长洲人　钱孔周与阳湖札行书
　　徐祯卿【见前】　　　　　　周伦【见前】
　　孙燧　字徳成治六年进士官至都御史巡抚江西赠兵部尚书諡忠烈余姚人　孙忠烈律诗四首
　　李廷相　字梦弼治十五年进士官至礼部尚书諡文敏濮阳人　李梦弼与鹤松札行书
　　唐寅【见前】　　　　　　　吴奕【见前】
　　王鏊【见前】　　　　　　　毛澄【见前】
　　居节　字士贞一作士鼎号商谷吴郡人　居士贞与苇川札
　　祝允明【见前】　　　　　　王守仁【见前】
　　王宠【见前】　　　　　　　李梦阳【见前】
　　张潮【见前】　　　　　　　夏言【见前】
　　方凤　字时鸣正徳三年进士官至广东提学佥事昆山人　方时鸣北固山诗东行草书
　　顾可久【见前】　　　　　　都穆【见前】
　　张衮　字补之正徳十六年进士官至国子祭酒江隂人　张补之与宫翰帖行书
　　杨廷和【见前】　　　　　　杨慎【见前】
