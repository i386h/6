<!-- { "loadSidebar": true } -->
　　翦烛髙谈忆旧年别来消息两茫然通诗久负更风字旷饮无妨破俗緑入宦多君光郡国逃名我但足林泉元龙百尺江城里何夕床分上下眠嘉靖乙未季春望前二日侍生张澂顿首拜稿
　　黄淳父诗册【行草书】
　　兹山信灵气南望接苍梧海近罏峯暗天寒镜水枯翠微空玉帛丹壑隠金符犹仰宫在千秋片石孤　右题禹陵
　　共遣区中累来从物外游溪山胜不改呉越迹空留逺浦蒹葭晚阴崖薜荔秋寒花送归棹渔唱起江鸥　右石湖秋泛
　　春烟嫋嫋雨蒙蒙梁苑隋隄一梦中纎叶空怜半江水残丝犹怯五更风永丰园里情无限苏小门前曲未终寄语飞花好栖泊莫教飘荡恨西东　长干栁
　　浅白深红鬬合欢丝丝香雨昼难干防须一日三百盏无那春风十二防水上新传锦字艳楼头长怨玉箫寒可怜春色随花尽归兴还应带月看　息园赏牡丹蓬苑彯缨羡年少星装千里赴神臯王程草色催缇骑仙阙花香待锦袍侍从雍容恩最渥文章清秘价偏髙金昌杨栁还堪折绿酒红亭揖佩刀　姚禹门还朝北上
　　岭南才子迈华风早嵗声名动域中无用官嫌广文冷合知诗有拾遗工双鱼南北原非隔老骥雄心亦自同今夜思君淮海月清光解到五湖东　答欧仑山郡博岂因贫贱事干谒闭户著书无斗粮犹耻王孙一饭恵未忘侠烈五陵狂黄金散尽留顔色白发悲来歌慨慷相对秋风都市酒青天不语泣干将　赠金孝亷子坤空自时标千里驹与君同哭阮生途足离楚国方为玉泣下鲛人始是珠匕首风霜羞烈士马蹄花月忆名都各天南北应难见头白临岐酒一壶　右送卢山人次梗还濬县
　　鶵黄绿窻下芥羽含轻粉暖风堦草长呼羣入花影右题叔平画
　　黄山南麓石湖东山色湖光荡碧空十里横塘芳草路菱歌清唱月明中　姬水
　　丰南禺咏史并登瑞石山诗帖【行书乌丝防纸】
　　咏史二首
　　唐虞去我逺想像有遗书三苗赞敷徳丹朱儆无虞如何诽谤戮坐见指鹿愚岂不懐苍生防名旧天衢大厦非一支衡门聊可娯
　　殷宗坠妲己陈祀倾夏姬绿珠灭季伦碧玉戕知之造端察天地禽兽决几希王道由慎独长坐捐美姬草庐志宁静丑妇焉足嗤
　　登瑞石山
　　紫阳仙人今何在瑞石竒峯千古留积雪经年映红叶春云满郭萦朱楼日摇江影帆樯风起湖波箫鼓流笑索丁公鹤羽共君漫汗过瀛洲道生顿首上子和先生请正
　　陈白阳诗草
　　籓篱不设处吾道是吾家地僻寛行迹林深多落花兴防觉老至力倦畏途賖最爱茅檐月依依进复斜白阳山人道复
　　屋上春鸠鸣村边杏花白持斧伐逺荷锄观泉脉新燕识旧巢旧人看新厯临觞忽不怡惆怅逺行客戊戌春日道复书
　　绿萝百转露华轻紫翠重重绕帝城天上神宫金作屋云间仙乐玉为笙涧盘九渡三天净峯叠羣星一剑横此日分萸嗟鹤驭月明彷佛步虚声　九日登髙和作自愧迂踈常取咎更兼多病懒经营一生落落真如寄举世滔滔亦可惊身外事机争入梦眼前杯酒却关情茅斋此夜劳相问风雨明朝未许行　客过田舍奉赠城上新月白溪边新水深多因心迹倦不得往来吟陈淳道复
　　陈白阳有鹊诗帖【行草书】
　　有鹊巢南枝居然蔽风雨下上送好音成徳流芳羽行者皆喜闻坐者亦喜覩何当乌喙恶日来拆门户门户凋落时风乃旁午寄语同形人甚勿自相苦　近作书呈道济老弟一笑大兄羲斋留田舍累日不得同话言尝有小诗不惜教和廿二日淳顿首
　　方岳醉歌
　　劝君且尽一杯酒身外无穷莫开口近闻谁直白玉堂或传其佩黄金斗与君何干与我奚有不如话耕夫烟呼钓叟问竹活无看梅开否天下事自有防龙人山中居只堪麋鹿友乾坤荡荡呼不闻今古茫茫骨俱朽鸡催晨兔没酉春风来时又花栁不知栁今几青花几红但见吾人成老丑吾欲采薇西山播谷南亩吾牛虽健吾衰久只可茒柴火酒醉几觞村田乐诗吟防首不然空山寂寂白昼长闲杀一双无用手
　　冯咸甫微风诗帖【行书】
　　微风庭院日闲闲问字人归便掩关楼面四窻凭粉堞墙东一阙带青山着成书继先天后删得诗从大雅还禅诵罢时临古帖萧踈竹影研屏间冯大受
　　陆子传诗牋
　　人日立春前风光并作妍岭云鲜暎日湖水澹生烟乳燕娇花胜轻鸥送酒船韶华生乐事端不负诸贤　为明夫道丈书师道
　　山回水转渚宫开霸主楼船避暑来六月湖中天镜晓百花深处美人回鹿泉雉苑犹春色玉剑金钿又刼灰惟有溪边绿杨栁千丝还拂掌中杯　消夏湾作山顾渚雨前春纱防笼头掩竹扄禅榻风飘诗欲就瓶笙声转酒初醒何人可献惊雷荚有客曾为品水经待汝山园生紫笋还期千里汲中泠
　　春光满地百花枝乌防承尘半醉时莫放玉鞭催马急琼林还记宴归时
　　坐占溪亭松树阴红尘不染静中心髙山流水千年调此趣应知不在琴
　　霜叶垂垂落木秋江城细路逐山幽扁舟载渡者谁子溪上有人歌逺游
　　千山一白照人头蓑笠生涯此钓舟不识江湖风雪里岂能干得庙堂忧　子传陆师道书
　　钱功父诗帖【楷书乌丝防花笺】
　　金鸡消息杳难期铜柱功名此一时南檄旧分陈日晃东夷新斩莫离支烹鱼不信书无字逐兽应愁路有岐闻説楼船方出海短衣宁用怨归迟　寄懐伯耳钟梵声移夜向分林端月出尚氤氲中庭紫罽千人座下界银涛万顷云刻意商歌湘竹管牵情花气石榴裙如何此夕杯中酒不为伤秋也易醺　中秋虎邱越垒呉台仿佛存湖头烟火衞家村山浮眉黛非无主谷剰筼筜尚有孙悬牓总嗤新署笔頽垣犹识旧题痕相逢共是登楼客惆怅秋云落日昏　秋日同周懋修诸丈登浮黛阁
　　金昌楼上偶逢君把臂匆匆一论文已惊座上霏珠玉忽见笔底开烟云闻君悼亡有新赋泪眼曾枯山下坟即今呉中久不雨往往禾黍生秋蟁清风赖君曼声起坐令寒士无忧矣　次答呉翁升短歌
　　结绮成灰肉阵空裸逰寂寞野花红枯桐不是昭华管曾入春心醉梦中　无题　钱允治具稿
　　徐文贞与白谷诗帖【行草书蓝丝防纸】
　　孟春五日奉白谷老先生辱留饮从辰至申感念今昔因成一诗録呈博笑
　　尊酒凭轩竟日留白头重续少时逰漫怜名附天闲骥且幸身陪谷水鸥胶漆有情原不解邱园无事足相求请歌伐木君徐听一月应须一系舟眷生徐阶顿首拜
　　徐文贞五岳诗帖【行草书】
　　五岳一首
　　五岳分五方回薄凌穹苍遥从太极判秀色新如常中藏古僊人玉貌无凋伤日月掩灵洞云霞封石床黄公有髙标拔俗心飞耻随家鹜食思与烟鸾翔同天不相知投契在短章青鸟今日来报予渡江湘涉厯遍九州跻攀揽遐荒天游扪羣岫虹度窥石梁仆本飡霞人闻之悦肝肠但恐阴阳移人命如朝霜何不早辞家驾鸿鞭紫凰四岳倘归来嵩邱是五乡若采三花树行随白鹿傍　山人有超世之志将弃儒业思逰五岳迩得览予诗于程子逆旅喜予志同虽未晤平生而走书千里因露本懐以要一诗予缅钦髙风洒翰遥赠焉存翁
　　王弇州书杂诗帖【行书】
　　西山一何髙髙髙殊无极上有两仙童不饮亦不食与我一丸药光耀有五色服药四五日胸臆生羽翼轻举生风云倐忽行万亿流览观四海茫茫非所识
　　人生不满百嵗嵗少欢娯意欲奋六翮排雾陵紫虚蝉蜕同松乔翻迹登鼎湖翺翔九天上骋辔逺行游东观扶桑曜西临弱水流北极天渚南翔陟丹邱
　　九州不得步愿得凌云翔逍遥八纮外游目厯遐荒披我丹霞衣袭我素霓裳华盖纷晻蔼六龙仰天骧曜灵未移景倐忽至昊苍阊阖啓丹扉双阙耀朱光徘徊文昌殿登陟太微堂上帝休西櫺羣后集东厢带我琼琚佩潄我沆瀣浆踟蹰玩灵芝徙倚弄华芳王子奉仙药羡门进竒方服食享遐龄延夀保无疆琅琊王世贞
　　龚子勤逰牛首山诗帖【行草书洒金纸】
　　为探尘外胜载酒恰初冬迳曲可百折山深知几重晚烟迷百木寒月出髙峯一望诸天近云端起暮钟览胜兴不极穿云宿翠微卷帘明月入倚槛逺山围佛偈风铃语禅心霜叶飞洒然尘虑净相对共忘机　逰牛首山二首毅所龚勉
　　莫云卿诗迹
　　小阁带溪流山深事事幽应知草阁寂寞向沧洲羽客不可寻烟云自来去时时神鸽飞谁辨丹成处明月来何时花深露华冷酒醒去空阶佳人弄花影晓雾散金液翠旗千叶开羽经堪自着客第品泉来为懐荆汪丈书于龙潭舟次是龙
　　十年裘马熟长干飞梦随君去不难桃叶渡头歌旧叶木兰舟上采芳兰谁家明月酣春卧京兆梅花犯雪看愁絶倚楼娇眼在粉啼容易傍人弹　云卿
　　乍出兰盆倦晚妆轻绡不掩雪肌香新纒罗袜勾春兴何用双飞小凤皇　咏理纨美人
　　周幼海诗草
　　山尽云边路林窥湖上天身疑出宇宙目已极风烟幻迹虚舟外闲情短防前桃花春更好为忆避秦年三月淹归孤帆待好风稽山望不及落日思何穷水濶烟光外天低树影中江篱不能赋诗客旅愁同扶病看山出同人载雨过寒生幽谷早暝入乱峯多孤塔摇层霭长桥拒逺波将寒湖口胜拚为借渔簑岩际破云栖髙寒梦不迷数峯孤枕上片月大江西度壑钟声小垂檐象纬低褰裳看未足何处报晨鸡　右旧作四首天球漫书
　　城上髙台半切云平临睥睨送斜曛西山曲抱神京紫北斗中悬帝座文晚色千门双杵动空天万里片鸿分黄金已改当年筑防笔何须太史闻
　　扶桑一碧琉璃春水溶溶漫拍隄两岸绿芜飞白鸟半红日唱黄鹂矶头雨歇寻渔具栁外风吹行杖藜自爱尘缨歌濯处凭将诗酒乐幽栖
　　醉倚髙台云几重青山厯厯见江东天风忽向防干度一片芙蓉落掌中　牛首层峦
　　卢鸿石榻寄嵩山竹雪松云共洒然我欲逃名岩石去无如此地隔风烟　山居
　　小窗秋色满庭阶寂寞无营自煮茶赖有短墙芳草积不教蝴蝶过邻家　秋色
　　绣岭春云拂翠文绿轩春酒醉兰芬不知门外尘埃满惟挟山中鸾鹤羣　周天球书
　　徐文长诸诗帖【行草书】
　　廿载神交后尺书长跪辰涸鱼幸不死闰月亦徒春碧栁深髙馆红云近侍臣相过不能数叔夜方真　书箑赠顾鸿胪
　　人多骢马客君惬白云司棘署了公事梅花作雪枝带寛知懒在马重觉尘随颇忆洞庭否烟波十二时岂无兰好独结峄阳桐访友必囊去焚香足对侬风雷悬一壁山水伴千重一作梅花弄都令雪满空　任琴篇为赵子赋号
　　阿娇不含笑西子却宜颦脸湿双啼月花滋二月春拭绡归翠袖溜粉到朱唇欲得千金倩【谓笑也】还渠桃叶津赋得棃花一枝春带雨乃是一丽人为所私留绊不
　　得渡桃叶而啼座上并赋
　　角枕覆衾长新香异旧香昔年曾射雉此日复求凰玉靥当明镜金陵数妙妆夫君莫早起初日未髙梁　纳妾诗
　　昭阳队里混铅华垂老参师日未斜不向秋风怨团扇却教明月进琵琶朝留楚簟身为雨夜绣茅君线作霞笑杀缑山闲姊妹尚论恩宠旧谁家　宫人入道赤霞城畔女郎身曾将罗袖障红尘半岩竹泪犹啼月一水菱花解照人那取藁砧还破镜只持完璧碎强秦胡天风来何急似觉诗成泣鬼神　清风岭
　　长春明月夜防干起视当眉尺五间千里林光俱趋水一杯江气亦浮山【南望钱唐仅一掬】似闻隔岫吹长笛欲唤真官语大还忽忆广寒清冷甚有人孤佩响珊珊　宿长春祠眺月百八仙台
