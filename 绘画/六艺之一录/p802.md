<!-- { "loadSidebar": true } -->
　　长忆眉山鹤髪翁旧时阿阁賛皇风如今流落那堪説黼黻文章似梦中
　　鼓瑟湘灵欲断魂洞庭风浪不堪论遥知旧赐宫袍锦双袖龙钟总泪痕
　　兴圣宫中坐落花诗成应制每相夸庐山靣目秋来好自杖青藜步白沙
　　右絶句九首柯丹邱跋中所云尽和卷中之诗者丹邱跋已见前
　　日将公事湖中了醉入重城列炬明自古天藩财赋地古人偏得赋闲情
　　谢女娇吟雪比盐北堂马耳见双尖衲衣政索歌姬笑不道春寒绣被添
　　写韵轩中尘不惊与谁同蹑鳯凰翎采鸾可惜情緑重只合清斋冩道经
　　钗头新緑荔枝红那与江珧色味同闻道端明新进谱一时殿阁起薰风
　　香辟春寒玉辟尘流苏帐斗醉和春一双明月都无价寂寞人间第二人
　　江南在处烟波好浪迹先生不上船近就阖闾城外宿可怜江月夜娟娟
　　青城樵者一衰翁写罢乌丝满袖风消得玉堂金研匣至今传入画图中
　　聴碾龙怯醉魂分茶故事待谁论纎纎玉腕亲曽见只有春衫旧酒痕
　　白公种竹苏公柳谈笑功名后世夸依旧葑云三万丈断桥谁与筑隄沙
　　奉同柯丹邱前后用韵凡九章言无伦次且有广平媚语之罪信识法者惧也癸未冬十一月九日吴郡张雨为子明王君冩
　　盈盈秋水眼波平脉脉逺山螺翠横西北风帆江路永片云不度若为情
　　雨挟江潮来浦口霜凋木叶见山尖寒波曽照飞鸿影髭雪朝朝与恨添
　　风雨翻江梦里惊忽思风驭绛霄翎世间安得麻姑爪痒处爬搔忆蔡经
　　湖边户倚青红此日应非旧日同太守与宾行乐地断碑荒藓卧秋风
　　奎章阁下掌丝纶清浅蓬莱又几春三十六宫秋寂寂金盘零露泣仙人
　　戊申十月十七日瓉
　　蔡公闽峤双龙璧苏子儋州万里船何事归田虞阁老醉吟清浦月娟娟
　　嗜酒狂吟秃鬓翁华阳坛馆百花风晩年传得登真诀归卧南山磵谷中
　　十九日又追和虞奎章韵
　　东阁小书诗梦破后堂残醉烛花明春风客散茶香在寂寞人间万古情
　　红入两颧春意满翠笼双袖晓寒尖虽知别后情难减也觉愁中醉易添
　　彩笔诗成举座惊素衣新剪鹤毛翎多生应是莲花女留得银筝金字经
　　透海丹砂一粟红前身宜与后身同就中只换神仙骨尘业何由到素风
　　沧海桑田复几尘东风惟见落花春须知剰水残山外氷雪肌肤别有人
　　蜀人文彩相先后多在西湖载酒船肠断至今湖上柳空残眉翠簇连娟
　　三百年来此两翁诗人情性道人风醉中还是毘耶老花雨纷纷一笑中
　　梅花香冷返氷魂往事茫茫迹未论寳剑已随龙化去谁怜水上刻舟痕
　　赋罢仙人萼緑华金声玉色众中诗归来世上空尘土云白江清月满沙
　　洪武十四年嵗在辛酉秋九月朔义兴马治

　　六艺之一录卷三百八十二
　　钦定四库全书
　　六艺之一録卷三百八十三　　钱唐倪涛撰
　　厯朝书谱七十三
　　元贤墨迹　诗翰
　　赵文敏书春寒诗卷
　　仲春尚寒气林花无艶滋敝裘拥衰疢风雨何凄其始雷发东隅霁牖阳光披防风草际动落英池靣移幽禽变圆吭游鱼四鬐我病自此愈泛舟溪水湄小舆指南盖短笻步东毗机心不复有髙蹈农与羲
　　笠泽茫茫雁影防玉峯髙下防云衣长桥寂寞春寒夜祗有诗人一舸归子昂二月十九日
　　赵文敏书诗【行书】
　　白发思家万里回小轩流水为花开故应动作诗千首知是风流楚客才
　　赵文敏书絶句
　　古墨轻磨满几香研池新浴粲生光北时有凉风至闲冩黄庭一两章
　　赵文敏过西郊渡诗帖
　　逺山含紫氛春野蔼云暮值此归时月留连西涧渡谬当文墨防得与羣英遇赏逐乱流翻心将清景悟行车俨未转芳草空盈步已举亭火犹爱村原树还当守故扃悢悢惬幽素子昂
　　赵文敏书盘谷诗
　　昔寻李愿向盘谷正见苍厓巨壁争开张是时新晴天井溢谁把长剑倚太行冲风吹破落天外飞雨白日洒洛阳东蹈燕川食旷野有馈术蕨牙满筐马头溪深不可厉借车载过水入箱平沙緑浪榜方口雁鸭飞起穿垂杨穷探极览颇姿横物外日月本不忙归来辛苦欲谁为坐令再往之计堕渺茫闭门长安三日雪推书扑笔歌慨慷旁无壮士遣属和逺忆卢老诗颠狂开缄忽覩送归作字向纸上皆轩昂又知李侯竟不顾方冬独入崔嵬藏我今进退几时决十年蠢蠢随朝行家请官给不报答无异雀鼠偷太仓行抽手版付丞相不待弹劾还耕桑　子昂
　　张师道【伯淳】楞伽古木诗帖
　　楞伽古木山门前下有山石摩苍天道林卓锡旧种此彷佛于今八百年皴皮刳腹不自爱犹是童童一车盖矫然化作龙虎蟠劲节不为霜雪改或时孤髙烈风起苍茫白日雷雨至从容下防数百人赤金六月流清气卷曲拥肿也可怜天赋樗散终天全道林不世骨已朽人间嵗月何足言辛卯五月十三日
　　鲜于伯机遗墨卷留题广严寺
　　送客临平古佛祠闻公房里住多时骊謌不见金闺彦浊酒聊参玉版师龙象雕零余故塔蛟鼍断缺有残碑藕花未发风蒲短空咏参寥七字诗
　　道中一絶留题浄慧壁
　　野酴醿发气薰然睡起时惊雪入船安得鸿彛三百乗空令馋客口流涎
　　浄慧寺四絶
　　寂寂僧房半梦中萧萧脩竹四山风唯应门外苍髯叟解识儋州秃鬓翁
　　晓雨才收日已西石梁沙路浄无泥清泉防防千峯迥緑柳隂隂一鸟啼
　　壊壁苍苍上緑苔笼纱无复防尘埃只应枉驾逰山客总为坡仙寳墨来
　　学道当知髓与皮圣门阃奥要探窥十年来往临平道争信山中有许竒
　　又戱题广严僧房壁
　　防年门外防征骖不料能来共一龛壁上未须书嵗月禇河南是防伽蓝　鲜于枢顿首
　　邓文原龚璛二跋见前
　　袁静春寓钱塘杂诗帖
　　寓钱塘杂诗求教袁易顿首
　　舟行漫兴
　　涉世恒多故谋身转益迂马周聊逆旅阮籍岂穷途鹭宿依船尾枫凋落酒壶逺行憀栗意对此不能无白雾笼舟楫青山失画图往来迷咫尺收敛忽斯须野旷连飞鹘江清映逺鳬还将明媚色且复慰征途隄柳欹招缆江花笑入舟髙歌鳬鹄起濶视水云流牢落江淹恨飘零庾信愁都将付尊酒短发得禁秋忧患看飘瓦浮沈任转蓬题诗霜叶赤对酒烛花红嵇阮情何旷陶韦意未穷前贤负髙兴不必万人同
　　重午客中雨
　　往恨湘累逺他乡楚俗同流传存吊祭汨没见英雄竹叶扵人緑榴花此日红未须嗟旅泊吾道岂终穷湖上防防雨和愁细似尘翠岚沾玉尘清润逼纶巾他日看浓抺兹晨效涉溱遂谙山水意有为苦留人令节殊方客虚楼暮雨时何心吟铸镜予发欲成丝昌歜谁浮玉芳醪且满巵今朝羁旅思更用独心为
　　怀吴中诸友六首
　　风雨萧斋里鸡鸣夜向晨简编心力尽灯火髩毛新余地知防刃何人解斵轮烦君毋割席漂转暂埃尘【钱徳钧】并马春风陌髙歌夜雨牀追防前梦失漂泊此身忙緑酒西湖色冰肌六月凉难招髯似防来对玉成行【萧子中】卓行拘常调防官更数移君怀同弃屣吾道叹如丝濩落才髙世飞腾命与时晩成梁栋器剰破十年迟【汤师言】枉防招寻宻髙谈谑浪俱他乡怀楚奏何日揽桓须白月垂纹练青天落酒壶看君话心事余子尽﨑岖【唐希贤】共话巴山雨曽题华步秋儒官虽寂寞公子足风流即拟同吴咏焉知效楚囚江南新作赋寄尔恐添愁【赵明仲】右十三诗命意闲逺下语清丽可谓不流于俗矣然少加精宻杜少陵黄山谷不难到也困学民渔阳鲜于枢题其后而还之大徳辛丑冬至前一日也寛少喜考论吴中前辈尝阅黄文献公文集载袁静春先生墓志知其为吴人而尤以不得见其子孙为恨他日社学师袁以昭氏过予谈及其家世则静春乃其五世祖也又明日挟静春所寄鲜于太常防钱塘杂诗来示于是静春之子孙既得见之又得见其手迹而诗有怀吴中钱徳钧以下诸友之作又因得见前辈数人于一日间为欣幸久之吴寛
　　卷中有龚璛干文传贡奎陈方郑元祐柳贯姚安道黄溍明王璲吴讷十跋文繁不及备録
　　吾子行手迹【内诗五篇】
　　桃花乐府一章寄翼之
　　秦源春梦阳台晩风散惊红作秋苑闲隂碧树摇暖云茸苔罗水香氤氲蝶飞不湿烟锦路吴娥怨涩鸾阶步参差海羽双燕来依防石舞潇湘回
　　古诗一首送翼之回吴
　　防子动归思南风起秋声我亦当此时相送难为情交朋尚如斯况尔怀父兄三吴亦邻邦一水非逺程君还姑苏台我留鳯凰城两地各相望驰心互奔倾流光若頽波彼此即寓萍浮世苦离散辗转百虑萦何能慰予怀握手徒营营
　　次韵谢钱翼之
　　笔翰西台妙文章五鳯楼美才须比玉直道岂如钩吴苑辞春色江风散旅愁吾庐正萧飒二仲得羊求
　　菌耳徧沃野
　　菌耳徧沃野琼枝亦芬芳羣隂掩其茨谁复知尔良我愿得此草移根植崇冈闲攀紫金蕤挹露晞朝阳服食换緑髓轻举过紫皇招携三辰游与之同辉光
　　与邻寓人隔屋对月夜话
　　御寇连墙屋神交得谢瞻【谢有隔屋夜语事】偶逢吾所契共语夜当檐防禄终何补良才尚此淹凭君纵论未怪发幽潜
　　右故人吾子行手迹十二纸皆前后得之于书夹所藏复恐散落集而存之其为人见石塘胡先生所为墓铭兹不书后三十年为至正五年己卯九月九日江邨民钱良佑识
　　仇山邨七言诗卷【行书】
　　我本迂疎落拓人满头霜雪满怀春登山有屐身恒健挂壁无趣更真往嵗效官殊漫浪老来学佛离贪嗔却怜卫鹤齐鸡辈空费心机不庇身
　　野鹤清髙六翮轻孤云万里去防防汉科合应茂才举唐士曽书遗教经好趁江南诸老在尽看蓟北众山青锦衣归日春风满期醉沙隄双玉缾
　　懒学羊裘汉子陵亦非解印晋渊明好山好水恒相对浮利浮名不愿争诗酒每寻朋友共田园都付子孙耕野心直与闲云似却笑孤云出岫轻
　　末俗由来不贵儒愚夫愚妇恣揶揄束书合向山林隠絶迹莫登名利涂膝上有孙贫亦乐门前无债醉如愚咸平处士真堪羡死守梅花住里湖
　　宦海漂流四十年老来黙黙守吾艰危颇得文章力嫁娶各随儿女縁白饭充肠聊当肉好书到手不论钱闲心懒作邯郸梦乐取南一枕眠
　　笔砚生涯独善身一区花竹四时春无求莫问朝廷事有耻难交市井人外乌衣飞下上前绛蕊结轮囷鉴如居士东邻住肯借霜毫为冩真
　　难得心交左伯桃亦无善相九方臯而今贱子多儒误自古山人索价髙众鹊岂能知鹄志一鸡何足用牛刀独醒独醉俱堪乐妙理依然有浊醪
　　倦防懒着小乌巾短发丝丝白满簮信手拈书聊慰眼转头忘事太无心笑他杜老频看镜爱我昭文不鼓琴喜有山林方外友时携佳纸索新吟
　　北风雨后忽南风顷刻开晴又转东后土未干偏有恨漏天难补愧无功小楼兀坐思猿鹤好客相逢避燕鸿壁上墨兰香可掬令人长忆所南翁
　　豪气年来渐扫除箪瓢自乐守臞儒江头尽醉唐朝士泽畔行吟楚大夫万里鲲鹏何必羡一官虮虱不如无葛巾草屦从人笑莫问青衫囗叶枯
　　士赡上人习定好修与予晦翁笑隠长老三世交矣求予斐章遂信手冩七言十首塞白上人其为我佛前懴悔绮语业至治元年九日山村老友仇逺书扵北桥躬行斋
