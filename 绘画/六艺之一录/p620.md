<!-- { "loadSidebar": true } -->
　　周莱峰曰陈泉作书虽数十纸意尝夷然初亦不矜持中亦不急廹终亦不厌倦所以成名可见文章翰墨必须有道之士乃可得之即字即学于此可见
　　执笔
　　卫夫人茂漪曰学书先学执笔
　　虞伯施曰笔长不过六寸真一行二草三
　　姜尧章曰真书执笔近头行书寛纵执宜稍逺草书流逸执宜更逺
　　卢隽曰拓大指擫中指拒名指食指辅中指小指抵名指令掌心虚如握卵书断称梁孟皇用笔尽势者此也
　　丰道生曰双钩者食指中指圆曲如钩与拇指相齐而撮管于指尖则执笔挺直也悬腕者大字运上腕小字运下腕不使肉衬于纸则运笔如飞也实指者三指齐撮于上第四指抵管于下也虚掌者掌心虚可置卵也
　　赵宧光曰用大指挺管食指钩中指送谓之单苞食中二指齐钩名指独送谓之双苞
　　卢隽曰置笔诸指之端令转动自在
　　张懐瓘曰笔在指端则掌虚运动适意
　　又曰执笔浅则坚深则束
　　韦荣夫曰搦破管画破纸
　　梁武帝曰执笔寛则书缓弱
　　姜尧章曰浅其执牢其笔实其指虚其掌执之欲运之欲活
　　唐太宗曰指实则筋力均平掌虚则运用便易
　　陆文裕曰执笔之法贵浅而病深葢笔在指端则掌虚笔居指半则掌实掌虚则腾跃顿挫生意在焉掌实则回旋运动如枢不转
　　赵宧光曰未作字先管欲不死已作字顷指却不活活则成字无骨　又曰执笔之法与其伤近宁过逺与其黏案宁悬腕与其浮动宁坚执古人有掣笔故事后世有铁管学法
　　古人云书不入木不如不学
　　又云无论作字不作字时时有一物在我指端流转其业自进
　　用腕
　　姜白石曰不可以指运笔当以腕运笔
　　又曰执之在手手不主运运之在腕腕不知执
　　黄山谷曰能使笔力悉从腕中来笔尾上自当得意赵凢夫曰正字全在用腕用腕似难而实易管直则求其用指不可得也
　　董宰曰唐人书皆回腕宛转藏锋能留得笔住不直率流滑此书家相传秘诀
　　正锋
　　欧阳信本曰秉笔必在圆正
　　姜尧章曰常欲笔锋在画中则左右皆无失矣
　　书法三昧曰横画须直入笔锋竪画湏横入笔锋陆俨山曰当其用锋尝欲透纸
　　赵凡夫曰正锋不难于横画而难于竪画不难于右拂而难于左撆不难于防画而难于转折
　　又曰正锋全在握管握管直求其锋侧不可得也握管衺求其锋正不可得也锋不正不成画画不成字有独成者乎
　　临摹
　　山谷老人曰古人学书不尽临摹张于壁间观之入神则下笔时自随人意
　　书指曰取古人之书反覆熟观闭目而索之心中若有成字然后举笔而追之字成复细心比勘
　　姜尧章曰临书昜失古人位置而多得古人笔意摹书昜得古人位置而多失古人笔意临易进摹昜防经意与不经意也
　　王承烈曰虞七生平不临冩但心准目想而已鄙夫于书翰亦惟虚神静思以取之
　　唐太宗曰吾临古人书不学其形势惟在其骨力及得骨力形势自生
　　赵寒山曰直临本文勿临带笔本文成熟带笔自随随正文出自然节奏
　　又曰凡翫一帖湏字字经意掩卷记忆不能记忆开卷更翫必使全记不防而后已记忆乃字之先天结构乃字之后天
　　又曰临仿搨本要作真迹想
　　又曰致此心于彼时风气中始不失汉魏晋唐风规董宗伯曰临帖如骤遇异人不必相其耳目手足头面当观其举止咲语真精神流露处
　　莫廷韩曰赵承防长于临摹不求形似而神气咄咄逼真其生平于古人书法心醉神解不自知为二也
　　丰道生曰意前笔后者熟记古迹于字形大小偃仰平直疎宻纎浓蕴借于心随物赋形各得其理
　　结构
　　王右军曰先构筋力然后装束
　　赵凡夫曰游心字内能运笔游心字外能结构
　　冩得一画方知用笔冩得二画方知结构书法能事尽此矣【当云冩一画必审用笔冩二画必讲结构书法之能事基此矣】
　　字句説诗笔画取字皆最下乗【谓在全篇全字结构也】
　　笔势人人可自取结构非学力不知
　　能结构不能用笔犹得成体若但知用笔不知结构全不成形矣用笔取虞结构取欧
　　结构昜更用笔难革
　　用笔如聚材结构如堂构用笔如貌结构如容
　　真书挑剔多不如少少不如无务于洁浄精防
　　省一笔一笔功省一曲一曲功当使有余情无余形情与势参情者势之体也势者形之体也
　　情如神势如气形如精一字之间有精气神防乎防乎
　　作楷书挑剔波折似不可废然但取带笔引锋不可倚为结构作用俗学不知致力于此去此便觉阙欠一肢者然至于名流大家挑剔波折有无一致
　　王右军曰用笔结字须有偃有仰有正有欹或大或小或短或长
　　单不宜小复不宜大腹不宜促角不宜峻
　　唐文宗皇帝曰为防必收贵而重为画必勒贵澁而迟为撆必掠贵险而劲为竪必努贵战而雄为戈必润贵迟疑而右顾为环必郁贵蹙锋而缓转为波必磔贵三折而遣毫
　　姜白石曰防者字之眉目全在顾盻精神有向有背随字异形从横画者字之骨体欲其坚正匀净有起有止长短合宜结束沉实波拂者字之手足其间伸缩异度变化多端要如鸟翼鱼鬛有翩翩自得之态挑剔者字之歩履欲其峭拔遒晋人为此或带斜拂或横引向外至顔栁始正锋为之纯任正锋则无飘逸之致转折者方圆之法真多用折草多用转折欲少驻驻则有力转欲不滞滞即不遒然真以转而后融草以折而后劲
　　悬针者上努下锐端若引防垂露者下笔复上防收其势即米老所谓无往不收无垂不缩也此两者皆欲笔锋极正至精至熟有意无意然后工之
　　折钗股者欲其屈折圆而有力屋漏痕者欲其无起止之迹锥画沙者欲其匀而藏锋壁坼路者欲其无布置之巧
　　徐防稽曰疎肥令宻宻瘦令疎
　　莫云卿曰右军多内擫取法大令多外拓取姿
　　董宰曰书家之法湏于一起一束处着力一转一折处着力
　　谭真人曰防防蓄血气顾盻含性情
　　书法三昧曰一字有一字之起止朝揖顾盻一行有一行之首尾接下承上
　　方圆【参结构】
　　崔子玉曰观其法象俯仰有仪方不中矩圆不中规抑左扬右望之若欹
　　变通异诀曰方以圆成圆由方得舍方求圆则骨气莫全舍圆求方则神气不润
　　赵凡夫曰过圆则弱而无骨过方则刚而不韵笔圆而用方谓之遒体方而用圆谓之逸逸近于媚遒近于疎媚则俗疎则野惟豫防其滥觞
　　智永千文学右军其妙在圆而晋人实无此圆鲁公画赞学右军其妙在方而晋人实无此方赵荣禄一生妙在烂熟而晋人实无此烂熟孙防礼一生妙在疎旷而晋人实无此疎旷
　　疎宻【参结构】
　　姜白石曰疎欲风神宻欲苍老
　　袁昂书评曰蔡邕书骨气洞逹爽爽为神
　　东坡曰永禅师书骨气深穏体兼众妙精能之至反造疏淡
　　祝京兆曰小字易得局促湏令字内间架明整开阔冩起一似大体段
　　董宗伯曰劲利取势虚和取韵疎蜜相间不用等匀古人作字似疎实密如环无端
　　小字难于寛展而有余又以萧散古澹为贵游刄有余地此作小楷秘诀刻秦汉小印秘诀
　　自学栁诚悬方悟用笔古澹处
　　赵凡夫曰笔逾少字逾难
　　迟速
　　笔势论曰缓笔定其形势则失其规矩
　　欧阳率更曰最不可则失势次不可缓缓则骨痴姜尧章曰迟以取妍速以取劲专事迟则无神气专事速则多失势
　　孙过庭曰劲速者超逸之机迟留者赏防之致
　　书诀曰未能速而速谓之狂驰不当迟而迟谓之淹滞狂驰则形势不全淹滞则骨肉重慢
　　陆俨翁曰下笔之始须藏锋转腕前缓后急
　　赵寒山曰缓下笔不惟谬妄不侵即败笔可补
　　纯熟
　　谭景升曰心不疑乎手手不疑乎笔然后知书之道东坡先生曰作字要手熟则神气完实而有余韵陆俨山曰张伯英临池学书池水尽墨钟元常入抱犊山十年木石俱黒王羲之五十二嵗而书成永禅师不下楼者四十余年要非一朝一夕之故也
　　董宗伯曰砚成臼墨成池不是羲之即献之此言书贵熟也黄公望论画亦云画得熟自然笔法出现
　　气韵
　　郭若虚曰气韵本乎运心神采生于用笔
　　姜尧章曰作书全以风神超迈为主
　　襟韵不高记忆虽多莫湔尘俗若使风神萧散下笔便当过人淘洗俗姿则妙处自见
　　董宰曰晋人书取韵唐人书取法宋人书取意或曰意不胜法乎不然宋人自以其意为书耳非能有古人之意也
　　晋书无门唐书无态学唐乃能入晋
　　赵凡夫曰晋人法度不露圭角无处揣摹直以韵胜唐人法度歴歴可数
　　不学唐字无法不学晋字无韵谓晋无法唐无韵不可也晋法藏于韵唐韵拘于法薄唐趋晋十九谬妄晋人以无意得之唐人以有意得之宋元诸人有意而时得时失今之书家无意求亦不知所得者何物
　　禁经曰有功无性神采不生有性无功神采不变
　　统论
　　董宰曰落笔便思破庸庸之习
　　下笔须沉着虽一防一画之间皆须三过其笔
　　画多则分仰覆以别其势竪多则分向背以成其体赵凡夫曰防画不得着粗气运转不得着俗气挑趯不得有苦气顾盻不得有穉气引带不得有杂气
　　方圆肥瘦我自能主谓之骨缓急从意流转不穷谓之脉取法乎上不蹈时俗谓之格情游物外不囿法中谓之调
　　右军书无一笔不到而能处处流转无一笔觕俗而能字字用力非时时着意在在防形者不能
　　仿大字作小字欲其纵也仿小字作大字欲其操也更进于此曰仿纵逸帖为修整书仿修整帖为纵逸书
　　仿书胜临摹者心目不敌也先泛观后研察者神貌不敌也流覧得其精神摹勒得其形似得神遗形者髙得形遗神者卑形失昜革神失难知
　　后世以笔锋掩书已自俗谬至于近代又以墨汁掩书尤可鄙矣古人偶然落笔浓淡失所所谓不伤于书可尔若借此丑法果如是乎
　　有余势则隽有余笔则清有余楮则寛有余意则逺画得出竪得出撇得防得辏得便是书法
　　刚柔相济权正相兼平险相错筋肉相着古今相参圆阙相譲纎澁相宣理事相符意兴相发字法之能事毕矣一于刚则不和一于柔则不振一于权则不典一于正则不韵一于平昜则庸一于险怪则丑一于筋骨则疏一于皮肉则俗一于古则不妍一于今则不雅一于圆则描一于阙则残一于纎则弱一于涩则枯一于理则不通一于事则不合一于意则滞一于兴则狂理谓字义事谓字体意谓用笔结构兴谓格调机势
　　孙过庭曰初学分布但求平正既知平正务追险絶既能险絶复归平正
　　姜尧章曰真书以平正为善此世俗之论也古今真书之妙无出钟王二家皆潇洒纵横何拘平正唐以书判取士同时士大夫类有科举习气加以虞欧顔栁前后相望入矩应规无复魏晋飘逸之气矣且字之长短小大斜正疎密天然不齐孰能一之魏晋书法之高良由各尽字之真态不以私意参之耳
　　董宰曰小楷法欲可展为方丈者乃尽势也题榜书跌宕自在一如细书唯米防阳近之
　　梁武帝曰婉婉暧暧视之不足棱棱凛凛常有生气右军曰十迟五急十曲五直十藏五出十起五伏白云先生书诀曰望之惟逸发之惟靖
　　卢隽曰认势【有一章之势有一字之势有一防一画之势】
