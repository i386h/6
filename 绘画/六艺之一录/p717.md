<!-- { "loadSidebar": true } -->
　　南宫夲学顔后自成一家于侧掠拿趯动遵古法度无一笔妄作【洞天清録】
　　米南宫跅不羁之士喜为崖异卓鸷惊世骇俗之行故其书亦类其人超逸絶尘不践陈迹每出新意于法度之中而絶出笔墨畦径之外真一代之竒迹也绍兴天子访求其书始贵重于天下而元章骨已朽矣壬午岁十月朔孙觌书【式古堂书画彚攷】
　　吾尝疑米元章用笔妙一时而所藏书真伪相半元祐四年六月十二日与张致平同过元章致平谓吾尝见公亲发锁两手捉书去人丈余近辄掣去手元章笑遂出二王长史懐素辈十许帖子然后知平时所出皆苟以适众目而已【东坡志林】
　　子瞻自海外归与元章书云岭海八年亲友旷絶亦未尝关念但念吾元章迈徃凌云之气清雄絶俗之文超妙入神之字何时见之以洗我积年瘴毒耶元章答云更有知不尽防脩杨许之业为帝宸碧落之防异时相见乃知也其高自标置如此【苏米遗事】
　　米南宫书自得于天资然自少至老笔未尝停有以纸饷之者不问多寡入手即书至尽乃已元祐末米知雍丘县苏子瞻自扬州召还乃具饭邀之既至则对设长案各以精笔佳墨纸三百列其上而置馔其旁子瞻见之大笑就坐毎酒一行即伸纸共作字以二小史磨墨防不能供薄暮酒行既终亦尽乃更相易携去俱自以为平日书莫及也【石林避暑録】
　　婢之婢世谓之重台评书者谓羊欣书似婢学夫人米芾学欣书故高宗谓米字为重台【王仲晖雪舟脞语】米元章书画竒絶从人借古夲自临搨临竟并与真夲还其家令自择其一而其家不能辨也以此得人古书画甚多【韵语阳秋】
　　徽宗尝命米芾以两韵诗草书御屏次韵乃押中字行笔自上至下其直如线上称赏曰名下无虗士芾即取所用砚入懐墨汁淋漓奏曰砚经臣下用不敢复进御臣敢拜赐又一日回人书亲旧有密于窗隙窥其写至芾再拜即放笔于案整襟端下两拜【周辉清波杂志】
　　刘后村集云米元章有帖云老弟山林集多于眉阳集然不袭古人一句子瞻南还与之説茫然叹乆之以叹渠偷也戏防二首　大令云亡笔不传世无行草已千年偶然遗下鹅羣帖生出杨风与米颠　二集一传一不传可能寳晋胜坡仙苏郎不醉常如醉米老真颠却辨颠世传米老有辨颠帖【式古堂书画彚攷】赵孟坚云黄鲁直书遒媚米元章书俊防薛道祖书温润徐防稽之浊在跛偃李北海之浊在欹斜跛偃之流而误我坡公欹斜之流而为元章父子矣【同上】
　　米无正书真行者为正书生平自负小楷不肯多写余得李伯时西园雅集圗有米南宫蝇头题后甚得兰亭笔意【画禅室随笔】
　　张谦藏米南宫帖十二册各以类次如手东家书诗文分四类上有阅古珍玩大印乃韩侂胄之故物也【书画舫】
　　南宫之书资学兼到故能楷法追唐行草入晋一时名贤如李蔡苏黄皆莫能及乃至诮顔桞贬旭素则过矣近日项穆徳纯纂书法雅言放斥苏米极意诋訾之当是口业报邪卒不能掩其美也【书画舫】
　　海岳翁防张旭书公孙大娘舞剑帖黄素书小楷精絶惜舞剑帖不存止存米跋耳【同上】

　　六艺之一録卷三百四十四
<子部,艺术类,书画之属,六艺之一录>
　　钦定四库全书
　　六艺之一録卷三百四十五　　钱唐倪涛撰
　　厯朝书谱
　　宋
　　苏辙
　　苏辙字子由年十九与兄轼同登进士科元祐六年拜尚书右丞进门下侍郎崇宁中筑室于许号颍濵遗老諡文定【宋史】
　　子由书瘦劲可喜反复观之当是捉笔甚急而腕着纸故少雍容耳【山谷集】
　　跋苏颍濵帖
　　苏氏兄弟平生大节在于临死生利害而不可夺其厚于报知已勇于疾非类则厯熈丰祐圣之变如一日而后知世之以文词知二苏者末也此际文书防凡八纸距今一百三十有四年一时风谊尤可想慕抚卷太息书而归之番阳张氏【鹤山题跋】
　　跋苏颍濵与顺老帖
　　子由每多疾病则学道宜多忧患则学佛宜尝坐党人两谪高安多与山林有道者语知其为排遣忧患者也顺老予时拜之又吾云庵贤之然流涕而书云【石门文字禅】
　　跋苏颍濵答曽君帖
　　予被召北上道出毘陵太守庐陵曽君望宏见访舟中出其所藏宋颍濵苏公帖一纸相阅盖颍濵归自岭表过庐陵与其上世司法公者帖中言温夫受知山谷移忠受知东坡司法之父兄也温夫名肃移忠名安止司法名安强父子兄弟当诸公放斥时不畏党祸礼见请益惟恐后宛然家风可想见也彼据高享大仇视忠贤挤扼下石惟恐不力者何人哉而好贤秉义乃出于地逺位下之人于此可观世变矣东坡字刻徧海内流传至今颍濵字少见于世殆专于文而不数数于此耶颍濵尝为徽之绩溪宰亲书诗刻尚存较此亦有不侔者岂以老壮而异耶太守君能寳之三百年余将俾其后人考观世好可谓贤子孙矣岂在书法哉【程篁墩集】
　　右颍濵先生答司法庐陵曽君安强书一通先生归自岭表道庐陵而北司法君兄弟见之且致书求教此先生之书所为答也书中称温夫之清高并及移忠之禾谱温夫讳肃尝举进士不第归而读书教子不复仕司法君之父也移忠讳安止登进士第为彭泽令尝着禾谱东坡先生读而喜之司法君之兄也父兄之贤如此司法君之贤盖有自矣然而三复此书而有感焉先生见忌于时宰台諌乗风排击逺窜瘴疠必死之乡当是时门生故吏皆畏党祸无敢进音问者而司法君廼能欵接无所顾诚哉所谓贤者也世之为士者勤学好问为利禄计耳一登第则视故所业若敝屣然其习至今犹然也司法君登第且有官矣而知王氏新学之非犹欲求益于先生不贤而能如是乎即此二事可见其卓乎不可及也司法君之裔孙望宏为刑部主事寳藏此书不啻崇磬离鼎然间持以示予请识之予既感曽氏之多贤而又喜其后裔趾羙承休不坠其家声也因识而归之【何乔新椒丘文集】
　　苏迈
　　苏迈轼长子善为文驾部员外郎【宋史】
　　东坡帖乃其子迈所作亦自可喜苏氏诸子源同异种种皆有过人防【姑溪集】
　　苏过
　　苏过字叔党轼第三子年十九以诗赋觧两浙轼迁儋耳独过侍之家颍昌营水竹数畆名小斜川自号斜川居士时称为小坡【宋史】
　　跋苏叔党帖
　　斜川侍坡翁至儋耳父子相对如霜松雪竹坚劲不摇而作诗结字乃尔润丽其襮顺里方者乎【鹤山集】王子敬童稚时作字行草已超故方引纸着腕右军从后掣其笔不获乃叹曰是儿他日名当大成予观叔党行草皆蝉蜕坟尘之类笔法通亚乃翁矣惜其早世不然庸讵不以此郎嫓子敬耶卲阳俭上人雨歇携此帖过访翛然如见父子角巾竹杖行小港榕林之下不胜清絶建炎二年三月十八日【石门文字禅】
　　苏叔党书黄山谷慈氏阁诗
　　右涪翁慈氏阁诗斜川居士苏过叔党书而翁又自题其后初翁作承天院防记朝廷谓其幸灾谤国以崇宁二年癸未谪宜州十二月十九日发鄂渚三年甲申二月二十一日过洞庭经潭衡至永州三月游太平寺登阁而赋是诗已而寓家于永独赴贬所五六月间至宜四年乙酉九月三十日而翁竟卒至若斜川随父文忠公谪海上则元符三年庚辰五月量移防州七月又移永州八月自防啓行十一月至英州既更赦度岭南还眀年为建中靖国元年辛巳五月至毘陵七月而文忠公殁遂营葬于汝州之郏城因家颍昌窃考斜川发防州日翁尚在戎州五月始复官十二月自戎过江安明年三月方出峡则斜川已将至毘陵及翁谪宜过永赋诗乃后斜川南还之四年仅逾一十八月而翁又殁矣不知何地相传为涪翁书此而翁又自题之耶闻见不广兼之老病多忘无以索知其故可愧也然濂见斜川书颇多此纸尤精采焕发却决为真迹无疑翁诗自注晩与曽公衮同登公衮南丰人名纡曽鲁公布之子时编置永州亦三年矣【宋学士集】
　　黄防安
　　黄防安庭坚弟喜作草携笔东西家动輙龙蛇满壁草圣之声欲满江西【山谷集】
　　黄乗
　　黄乗庭坚弟雅善小篆通六书之意下笔皆有依据【山谷集】
　　黄知命
　　黄知命庭坚弟学鲁公东西林碑隂字殊有一种风气作乐府长短句及小诗可传可玩【山谷集】
　　黄正叔
　　黄庭坚云吾宗正叔天资善书少时书帖竒丽行草下笔纵横皆得意予评其书以为絶伦而东莱王正叔以谓正叔书不从钟元常王逸少父子法度中来虽然中无一防俗气亦足以豪【山谷集】
　　黄正叔能书不惟得用笔之妙位置典型与韦诞先后【姑溪集】
　　跋黄正叔书
　　正叔高标清致虽在烈日尘埃中见其字想见其人清风飒然不召自至然其少所许可介防不挠独于鲁直委曲倾尽每见一语必手録故因其字所流传者多鲁直语正叔既病目废而鲁直死矣读之惨然流涕【姑溪题跋】
　　秦观
　　秦观字少游一字太虚扬州高邮人少豪儁见苏轼于徐为赋黄楼轼以为有屈宋才又介其诗于王安石安石亦谓清新似鲍谢登第调定海主簿蔡州教授元祐初苏轼以贤良方正荐于朝除国史院编修官绍圣初坐党籍出判杭州徙郴州徽宗立放还至藤州卒【宋史】
　　苏长公未识秦少防少防知公将过维扬作公笔语题壁公果不能辨大惊及见孙莘老出少游诗数百篇读之乃叹曰向书壁者必此郎也【坡公遗事】
　　少防诗字婉羙萧散如晋宋间人自有一种风气所乏者骨格尔然要是一时才者【梁溪集】
　　淮海専学钟王小楷姿媚遒劲可爱【洞天清録】
　　秦淮海书飘飘凌云之气见于觚牍【释居简北磵文集】秦少游盛年学书人多好之唯钱穆父以为俗后秦闻其语改度稍去俗气渐趋平淡然絶不为人知诚赝鼎易售也【清河书画舫】
　　跋秦少游草书
　　少游近日草书便有东晋风味作诗増竒丽乃知此人不可使间遂兼有百伎矣进伎而不进道则不可少游乃伎道两进也浮屠不三宿桑下东坡盖三宿矣去后仲修使君复念我邪庚辰八月二十七日合浦清乐轩【东坡题跋】
　　跋秦少防书
　　黄豫章秦淮海皆学顔平原真行豫章晚尤自称许淮海则退避不肯以书自名亦各行其志也嘉定改元四月己酉山隂陆防书【渭南集】
　　秦少防书黄庭经
　　秦少防小楷黄庭经在长洲黄氏质山公故物也其书于密中特姿媚飘逸较海岳临夲字形差硬可方驾云后有吴傅朋李泰发鲜于伯机康里子山四跋尾皆极賛羙之【书画舫】
　　秦太虚书古诗十九首
　　秦太虚楷书古诗十九首一卷系盛年笔妍媚动人今藏震泽王氏惜不及见之【书画舫】
　　秦少防诗余草藁卷
　　少防诗余草藁一卷楷行妙絶骎骎出黄豫章上子瞻评其书少防行草甚有东晋风味真知言哉丁巳八月获观妙迹漫书其尾张丑【书画舫】
　　张耒
　　张耒字文潜楚州淮隂人弱冠第进士试秘书省正字绍圣初以直龙圗阁知润州徽宗召为太常少卿仪观甚伟有雄才笔力絶健于骚词尤长【宋史】
　　张文潜书自有一种风气【攻媿集】
　　张耒草书飘逸可观【书史防要】
　　晁端有
　　晁端有字羙叔济州钜鹿人太子少傅迥孙工于诗【宋史】
