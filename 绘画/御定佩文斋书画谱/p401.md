<!-- { "loadSidebar": true } -->
　　自苍颉至程邈书皆僞史籀书传世者岐鼓耳今此书云扬州裴易德系字殊无三代体与其辞皆唐人笔也李斯书米云未知何人书仆案其文云田畴耕耨爲政朞月而致法令使父子爲邹鲁乃李阳氷篆王密所撰明州刺史河东裴公纪德碣中字也其碑略云惊逋复田畴辟敎以耕耨故爲政可朞月而致寛之则法令非行公之化夷俗爲邹鲁使父子长幼各得其宜此帖乃摹田畴等十八字爲斯书与碑中篆无铢黍差而米云未知何人书盖未尝见此碑耳【法帖刊误】
　　法帖第五卷有斯篆十八字米南宫云未知何人书黄秘书着法帖刊误云案其文乃李阳冰篆王密所撰明州刺史河东裴公纪德碣中字米云不知何人书盖未见此碑也挍书考古精确类此然秘书又云自苍颉至程邈书皆僞史籀书传后世者岐鼓耳今此书云扬州裴易德系字殊无三代体与其辞皆唐人笔亦爲未尽盖所为史籀书者即此碑额中字也乃碧落碑第二字唐字也阳冰最碧落碑故用之秘书以为扬字殆未考尔州琶惠三字皆在系即纪字之半但无易字疑以明字叠而成之特以大为小岂秘书却未考此碑之额邪若谓字无三代体与其辞皆唐人笔亦可爲精鉴矣建炎三年此邦兵燬最酷旧物絶无存者待制仇公得此碑于榛莽中重刻之而或毁焉仅存其额识者深惜之二卿李公以台省旧德来临政成多暇访得墨本新知繁昌县玉牒善潼素工小篆专以属之辇石其家临视摹刻漫者阙之以成此一段奇事使裴公之政阳冰之笔与公之名俱传又俾某书其后按东武赵明诚德父金石録此碣又有八分书者今不知所在矣二卿名景和九江人也【玫媿集】
　　凡称古文者皆仓颉遗法也古文虽非科斗书而世常谓之科斗者以其类科斗尔此帖题曰苍颉书而了不与科斗相类乃近大小二篆盖可疑也【淮海集】
　　鲁司寇仲尼书者吴季子墓铭也铭在季子墓上其字皆径尺余唐张从申记云旧本湮灭开元中宗命殷仲容摹搨其书以传至大厯中萧定又刻于石此小字者盖后人依效爲之者也欧阳文忠公谓孔子平生未尝至吴以史记世家考之其历聘诸侯南不逾楚推其岁月踨迹未尝过吴不得亲铭季子之墓又其字特大非古简牍所容然则季子墓铭其眞者犹疑非仲尼书又况依仿爲之者欤【同上】
　　史籀之迹惟岐阳石鼓文李斯之书惟泰山诏爲眞迹二世诏峄山之碑近世传者出于徐常侍夏英公家自唐封演已疑非眞杜甫直谓野火焚枣木传刻尔不知此谓史籀李斯二帖者何从得之也今汉碑在者皆隶字而程邈此帖乃是小楷观其气象岂敢遂信以为秦人书【同上】
　　程邈在秦云阳狱作隶字乃今汉碑中字是也有此隶方生今正书不应邈已作之【法帖刊误】
　　宋儋唐明皇时人学钟书但作侧戾殊失天势王着録此书不知乃唐士意爲逺古人故与斯邈并列其误至此儋有嵩山圭禅师等碑传于世字亦不甚工【同上】宋儋笔墨精劲但文词芜秽不足发其书【山谷集】此书妄庸人传作衞夫人耳晋人岂尔恶邪【东坡集】衞夫人书旣不甚工语意鄙俗而云奉勅敕字从力馆字从舎皆流俗所为耳【同上】
　　刘泾倅莫王贻永侍中孙爲守得摹帖一卷乃胄曹参军李怀琳伪作七贤帖又有李氏衞帖云衞稽首和南近奉敇写急就章遂不得与师书耳但衞不能拔赏随世所学规摹钟繇遂多歴年二十着诗论草隶通解不敢上呈衞有一弟子王逸少甚能学衞眞书咄咄逼人笔势洞精字体遒媚师可诣晋尚书馆书耳仰凭至鉴大不可言弟子李氏衞和南此帖比今阁帖字亦多亦其所撰也次无名帖次郗超帖亦摹在阁帖中次陆机衞恒帖衞亦摹入阁帖也皆贞观间一种伪好物【米芾书史】
　　衞夫人帖盖唐初李怀琳作事见窦臮述书赋如续帖中嵇康絶交书世传七贤帖皆怀琳僞迹也此与师帖尤疎缪按梁萧子云答武帝敕云臣昔不能拔赏随时所贵规摹子敬多歴年所年二十六着晋史至二王列传欲作论草隶法言不尽意遂不能成十许年始见敕旨论书一卷商略笔状洞彻字体始变子敬全范元常逮尔以来自觉功进此僞帖云但衞随世所学规摹钟繇遂歴多载年二十着诗论草隶又云笔势洞精字体遒媚皆窃取子云啓中语欲小改之遂失其句读今世髙识岂无何不悟此又衞夫人乃晋李矩妻李充母名铄字茂猗旣与师书自当著名不但称夫族及姓也以数事考之其僞不疑又前辈论此帖以其敕字从力馆从舎爲僞未中其病盖自二王以来譌字甚多陈爲阵策爲防皆二王辈自制不可据此定眞伪也【法帖刊误】隋诏书中敬字缺其波盖淳化中摹此书时特省去避讳耳或指此目为伪帖非也梁武帝书评乃命袁昂作者其答啓云奉勅遣臣评古今书臣愚短岂敢辄量江海但天旨诿臣斟酌是非谨品字法如前此云梁武评书误矣袁昂不以书名而评裁诸家曲尽笔势然论者以其评张芝书云如汉武道凭虚欲仙则欲仙而已至况薄绍之书乃云如仙人啸树则眞仙也爲比拟失伦此亦一病也写此者字法局束天然太少疑非智果书果号得右军骨借誉浮其实亦不至尔【同上】
　　黄长睿疑智果书不眞此不习南朝书法也【冯班钝吟杂録】
　　何氏书若云何人耳或以爲何姓非也米以二帖为欧阳率更书良是【法帖刊误】
　　蔡琰胡笳引自书十八章极可观不谓流俗仅余两句【山谷集】
　　敬祖鄱阳二帖大令部中已有此重出耳敬祖王导子武冈侯协也与大令不同时恐非其书【法帖刊误】孤不度德量力与亮白董卓以来二帖皆诸葛传中与昭烈问答语有一段孙权据有江东以下与此文相接误寘第十卷王大令部中皆章草书虽字画大小微异而笔势若一大是全写亮传首语此文虽出亮言亦史家润色之又中云亮曰亦史家所记米遂谓亮书差千里矣仆谓此帖当是逸少书盖与此公章草豹奴帖笔法同【同上】
　　右帖四前二具载王献之帖中后二帖亦与献之笔法同【法帖释文】
　　移屋有意适闲旷二帖眞羊中散书与唐薛邕家所畜笔精帖字势同与法帖本部中三月六日帖殊不类彼六日帖乃僞也笔精帖眞羊公得意书或以为逸少则过矣【法帖刊误】
　　第五卷爲苍颉夏禹孔子史籀李斯程邈宋儋卫夫人古法帖随朝帖智果梁武帝评书及何氏二帖蔡琰一帖张旭晚后得足下二帖无名氏移屋及意适二帖着亦以时代错杂眞僞难辨故别爲一本耳颉文科斗祝融峰神禹碑絶无此法至史籀皆伪作无疑黄长睿谓李斯田畴一帖乃李阳冰明州刺史裴君纪德碑语其字体亦当尔谓程邈所作隶书今汉碑中字此爲伪搆果也宋儋开皇中人仕至校书郎窦评其祖钟而体流着亦不晓邪智果书梁武帝评乃袁昂疏有梁武帝答诏耳书辞不同者深山道士帖爲柳产疏为袁崧舞女仙人爲萧思话疏为薄绍之龙跳虎卧帖爲梁鹄疏爲韦诞疏不载王右军评辞及遗李鎭东程旷平桓范惟均孔琳之帖不载孟光禄何者爲正耳吾尝怪其訾子敬薄伯英以爲未当何氏者长睿谓为不知何氏以爲欧阳率更亦以其书法近之耳敬祖一帖以爲子敬语法俱似之或是好事者摹其书若圣敎序之类孤不度德二帖极与子敬帖中章草相同而差小移屋二行及意适帖俱絶佳后有羊欣二字是欣书也【弇州山人藁】
　　第六王防稽书上
　　适得书　知欲　差凉　比奉对　兄灵伏想防宰相无恙时　又不能　疾不退　夫人　想大小知足下连不快【智永】　小佳　是月也　吾昨得【张旭】追寻【子敬】　疾患　二十日　余可耳　定登
　　右不注出者皆伪【米芾法帖题跋】
　　自适得书至慰驰疎【或作竦】耳中闻【疑当作间】诸帖除穆松及秋中二帖差似逸少书余并近世不工书者僞作耳非特笔无晋韵又宅上静眠过此如命等乃今流俗语不待观笔迹已可辨之【法帖刊误】
　　酸感至比加【一作和】下及宰相幷噉豆鼠伏想防等亦伪作盖以逸少别帖垂三十年比加下防等语厠其间或云宰相安和帖乃郗愔书谓宰相者简文作相王时也殷生者殷浩也然此或是书郗愔帖语耳而结字实近世人僞作愔书自与逸少早年抗衡而此帖了无晋韵其非审矣【同上】
　　宰相安和殷生无恙宰相当是简文帝殷生即浩也邪【东坡集】
　　此卷有云伯赵鸣而戒晨爽鸠习而扬武此张说送贾至文也乃知法帖中眞僞相半【同上】
　　王羲之饯行帖自成旅以从至开祖字当是虞永兴少年时书【山谷集】
　　鲤鱼帖敬字行成帖殷字皆缺语在第五章夫人及蔡家二帖亦后人依放贾曽送张说赴朔方序中云备官而行成旅比从下云有诏具僚爰开祖宴且申后命宠以蕃锡此卷有此文自行字上祖字下皆亡之而作草书多不缀属当是集逸少书写此序耳先辈以爲张说送贾至文非也米亦以自是月下爲伪殊不知自行成下已僞盖此帖失其首尾而米未尝考贾曽文也【法帖刊误】
　　王羲之阔别帖阔别以下七行当是永禅师得意书也【山谷集】
　　阔别稍乆眷与时长帖末云遇信忽遽万不一陈字旣甚恶而笔语乃尔非逸少书无疑吾昨得一日一起帖米以爲张长史书有之但米论书多以草字差大者爲非二王书一槩求之理恐未竟【法帖刊误】
　　追寻帖米以爲大令书非也字势圜紧旣非献之体而中云吾老矣余愿未尽惟在子辈耳案大令寿四十三初无后嗣与此不合又法书要録逸少帖内有此语固宜在此卷【同上】
　　不得临川问帖亦非逸少书庾子嵩非同时人也朱处仁帖在十七帖间其中有云徃得其书信遂不取答谓昔尝得其书而信人竟不取报书耳而世俗遂误读爲徃得其书信殊不知信者乃使人也自连下语非若今之谓书信也第一篇晋武帖中已详辨之【同上】
　　二十日以下二帖结体虽疎词笔皆有王氏风气殆是唐人纵笔临放非摹搨也【同上】
　　第六卷爲右军书米元章黄长睿谓适得书至慰驰竦耳皆近世不工书者僞作中间结体小疎韵度落凡时或有之谓尽伪作则吾不敢惟殷生帖法浅促爲不得眞耳然亦非郗愔书也庾子嵩逸少伯父行今称子嵩似亦无害彦国老不得尔晋人固字其父况他人乎昔人谓右军内擫大令外拓此大凡也元章诸君子泥之故右军笔稍大者涉放者皆定其非眞迹【弇州山人藁】
　　第七王防稽书中
　　初月二日　足下时事　吾怪足下　前从洛十月七日【集成】当力　承足下【子敬】荀侯　足下家极知仆近修小园
　　右不注出皆伪【米芾法帖题跋】
　　知足下故羸疾而冒暑逺涉而失一笔冒多一笔古帖或不可读类皆如此【山谷集】
