<!-- { "loadSidebar": true } -->
　　彭果【明皇时人】唐左右卫大将军卫尉正卿卞国公赠羽林大将军泉君碑开元十五年彭果书【金石略】
　　王大悦
　　王大悦【明皇时人】唐易州云居寺石浮屠碑开元十五年太原王大恱撰并书【燕都游览志】
　　冯昊仙
　　冯昊仙【明皇时人】唐下博令许君徳政颂开元十六年王懐恵撰冯昊仙书【金石録】
　　贾彦璿
　　贾彦璿【明皇时人】唐薛王府典军李无虑墓志贾彦璿撰并书【金石録】
　　明干节
　　明干节【明皇时人】唐佛防禅师塔铭后序开元十八年李湜撰明干节行书【金石録】
　　赵含章
　　赵含章【明皇时人】唐游击将军薛侯碑开元十八年赵含章撰并行书【金石録】
　　房自谦
　　房自谦【明皇时人】唐老子庙碑开元十八年于孺卿撰房自谦正书【金石録】
　　栁令誉
　　栁令誉【明皇时人】唐东方朔碑桞令誉撰并行书【金石録】
　　卢规
　　卢规【明皇时人】唐立汉光武皇帝碑开元十九年李云撰卢规行书【金石録】
　　潘翽
　　潘翽【明皇时人】唐使者征祥记开元二十年潘翽撰并正书【金石録】
　　房鳯文
　　房鳯文【明皇时人】唐北岳真君碑开元二十年房鳯文八分书【金石録】
　　吕献臣
　　吕献臣【明皇时人】唐元皇帝庙额碑开元二十年敬抱忠撰吕献臣八分书【金石録】
　　贺遂回
　　贺遂回【明皇时人】唐源公石幢记开元二十一年封利建撰贺遂回八分书【金石録】
　　郑铉
　　郑铉【明皇时人】唐老子庙碑开元二十二年崔季友撰郑铉正书【金石録】
　　郑琏
　　郑琏【明皇时人】唐五羖大夫碣铭开元二十三年郑琏正书【金石録】
　　卢自劝
　　卢自劝【明皇时人】唐相州刺史侯莫陈渉墓志铭开元二十三年郑同升撰卢自劝正书【金石録】
　　朱瑗
　　朱瑗【明皇时人】唐馆陶令徐君遗爱颂开元二十四年张孚撰朱瑗八分书【金石録】
　　党抚
　　党抚【明皇时人】唐崔禹传开元二十五年权倕撰党抚八分书【金石録】
　　陈瓌
　　陈瓌【明皇时人】唐智逺律师塔铭开元二十五年啖彦珍撰陈瓌行书【金石録】
　　韦崇训
　　韦崇训【明皇时人】唐八马坊碑开元二十五年郗昂撰韦崇训行书【金石録】
　　何荣光
　　何荣光【明皇时人】唐大行禅师义训开元二十五年何荣光行书【金石録】
　　管卿
　　管卿【明皇时人】唐益州大千秋观碑开元二十六年李邕撰管卿行书【金石録】
　　王子言
　　王子言【明皇时人】唐任城县桥亭记开元二十六年游芳撰王子言八分书【金石録】
　　戴崿
　　戴崿【明皇时人】唐江州刺史戴希谦墓志开元二十六年从子休璇撰次子崿八分书【金石録】
　　郭瓘
　　郭瓘【明皇时人】唐李适之清徳颂开元二十七年萧诚行书碑隂记吕岩説撰郭瓘正书【金石録】
　　刘景亷
　　刘景亷【明皇时人】唐孝经双石台碑开元二十七年杨谏撰刘景亷八分书【金石録】
　　崔黄中
　　崔黄中【明皇时人】唐薛仅善政颂开元二十七年徐季鸰文崔黄中行书【金石録】
　　胡秀
　　胡秀【明皇时人】唐内常侍赵泰宗碑开元二十八年男尚客撰胡秀八分书【金石録】
　　邬繇
　　邬繇【明皇时人】唐吏部尚书杨仲昌碑开元二十八年席豫撰邬繇行书并篆【金石録】
　　王守泰
　　王守泰【明皇时人】唐云居寺山顶石浮图后记开元二十八年莫州吏部常选王守泰行书【金石文字记】
　　刘安
　　刘安【明皇时人】唐瀛州刺史王公碑开元二十九年刘安书【金石略】
　　卢全嗣
　　卢全嗣【明皇时人】唐房州刺史卢府君碑【按宰相世系表云卢全操房州刺史卢重从兄弟】弟全嗣文并书【金石略】
　　张旭
　　张旭【米芾书史云字伯髙】苏州呉人嗜酒毎大醉呼叫狂走乃下笔或以头濡墨而书既醒自视以为神不可复得也世呼张颠初仕为常熟尉有老人陈牒求判宿昔又来旭怒其烦责之老人曰观公笔竒妙欲以藏家尔旭因问所藏尽出其父书旭视之天下竒笔也自是尽其法旭自言始见公主担夫争道又闻鼔吹而得笔法意观倡公孙舞劒器得其神后人论书欧虞褚陆皆有异论至旭无非短者传其法惟崔邈顔真卿云文宗时诏以李白歌诗裴旻劒舞张旭草书为三絶【唐书本传】
　　张旭草书为世所重有人家贫因卜旭为邻数四致简于旭得其报章遂鬻于市后获富足焉【金壶记】
　　张颠以善草得名余曽见小楷乐毅虞褚之流【歴代名画记】
　　唐郎官石记张旭书旭以草书知名此字真楷可爱【集古録】
　　后汉崔子玉歴钟王以下传授至于永禅师而至张旭始八法次演五势更备九用【韩方明授笔要説】陆彦逺传父书法以传张旭旭彦逺之甥也【书史会要】旭之传法盖多其人若韩太傅滉徐吏部浩顔鲁公真卿魏仲犀又传清河崔邈【卢擕临池妙诀】
　　魏仲犀
　　魏仲犀【襄阳太守见资治通鉴】师张旭【书史防要】
　　裴儆
　　裴儆字九思绛州闻喜人官左金吾将军諡曰成【唐书宰相世系表】
　　顔真卿问裴儆足下师敬长史有何所得曰亦尝请论笔法惟言倍加工学临写书法当自悟耳【顔真卿述张长史笔法】
　　蒋陆
　　蒋陆【明皇时人】张旭之法又传蒋陆【卢擕临池妙诀】
　　贺知章
　　贺知章字季真【金壶记云字维摩】越州永兴人性旷夷善谈说擢进士超拔羣类科开元中集贤院学士迁秘书监弃官徒歩归乡里知章晩节尤诞放遨嬉里巷自号四明狂客秘书外监每醉辄属辞笔不停书咸有可观善草隶好事者具笔研从之意有所惬不复拒然纸才十数字世传以为寳天寳初请为道士肃宗赠礼部尚书【唐书本传】
　　知章每兴酣命笔好书大字或三百言或五百言诗笔唯命问有几纸报十纸纸尽语亦尽二十纸三十纸纸尽语亦尽忽有好处与造化相争非人工所到也【述书赋注】
　　贺知章尝与张旭游于人间凡见人家防馆好墙壁及屏幛忽忘机兴发落笔数行如虫篆鸟飞虽古之张索不如也【施宿防稽志】
　　秘书省有贺监知章草书诗笔力遒健风尚髙逺【温飞卿集】
　　李阳冰
　　李阳冰【宣和书谱云字少温】赵郡人【宰相世系表云阳冰将作少监】阳冰兄弟五人皆负词学工于小篆初师李斯峄山碑后见仲尼呉季札墓志便变化开阖如虎如龙劲利豪爽风行雨集文字之本悉在心胷识者谓之仓颉后身【述书赋注】李阳冰善小篆自言斯翁之后直至小生曹喜蔡邕不足言也【李肇唐国史补】
　　李阳冰尤精书学其豪骏墨劲当时人谓之曰笔虎【金壶记】
　　阳冰雅好书石鲁公之碑阳冰多题其额尝贻书李大夫愿刻石作篆备书六经立于明堂号曰大唐石经志不克就舒元舆尝得阳冰真迹在六幅素上见虫蚀鸟歩痕迹若屈铁石陷入屋壁赞曰斯去千年冰生唐时冰复去矣后来者谁后千年有人谁能待之后千年无人篆止于斯【墨池编】
　　唐碧落碑字法竒古李阳冰于书未尝许人至爱其书寝卧其下数日不能去【广川书跋】
　　阳冰在肃宗朝所书是时年尚少故字画差疎痩至大歴以后诸碑皆莫年所篆笔法愈淳劲【金石録】
　　唐翰林禁经八卷李阳冰撰论书势笔法所禁因以名书【郡斋读书志】
　　阳冰推原字学尝作笔法论以别其画【宣和书谱】张旭传之李阳冰阳冰传徐浩顔真卿邬彤韦玩崔邈【王圻三才图会】
　　李腾
　　李腾阳冰从子【宰相世系表云隰州刺史】説文字源一卷【唐书艺文志】
　　赵郡李阳冰神假篆法上邻李斯时人获之悉藏箧笥大歴中篆故李司徒新驿记于东防之门右笔法古淡识者宗师犹子检校祠部员外郎腾能嗣其业躭毎叹隶书转讹难究会意篆体如正方辨发源小学中独许慎说文最为首出因请腾继世父之妙书坯山之石借其久垂示将来兹【贾躭说文字源序】
　　韦玩
　　韦玩师张旭【书史会要】
　　昔蔡邕而下各有师授逮于张旭其书分派蔡有邻法为篆顔清臣徐季海守旧法而真行尽合于古之作者至韦玩崔邈授其法而絶矣【广川书跋】
　　崔邈
　　崔邈清河人【蔡希综谓之崔长史】邈论书云山川草木反覆于寸纸之间日月星辰回环于尺牍之上【书苑菁华】
　　崔邈师张旭【书史防要】
　　邈传褚长文韩方明【卢携临池妙诀】
　　褚长文
　　褚长文师崔邈【书史防要】
　　褚长文书指论一卷【唐书艺文志】
　　李白
　　李白字太白【旧唐书云山东人】十嵗通诗书既长隐岷山州举有道不应贺知章言于宗召见诏供奉翰林恳求还山永王璘辟为府僚佐璘败诏长流夜郎会赦还寻阳李阳冰为当涂令白依之【唐书本传】
　　宗命白为宫中行乐诗二人张朱丝防于前白取笔抒思十篇立就笔迹遒利鳯跱龙拏律度对属无不精絶【孟棨本事诗】
　　予尝过当涂访翰林旧宅又于浮屠寺化城之僧得翰林自写访贺监不遇诗云东山无贺老却棹酒船回味之不足重之为寳用献知者又于歴阳郡得翰林与刘尊师书一纸思髙笔逸【裴敬翰林学士李白墓碑】李白在开元天寳间不以能书传今其行草殊不减古人盖所谓不烦绳削而自合者与【黄山谷集】
　　白尝作行书有乗兴踏月西入酒家不觉人物两忘身在世外一帖字画尤飘逸【宣和书谱】
　　滕阳驿防事前古槐之下有石碣刻壮观二字殊劲挺盖青莲笔也【六研斋笔记】
　　张旭传李翰林白【解缙书学传授】
　　杜甫
　　杜甫字子羙审言孙天寳初应进士不第献三大礼赋宗竒之召试文章授京兆府兵曹参军肃宗徴兵灵武赴河西拜右拾遗出为华州司功参军严武镇成都奏为节度参谋检校工部员外郎天寳末诗人甫与李白齐名【旧唐书本传】
　　甫壮游诗云九龄书大字有作成一囊【杜工部集】胡俨曰常于内阁见子美亲书赠卫八处士诗字甚怪伟【杜诗笺注】
　　甫于楷隶行草无不工【书史防要】
　　杜勤
　　杜勤【甫之从侄】甫作醉歌行别从侄勤落第归诗云陆机二十作文赋汝更小年能缀文总角草书又神速世上儿子徒纷纷骅骝作驹已汗血鸷鸟举翮连青云词源倒流三峡水笔阵独扫千人军【杜工部集】
　　郑防
　　郑防【字弱齐】郑州荥阳人【见画家传】天寳初为协律郎宗爱其才为置广文馆以防为博士防好书常苦无纸于时慈防寺贮柿叶数屋遂往日取叶肄书歳久殆遍尝自写其诗并画以献帝大署其尾曰郑防三絶迁著作郎安禄山反劫百官置东都防因称风缓贼平贬台州司户参军事【唐书本传】
　　杜甫著作郎台州司户荥阳郑公诗云神翰顾不一体变钟兼两文传天下口大字犹在牓昔献书画图新诗亦俱往沧洲动玉陛寡鹤误一响三絶自御题四方尤所仰【杜工部集】
　　苏源明
　　苏源明京兆武功人初名预字弱夫工文辞有名天寳间及进士第累迁国子司业肃宗时终秘书少监【唐书本传】
