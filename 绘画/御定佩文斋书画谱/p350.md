<!-- { "loadSidebar": true } -->
　　元饶介诗册
　　饶介字介之号醉樵尝仕张士诚能诗攻书法擅名当时宋仲温宋昌裔皆出其门此册介之手笔余得之庐陵刘彦信【东里续集】
　　元饶介草书韩栁二文
　　韩栁文妙絶今古送孟东野序梓人传乃其尤者元临川饶介之为易久成书此盖有深意不特字画之妙而已介之名介仕伪呉淮南行省防政号华盖山樵又号醉樵此曰华盖洞酒史兼二号而云也久成名恒读书工诗吾郡之昆山人【寓意编】
　　元道士张雨自书杂诗
　　右句曲外史与袁子英所写诗凡五十五篇其首两章廼此老道人効余铁崖者也如道言清斋涧阿诸诗皆其道趣中流出者若奔月巵则又顽仙之横出者吁道人仙去已一纪矣铁崖之友属之何人开卷怆然不胜山阳之感云至正二十有一年花朝日抱遗叟杨维桢在清真之竹洲馆书【铁网瑚】
　　贞居先生清诗妙墨飘飘然自有一种仙气信非尘俗中人也此卷手书以遗予者屡经兵燹似若有神物护持泉南陈君彦防好古博雅与予同志故割爱以赠壬子夏六月望后三日汝阳袁华书【同上】
　　贞居早学书扵赵文敏后得茅山碑其体遂变故字画清遒有唐人风格诗则出扵苏黄而杂以已语其意欲自为家也唐宋以来浮屠氏之能诗与书者虽众然亦不能两美况道流之久乏人哉此其自书杂诗也古律行草各臻其妙宜子英之慎与而彦防之喜得也髙啓识【同上】
　　贞居真人诗文字画皆为本朝道品第一虽获片楮只字犹为世人寳藏况彦防所得若是之富且妙邪舒展累日欣慨交心噫师友沦没古道寥今之才士方髙自标致予方忧古之君子终陆沉耳吾知前人好修不以为贤扵流俗而遂已不患人之不知栗里翁志不得遂饮酒赋诗但自陶写而已岂求传哉倪瓉题壬子初月八日【同上】
　　张贞居生平慕米南宫之为人尝为着中岳外史传故其议论襟度往往类之独其诗句字画清新流丽有晋唐人风流不蹈南宫狂怪怒张之习岂非独其学问使然亦由贞居寄迹方外不为声利所累而又居东南形胜之邦获见故都文懿优防林壑以飬其真气故其发于词藻者如此今去贞居卅余年耳使人望而企之若古仙人可胜叹哉友人陈彦防氏得其翰墨一帙皆平生得意作也予家与贞居世契展味之余益増感旧之思云寻阳张来仪识【同上】
　　仆平生最嗜外史诗集中诸律略皆上口僭评其髙处当为元人第一家妄论自信不必世人之同也故其真迹所在特深贵之唯姚侍御家有藁一册时获寓观以为乐事其他所见简短寂寥无足充余嗜者戒卿何幸乃富有之如此当知贞居真迹流落人间虽有存者断不能与之为敌矣使仆时时来过出而阅之味其防画求其兴致以开余情不亦畅乎晚学杨循吉奉题【松筹堂集】
　　元道士李道谦书王重阳碑
　　右碑为金宻国公璹撰至元而道流李道谦书之亦遒伟有法按重阳名嚞初业儒不成去业武不就偶以遇异人得度遂为全真教祖张大其说而行之者皆其徒丘防机力也其说颇类禅而稍麤独可以破服金石事铅汞之误人与符箓之怪诞而其徒不尽尔也重阳所为说未尝引钟吕而元世以正阳纯阳追称之盖亦防机意所谓张大其说而行之者欤【弇州山人藁】
　　元道士孙徳彧书马丹阳碑
　　丹阳真人初名从义后名钰重阳上足也其所云心不驰则性定形不劳则精全神不扰则丹结然后灭情扵虚寕神扵极亦是第所谓丹与极者何物也丹阳初有家为重阳所导至再三乃弃之与其妻孙各行化得道碑为元学士王利用撰而道流孙徳彧书文颇详腴而书尤劲有鲁公遗意【弇州山人藁】
　　元释普光书杜诗
　　前元士大夫多善书者其大字独称雪庵学士为第一此卷老杜送孔巢父诗乃雪翁真迹其荘重遒劲如端人节士莫可狎玩真有得乎顔氏家法后之作大字者见之当不止扵退三舎也【寓意编】
　　元释溥光大字
　　雪庵俗姓李名溥光以善书遥授昭文馆大学士溥光通儒书能古文词大书视小字尤胜寔有可传者不系其官也故凡有所书及著作皆不系衔其所见亦过人矣彼负艺不精及非所当艺而业之以躐等幸进者又此衲之罪人也哉【篁墩集】
　　元释溥光书茶榜
　　右茶榜释溥光撰并书至大二年刻扵戒坛寺为石四両面刻凡八幅今移立在城西峻极下院按王世贞防云元僧溥光书茶榜风骨颇遒劲惜胸中无卍字骨令天趣流动笔端结习未防超洒不足又周叙记云元雪庵所书茶榜字径三寸许遒伟可观今观其书笔虽过丰而结体遒有清臣诚悬之风书史亦称其工大字録之【嵩阳石刻记】

　　御定佩文斋书画谱卷七十九
<子部,艺术类,书画之属,御定佩文斋书画谱>
　　钦定四库全书
　　御定佩文斋书画谱目録
　　第八十卷
　　歴代名人书跋十一
　　朙宋濓手书郑生名解
　　眀宋濓手帖
　　眀危素炬法师塔铭
　　眀危素书书歌
　　朙宋璲篆书
　　朙宋璲草书自作诗
　　眀宋璲雪月轩三篆字
　　明宋璲草书
　　眀宋璲篆文金刚经后
　　眀宋璲书千文
　　朙宋克书七姬志
　　眀宋克墨迹
　　朙宋克草书
　　朙宋克书陶诗
　　眀宋克书急就章
　　眀宋克书前后出塞诗
　　朙宋克书画帖
　　眀詹希元千文
　　朙詹希元书昼锦堂记
　　明詹希元书王光庵叙字
　　眀陈璧通波阡表
　　朙张扆书宋清传玉连环歌
　　明张扆书金刚经
　　眀俞和楷书悟真篇
　　明俞和书急就章
　　朙俞和书四体千文
　　眀刘永之书赠方壶道士诗
　　朙刘永之遗墨
　　朙袁飬福书郭有道碑文
　　眀姚广孝书刘太保诗
　　朙解缙书茟舫铭
　　眀解缙墨迹
　　眀解缙书黄庭经
　　朙胡广草书杜诗
　　眀杨士竒书宣宗御制诗
　　朙沈度临乐毅论
　　眀沈度书先贤格言
　　眀沈粲草书千文
　　朙沈粲书姜尧章续书谱
　　朙程南云千字文
　　明徐有贞诗卷
　　朙徐有贞二札
　　眀叶盛手书
　　眀姜立纲书四子全文
　　朙张弼草书卷
　　眀张弼杂书
　　明张弼草书
　　朙桑恱书
　　朙李东阳字刻
　　眀李东阳诗翰卷
　　眀李东阳书风雨叹
　　眀李东阳书苦热行
　　眀李东阳书长江行
　　朙吴寛及第后谢恩表稾
　　朙吴寛临懐素自叙帖
　　眀吴寛与沈石田手札
　　明吴寛自书诗卷
　　眀吴寛书大石聮句
　　眀吴寛书
　　朙李应祯手帖
　　朙李应祯书石湖诗
　　眀李应祯帖
　　眀王鏊书蹋莎行词
　　朙王守仁墨迹
　　眀王守仁手简
　　朙王守仁书君子亭记
　　眀祝允朙草书月赋卷
　　明祝允眀手稾
　　眀祝允朙十九首帖
　　眀祝允明小楷黄庭经
　　朙祝允眀楷书卷
　　眀祝允明书祖廷贵墓志真迹
　　朙祝允眀书夷坚志
　　朙祝允朙书成趣园记
　　明祝允眀书王文恪公墓志铭
　　明祝允朙味泉赋帖
　　朙祝允眀真迹
　　明文征眀小楷周召二南诗二王目録
　　眀文征朙楷书原道
　　眀文征眀书进学觧
　　眀文征明书杜阳编
　　明文征眀书杨南峰墓志
　　眀文征朙书华氏义田记
　　眀文征明草书卷
　　眀文征眀欧体千文
　　朙文征朙千文
　　眀文征明四体千文
　　眀文征眀三体书
　　朙文彭书卷
　　朙文嘉书后十九首
　　眀王宠白雀帖
　　眀王宠墨迹
　　眀王宠真迹
　　眀陈淳武林帖
　　眀陈淳草书卷
　　朙陈淳书李青莲宫词
　　眀周天球书道徳经
　　眀徐霖三体千文卷
　　眀徐霖手迹
　　眀金琮手迹
　　眀严讷临赵文敏四十二章后
　　眀陆深书
　　朙丰坊书卷
　　眀丰坊论书真迹
　　眀王问墨刻
　　眀莫如忠崇兰馆帖
　　眀莫是龙书茟麈
　　眀俞允文书金刚经
　　眀王锡爵书黄庭经
　　明王锡爵书
　　朙邢侗法帖
　　眀邪侗尺牍
　　眀董其昌字卷
　　朙董其昌书诰
　　眀董其昌仿顔清臣杨景度书
　　眀董其昌与沈侍御书牍
　　朙董其昌手书家诰
　　明董其昌书
　　明董其昌书道公碑
　　朙董其昌书法华经
　　眀董其昌尺牍
　　眀黄辉书
　　朙陈元素书海岳庵小记

　　钦定四库全书
　　御定佩文斋书画谱卷八十
　　歴代名人书跋十一
　　朙宋濓手书郑生名觧
　　右包叅军家藏宋太史书郑生名觧示余按书述称太史父子不失邯郸此书行笔极萧散而有纯绵裹鐡之意似非规规学歩者跋尾如乌伤王子充金华胡仲申豫章揭汯号能文章家初不以临池名而结法翩翩自佳皆可重也汯故曼硕应奉子太史名濓郑生亦名濓岂古所谓慕蔺齐荘之遗邪则其文该洽辨覈固宜尔昔斛律丞相至不能署其名而更之犹以为繁若太史者得无乃愧其简乎此语颇有意然当不免叅军一胡卢也【弇州山人稾】
　　眀宋濓手帖
　　某年二十时获见先生扵翰林遂受业扵门及先生致事还金华侍左右者数年每奨与以为易教所以陶
　　冶鞭防之者甚至此帖乃庚申嵗谪蜀将辞京师时所发词意重厚拳拳以古贤哲之事见勉若诚以为可望者【逊志斋集】
　　朙危素炬法师塔铭
　　寳石山荪师以临川危公所撰炬法师塔铭装潢成卷持以示余曰此危公垂没之笔也其文总若干字而防窜又计若干字字大如蝇头而兼用行草其孤防识其后曰此文洪武五年正月十日先君子所作是月廿又五日以疾终今以此文寄其徒秋岩昆仲用见先君子之意防今为安庆府教授秋岩则荪师字也余以此夲乃公未脱稾之文行草兼用且加防窜读者难认取今天界寺住持泐公所为行状正其差讹命诸生方质録扵稾夲之后以便读者且属荪师请善书者登其文扵右而以稾夲留扵山中使人见公当垂殁之际其文与字画不茍如此公以文章翰墨名世著作既髙而楷行草三体并臻扵妙凡世臣大家释老寺观穹碑短碣多出公手至扵遐方裔壤得其片言只字莫不寳以为玩当时号称辞翰两絶公凡为文既脱稾类皆楷书登石此文如其孤所志去捐馆之日十又五日尔葢以病仅克属稿不及别书也因识扵卷末以归荪师八年十月【徐一防始丰稿】
　　眀危素书隶书歌
　　学必博而后所见精非惟诸经奥防皆当研摩至扵隶书之学汉魏以来其运笔结防多不同茍不歴考其变何以充其知识而袪流俗之陋哉吾友危先生太朴作隶书歌一篇赠四朙汪君大雅备括诸碑之所自且歴疏之亹亹千余言不休呜呼世以空虚之学浮谈强辨如蠭起泉涌者视此曷知愧哉大雅方以学知名扵时复能惓惓扵先生之诗装潢袭藏惟谨则其尚徳之心为不可及矣【宋学士集】
　　朙宋璲篆书
