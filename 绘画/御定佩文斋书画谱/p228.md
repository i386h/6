<!-- { "loadSidebar": true } -->
　　夏昺字孟旸太常卿仲昭兄【见书家】作画师髙房山平生不多作故世惟知太常墨竹而不知孟旸【甫田集】孟晹画萧萧有林壑之气仲氏有所不逮【丹青志】
　　张益
　　张益字士谦【见书家传】与仲昭同郡同登第官至学士写竹亦妙【图绘寳鉴续纂】
　　张益初与夏防同年及见陈嗣初王孟端俱善作文写竹后防见益作石渠阁赋出已上遂不复作益见防竹妙絶亦不复写竹竟各以其所能名世【列卿记】
　　钱复
　　钱复常熟人清逸不覊亦能书画山水师董源入能品【画史会要】
　　张绪
　　张绪字廷端常熟人【见书家传】为防昌侯府教授墨竹亚于夏太常防【常熟志】
　　屈礿【画史会要作约】
　　屈礿字处诚能读先世遗书隐居不仕喜画山水多深逺秾丽之致尝受竹于夏太常而太常故不喜向人写竹欲见其挥染弗得也故张绢素于壁从太常饮俟其酣放时自为之太常既醉輙驰去公乃纵意泼墨为风雨竹数竿他日太常见而讶曰吾何从作此礿以酒酣对太常谛视良乆曰醉也乃忘结索笔埽数叶其顶上觉雨骤风旋竹情顿倍公乃自念吾终不能写吾竹当作太常竹耳去学写松遂臻其妙【昆山人物志】
　　吴瓛
　　吴瓛字惟贡昆山人画竹师夏太常亦知名于时【昆山志】
　　林垍
　　林垍字惟坚侯官人善墨竹及夏防出名遂稍逊【闽书】
　　魏天骥
　　魏天骥字应祥善墨竹得夏仲昭正【兴化志】
　　朱孔昜
　　朱孔昜名寅以字行华亭人【见书家】永乐初以能书被选官至顺天府丞亦善画【松江志】
　　孔昜善山水写东里少师归田图人称絶笔【画史会要】
　　髙廷礼
　　髙廷礼初名棅字彦恢号漫士长乐人【见书家】永乐初为翰林典籍工书画【名山藏】
　　廷礼善书画客有求者輙曰欲我作无声诗邪世称三絶【福建通志】
　　廷礼善画山水笔力苍古墨气秀润得米南宫髙房山之法自成一家【闽画记】
　　林铭
　　林铭字良箴长乐人号琴乐子工山水竹石得宋元遗意【闽画记】
　　金铉
　　金铉字文鼎别字尚素华亭人【见书家】作书画皆造极诣【东里续集】
　　金铉山水仿黄子乆髙房山【画史会要】
　　夏衡
　　夏衡字以平松江人【见书家】自中书舎人进太常寺卿作画有黄子乆之妙【图绘寳鉴续纂】
　　以平竹石亦精【画史会要】
　　郑阎
　　郑阎字公望闽县人能诗善画登永乐壬辰进士官至广信教授【闽画记】
　　林遵性
　　林遵性名泉长乐人举永乐甲午乡荐隐居屿南董山之下善墨竹【闽画记】
　　黄蒙
　　黄蒙字养正【温州志云以字行】瑞安人【见书家】永乐中授中书舎人山水得黄子乆笔意【画史会要】
　　郑昭甫
　　郑昭甫善画有节操尝有驸马都尉偕郡马王恭逼致图其像投笔径去因大哭二公无如之何【觧学士集】郑昭甫闽县人善山水兼写真【闽画记】
　　王彦真
　　王彦真建安人善墨竹写嵗寒烟雨图王典籍恭为之题诗【闽画记】
　　过仪
　　过仪字廷章【常州志云号听松老人】无锡人善词翰有司常荐于朝不就放情诗酒画松特妙山水小景亦佳人以方之王绂【毘陵人品记】
　　过永瞻
　　过永瞻仪子亦善画松【常州志】
　　周号
　　周号字徳元号草庭昆山人【见书家】写梅超絶王元章之后一人而已【方鹏昆山志】
　　彭勗
　　彭勗字徳勉号世竹周草庭之甥墨梅得舅氏之【皇明书画史】
　　茹洪
　　茹洪字仲宏一字樊明作窠石竹木法郭熙为山水气韵竒古永乐中召入都名重公卿间【无锡志】
　　卓廸
　　卓廸字民逸奉化松溪人【见书家】善写水墨山水尝师朱自方得其心妙而笔法精致实过焉永乐中召入翰林南京报恩寺涌壁有民逸笔云【寜波志】
　　苏伯厚
　　苏伯厚名坤建安之璜溪人【见书家】永乐时检讨书画俱妙【画史会要】
　　髙淮
　　髙淮字秦仲号竹所又号采芹子长乐人水墨山水逺追房山近方漫士登永乐丁酉乡荐【闽画记】
　　髙景度
　　髙景度淮之族子亦工山水【福州志】
　　周冕
　　周冕字服卿鄞人【见书家】善画梅竹山水永乐中预修大典除正字迁右春坊号讷庵【寜波志】
　　罗雅
　　罗雅字正伯沙县人永乐间以嵗贡为户部郎中歴官山东参政善山水髙待诏题罗正伯画米家山水云豫章贤俊裔二米是前身【闽画记】
　　周原庆
　　周原庆丽水人永乐间由人材授广东程乡知县终刑部郎中画得青山白云之趣又善松石【何镗括苍志】
　　朱亮
　　朱亮字伯亮东吴人善写山水时不厌人之数求能别识古器物及画格之髙下借商以给衣食尝泛舟江湖间自号曰商潜晩年置田淞南筑室娄水之上又号娄东散人【张文僖公集】
　　范暹
　　范暹字啓东号苇斋东吴人永乐中取入画院花竹翎毛人多尚之　【史会要】
　　啓东善花鸟有谈论馆阁名公多重之老于京师人称范苇斋先生云【水东日记】
　　张子明
　　张子明彦材子亦善画永乐间征至京师有名公卿间【太仓州志】
　　苏致中
　　苏致中蜀人尝官郡守画山水宗马逺夏圭行笔如草书法畧不经意草草而成亦得其妙非浅近所能及【皇明书画史】
　　郭纯
　　郭纯永嘉人初名文通精绘事事太宗文皇帝赐名纯擢营缮所丞洪熙初陞阁门使【东里集】
　　长陵于书独重云间沈度于画最爱永嘉郭文通以度书丰腴温润郭山水布置茂密故也有言夏珪马逺者輙斥之曰是残山剰水宋僻安之物也何取焉【水东日记】
　　郭文通充内供奉宣庙尝面促之画不即执笔以死怵之对曰苦书乐画寜死不能草草上为霁威【张汝弼东海集】
　　郭纯山水学盛子昭【画史会要】
　　郭鼎
　　郭鼎纯之后亦善琴画【王继明温州志】
　　谢晋【一作缙】
　　谢晋字孔昭别号兰庭生亦称深翠道人晩自称葵丘翁画师王赵原既精诣则益以烂漫千岩万壑愈出愈竒寻丈之轴不日而成画遂名世【吴县志】
　　谢晋性耿介里人疾之以绘工起贡京师侨居金陵廿余年以目眚放归鐡【网瑚】
　　苏复
　　苏复字性初郡人仕绵州知州作画师盛懋后宦游归画趣尽变旧习然不茍作终嵗不能脱一帧殆与孔昭迟疾不同矣【吴中人物志】
　　章瑾
　　章瑾字公瑾号采芝华亭人善草书尤长于画师法夏珪马逺盖张可观以后一人而已为人雅淡有髙致日登山临水所至成趣遇知己觞咏竟日画或顷刻可成或数日不欲着一笔【水东日记】
　　章瑾写寒山拾得像春江送别图皆不媿古人【松江志】
　　吴子陵【书画史作子麟画史会要作子璘】
　　吴子陵与章瑾同里善画山水亦有名于时【松江志】子麟山水学盛仲昭亦能作枯木竹石【皇明书画史】
　　上官伯达
　　上官伯达邵武人善写山水人物永乐间召诣京师直仁智殿作百鸟朝鳯图帝説之除官不受以年老请归【福建通志】
　　伯达神佛人物傅色既精神采亦备能使人起敬【图绘寳鉴续纂】
　　李福智
　　李福智释道人物可继上官伯达【图绘寳鉴续纂】
　　殷善
　　殷善字从善金陵人花果翎毛极精致【图绘寳鉴续纂】
　　殷偕
　　殷偕字汝同善子亦専其业【画史会要】
　　子成【金陵琐事作子诚】
　　子成宜兴人【图绘寳鉴云江东人】善画山水人物傅彩精致尤长于水墨大士像永乐间征入京师时以赵廉虎边景昭翎毛并子成人物为禁中三絶【常州志】
　　子成防工山水中年悔其习遂画佛像为有明第一手【金陵琐事】
　　子成善画道释人物尝命画真相赐番国名重当时【画史会要】
　　有潘烂头者浼子成作瘟元帅像乆之弗与一夕召瘟帅至子成家子成恐旋画与之烂头讶之曰神像旧所悬金字碑书出入天门四字君何易曰无拘霄汉子成曰旬日每夕吾见神所悬者如此【江寜县志】
　　赵廉
　　赵廉湖州人善画虎人称赵虎【画史会要】
　　边文进
　　边文进字景昭沙县人为人夷旷洒落善绘事尤精于花鸟永乐间召至京师授武英殿待诏【延平志】
　　边景昭善翎毛花果花之娇笑鸟之飞鸣叶之正反色之蕴借不但钩勒有笔其用墨无不合宜宋元之后殆其人矣【图绘寳鉴续纂】
　　诸画谱皆谓景昭为陇西人盖边姓旧出陇西题款或署其故郡遂至讹【闽画记】
　　边楚芳【图绘寳鉴作楚祥】
　　边楚芳景昭长子善花果翎毛后占籍锦衣【闽画记】
　　边楚善
　　边楚善景昭次子亦善花果翎毛工致可爱【闽画记】
　　俞存胜
　　俞存胜景昭之甥画师舅氏【闽画记】
　　张克信
　　张克信景昭之壻得边氏粉墨门法遂为沙县翎毛之祖【闽画记】
　　钱永善
　　钱永善花鸟宗边景昭【画史会要】
　　阮福
　　阮福北海人道释物像亚于子诚【画史会要】
　　胡隆
　　胡隆字必兴子诚门人工于神【金陵琐事】
　　巩庸
　　巩庸字友常早从张世禄学丹青写人物山水防鸾随笔有意永乐问应诏至京名动公卿【冯相陈州志】
　　周庸
　　周庸字叔常常熟人徙家昆山精于丹青而好吟咏【皇明书画史】
　　沈遇
　　沈遇字公济号臞樵吴县人善山水浅绛丹青种种能之晩工雪景永乐末尝召见归以髙年终吴原博曰余数过雅趣堂臞樵翁出见客衣冠雅而言貌古宛有前辈风雅非今世所谓画史也【画史会要】
　　沈遇水墨山水师马夏浅绛法李唐深色摹赵伯驹皆逼真常好画古忠节孝义之迹置坐间使人观感有求者輙与之【吴县志】
　　张子弦
　　张子弦闽人工画梅林膳部鸿有题子弦画梅歌【闽画】
　　袁廷玉
　　袁廷玉名珙以字行鄞县人得相法于别古崖洪武间识长陵于潜邸登极后召拜太常寺丞于九流百氏靡不渉究好为歌诗人称为栁荘先生【鐡网瑚】
　　严氏画品有袁栁荘画竹【瑚网】
　　邹明
　　邹明字啓东善神得意时丝发无不肖者【吴县志】
　　边孟屯
　　边孟屯沙县人善山水人物【延平志】
　　陈防
　　陈防字仲谦武昌人永乐中写太宗御容称防【画史会要】
　　陈以诚
　　陈以诚秀水人善诗画尤精于医永乐间为太医院判【画史会要】
　　萧以徳
　　萧以徳道士萧自愚侄善画天神古佛菩萨【东里集】
　　萧士信
　　萧士信以徳之子以写真游两京【东里集】
　　萧于乔　萧于京
　　萧于乔士信子益精其父之艺尝至南京大夫士求之者众弟于京来北京其艺加精于写貌酷似一时京师之写真者皆称其难临摹唐李杜宋欧阳司马周程邵张及胡澹庵诸君子皆精妙【东里集】
　　朱孟渊
　　朱孟渊闽县人善画人物番马效李伯时独得其奥【闽画记】
　　朱孟渊作西园雅集图用水墨清韵洒洒可爱【东里集】
　　马景约
