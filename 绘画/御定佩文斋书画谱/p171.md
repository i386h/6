<!-- { "loadSidebar": true } -->
　　江巨石正徳时为礼部主事好为钟鼎大篆斯邕以下耻而不为【书史防要】
　　曽屿
　　曽屿号少岷四川泸州人举进士正徳十二年为建昌知府博通羣籍善书法工古文词【邹鸣雷建昌府志】
　　涂澂
　　涂澂字维新城人正徳中嵗贡习钟王书法选入内庭写诰授徽府同知迁刑部郎中【建昌府志】
　　郑雍言
　　郑雍言四明人举进士官中书舍人工行草小楷篆书【书史防要】
　　张允中
　　张允中字道宗忻州人正徳乙夘举人知大兴县醖借有文书法遒美【党承志忻州志】
　　金琮
　　金琮字元玉金陵人尝逰浙之赤松山爱其佳徘徊不能去因自号赤松山农善书初法赵子昻晚年学张伯雨精工可爱文待诏极喜之得片纸皆装潢成卷题曰积玉【名贤遗墨】
　　元玉家有极髙明楼每夜学书然烛一枝月然三十枝寒暑无间【金陵琐事】
　　金鱼
　　金鱼字慕桢【琮子】书得家学笔力稍软【金陵琐事】
　　刘穉孙
　　刘穉孙字复孺【刘昌孙蘓州志云号七芝居士】文待诏以兄之子妻之字学蘓眉山尤工秦汉篆名擅一时【吴县志】
　　朱治登　胡师闵
　　朱治登胡师闵并师文待诏书法待诏遗迹世所珍藏大半二人之笔【王穉登笔记】
　　朱贞孚
　　朱贞孚与文征明同时为景寜教谕书画兼美【书画记】
　　彭昉
　　彭昉字寅之初有盛名选择为吏南粤举止多轻躁不能其官罢归初年少游于文征仲之门名日以着所为诗若文一时靡焉向风争相慕书迹遒劲贵于时【续文献通考】
　　王朝佐
　　王朝佐字邦翰晋江人能诗善书画文征明见而赏叹曰此人生在泉州可谓黄金与土同价【闽书】
　　谢承举
　　谢承举字子象初名濬字文卿储柴墟在南考功引与同社累十举不第退耕国门之南自号野全子【息园存稾】
　　谢髯九子象出于蘓黄两家笔力清硬【金陵琐事】
　　顾元庆
　　顾元庆字大有长洲人以图书自娱闲防戏翰墨潇洒夷旷得作者遗意故居埭川后徙通安里规大石坞为夀藏因自号大石山人【瞿文懿公集】
　　顾元庆好古法书尝作瘗鹤铭考云其师南濠先生家藏碑刻甲于东南録其文悉皆品题为金薤琳琅凡数十卷独恨此铭为山僧所匿乃放舟京口冒雪渡江始得于山石之下亲搨以归由是复传人间【书史防要】
　　沈仕
　　沈仕字子登自号青门山人岳岱曰翰墨丹青游艺王道思序其诗云顾东桥以为江湖诗人第一流【名贤遗墨】
　　严賔
　　严賔字子寅一字鹤丘金陵人字法米帖能诗及画所蓄古法书名画颇多徃来东桥衡山诸公之门【江寜府志】
　　杨珂
　　杨珂字汝鸣余姚诸生从王文成学隐居秘图山养母以孝闻为诗潇洒不羣书得晋人笔法【绍兴志】
　　杨珂初亦习二王后益放逸柔笔疎行了无风骨所谓南路体也【艺苑巵言】
　　王洪
　　王洪字宗范海盐人容貌修伟能书攻诗善谈吐游阳明先生门【海盐图经】
　　张诗
　　张诗【书史防要云字子言】北平人自号昆仑山人学诗文于何景明与诸豪俊交游倡和重于都下为文雄竒变怪览者不敢以今人待之字书放劲得其一幅揭之壁间可以惊人亦足驱鬼【瑚网】
　　李祐
　　李祐字宗吉别号三川安定人善大书草书【何大复集】
　　张含
　　张含字愈光保山人少举于乡不乐仕进游梁宋间为李梦阳所知与杨慎友善学者称禺山先生【云南通志】张禺山晚年好纵笔作草书不师法帖殊自珍诧【皇明世说新语】
　　林钺
　　林钺字宏用晋江人官南户部郎中出守太平与闗西吕柟相友善诗能书【闽书】
　　周梁石
　　周梁石抚州太守书效朱文公体甚竒伟【杨廉文恪公集】
　　陶楷
　　陶楷字文式号菊亭秀水人平生购竒书蓄名画甚富吟诗作文思致隽永真草书得古人笔意【杨防文恪公集】
　　董宜阳
　　董宜阳字子元号紫冈复号七休居士上海人屡试不第遂弃举子业专攻诗古文词楷书法虞永兴行草法僧智永顾司宼璘文待诏征明许奉常谷皆推奬之【松江志】
　　髙瀔
　　髙瀔字宗吕侯官人【见画家传】早嵗善属词不乐举子业孤洁一世知名海内善隶草八分【明诗综】
　　杨黼
　　杨黼云南太和人素好学工书善篆籀庭前有大桂树缚板树上题曰桂楼偃仰其中躬耕数畆以供甘防注疏孝经数万余言皆小古篆作字片砚砚干欲下桂楼取水砚池中忽已盈矣自是为常人谓孝感【瑚网】
　　瞿汝臣
　　瞿汝臣号古村【瞿景淳父见画家传】赠翰林编修字类沈度【瞿文懿公集】
　　张錂
　　张錂字寳之苦爱欧阳真帖暇则临之敝笔积者种种故字学多可观【朱曜玉洲集】
　　朱正
　　朱正字守中长洲人正徳初以名医征字画秀润知者珍爱之【懐星堂集】
　　陆平
　　陆平字以和别号竹坡【陆深父】松江上海人善笔札真行草书皆有晋唐人风致【俨山文集】
　　宋显章
　　宋显章字文光号藻汀濮人以孝行着正徳时人称宋孝子作字用草竹笔体画遒劲自成一家【书史防要】宋显章工草书善临古帖【王汝训东昌府志】
　　崔深
　　崔深字静伯吴江人正徳中以字学荐授中书舍人【万姓统谱】
　　朱端
　　朱端字克正海盐人【见画家传】正徳间以画士直仁智殿亦善书【书史防要】
　　司马伯通
　　司马伯通正间杰材也草书仿圣母帖仕业亦豪俊其诗多清豁【徐文长集】
　　杜君泽
　　杜君泽号小痴姑蘓人【见画家传】善楷书嗜酒流寓髙邮【图绘宝鉴续纂】
　　李防
　　李防字光逺号柯耕衢之西安人【见画家传】工楷书授礼部司务【画史防要】
　　李穆
　　李穆字元载吉之泰和人官南乐训导罢闲后踪迹多在荆楚间因以寄寄为号所作真行篆隶诸书学者争藏去以为法【罗钦顺整庵存稾】
　　陈世英
　　陈世英上虞人通尚书史记善楷法【震泽集】
　　詹贵
　　詹贵字存中休寜人行书似蘓子瞻而酷似子由其法赵承防亦宛然似之【詹氏小辨】
　　蒋能
　　蒋能号竹坡道人长洲人精小楷古篆由嵗贡官福建盐运使司经歴改长芦俱有政绩【陆金蒋翁墓碣】
　　林防
　　林防字惟大闽县人工署书迳丈逾佳【福州志】
　　林防署书学松雪而少劲【瑚网】
　　张炜
　　张炜字徳南闽县人官刑部郎善诗工署书得法于朱晦翁而叅以己意其所题识至逾寻丈莫不极天然之趣【明诗综】
　　诸夏
　　诸夏号彪湖能法书古文词与海内名公游【张丑清河书画舫】
　　吴楚
　　吴楚休宁人善草书制墨得李廷珪遗法文待诏尝记其墨法为神品【徽州志】
　　王时任
　　王时任字泽民华州人好酒工书【王维桢槐野先生存笥稾】
　　黄源
　　黄源清流人由举人为汝寜敎授能文善书多有述作【伍晏汀州志】
　　丘山
　　丘山字安重莆田人知瑞安县擢监察御史终云南按察副使雅妙书法刻石崖州大忠祠一时重之【闽书】
　　林渠
　　林渠莆田人宿州同知工书【闽书】
　　罗黻
　　罗黻思南水徳司人好吟诗工书大字至二尺楷法可观【田秋思南府志】
　　朱唐
　　朱唐姑苏人善小楷流寓汴梁凡碑铭皆唐书之【李天麟祥符县志】
　　柴世需
　　柴世需字元功阳谷人以词赋名尤善真草隶书选入中秘纂修国史迁工部贠外郎【黄承安平鎭志】
　　徐潮
　　徐潮字以同居洞庭西山好学不倦诗章字画迥出流辈【吴县志】
　　冯济
　　冯济字子舟能诗善书【吴县志】
　　钱润
　　钱润字惟霖性髙旷喜近林薮与善诗者为吟社诗温丽可诵书仿宋仲温【常熟志】
　　严雍
　　严雍常熟人有隐节工篆隶【常熟志】
　　严芸
　　严芸字允芳雍子善大书篆隶有家法【常熟志】
　　张奉
　　张奉字伯承张丑跋文徴明少峰图云右文太史赠大父少峰图一方其后大父撰述二篇宗老伯承用隶古书之各得汉魏唐人遗风【清河书画舫】
　　何翠谷
　　何翠谷云间人业于医登乡举其书翰深得晋唐气态【书画史】
　　王徳明
　　王徳明【武宗时人】明陈先生学政序碑正徳六年知嘉善事清苑王徳明书【邹衡嘉兴志补】
　　李士实
　　李士实字若虚江西丰城人成化丙戌进士正徳中为右都御史附逆濠伏诛【列卿纪】
　　士实书瘦险丑怪而一时声甚着【艺苑巵言】
　　傅亨
　　傅亨号芝山工小楷篆隶【书史防要】
　　章宝臣
　　章寳臣号丹崖官祥符县尉能书【书史会要】
　　张节
　　张节官礼科给事中能书【书史会要】
　　张士寔
　　张士寔官中书舍人能书【书史防要】
　　徐墱
　　徐墱官中书舍人能书【书史防要】
　　许伯贞
　　许伯贞官铅山县主簿善楷书【书史会要】
　　陆顾
　　陆顾官主簿善书【书史防要】
　　潘谦
　　潘谦官中书舍人能书【书史防要】
　　郑公佐
　　郑公佐官渑池尉能书【书史会要】
　　陈谟
　　陈谟字古训江西南昌人官给事中善书【书史防要】
　　杨士廉
　　杨士防号思夷常熟人工草书斲琴雕漆亦皆能之【皇明书画史】
　　范绅
　　范绅字朝仪号节斋嘉定人真行宗圣教亦善隶书【书史防要】
　　陈宣
　　陈宣字以昭号桂轩嘉定人善章草宗宋仲温【书史防要】
　　金勉
　　金勉字希贤松江人官中书舍人善行楷【书史防要】
　　陆勉
　　陆勉字懋成号竹石无锡人善书【书史防要】
　　周文褒
　　周文褒永嘉人举进士官河南布政使善楷书【书史防要】
　　何暹
　　何暹松江人官按察使工书法【书史防要】
　　凌夀
　　凌夀钱唐人官大理评事工篆隶【书史防要】
　　栁济
　　栁济字孟渊徳化人善楷书【书史防要】








　　御定佩文斋书画谱卷四十二
<子部,艺术类,书画之属,御定佩文斋书画谱>
　　钦定四库全书
　　御定佩文斋书画谱目録
　　第四十三卷
　　书家传二十二
　　明【四】
　　李时　　　　　夏言
　　顾鼎臣　　　　许纉
　　张治　　　　　徐阶
　　严讷　　　　　严澍
　　严泽　　　　　严济
　　秦金　　　　　罗钦顺
　　顾清　　　　　朱希周
　　刘麟　　　　　周伦
　　周用　　　　　刘节
　　湛若水　　　　魏校
　　顾应祥　　　　陆深
　　邵锐　　　　　　周金
　　许成名　　　　　韩玉
　　徐江山　　　　　许宗鲁
　　徐献忠　　　　　张文宪
　　丰坊　　　　　　徐兰
　　苏若川　　　　　冯世雍
　　王愼中　　　　　马呈道
　　杨仪　　　　　　袁褧
　　袁袠　　　　　　袁尊尼
　　顾闻　　　　　　罗洪先
　　唐顺之　　　　　王电
　　沈恺　　　　　　吴子孝
　　王问　　　　　　张合
　　陈垲　　　　　　方元焕
