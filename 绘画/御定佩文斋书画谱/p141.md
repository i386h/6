<!-- { "loadSidebar": true } -->
　　邢疏　　　　　　宋棻
　　杜茂修　　　　　高
　　陈希愈　　　　　曹之格
　　刘震孙　　　　　张镃
　　潜说友　　　　　王原父
　　熊与龢　　　　　张东
　　龚頴　　　　　　李慎由
　　郝徳新　　　　　潘容
　　杨小瑛　　　　　李伉
　　张漴　　　　　　厐仁显
　　张安祖



　　钦定四库全书
　　御定佩文斋书画谱卷三十五
　　书家传十四
　　宋【四】
　　虞允文
　　虞允文字彬甫隆州仁夀人六嵗能九经七嵗能属文绍兴二十三年登进士第高宗召对除秘书丞乾道五年拜右仆射同中书门下平章事兼枢密使封雍国公諡忠肃【宋史本传】
　　虞忠肃手帖词语详雅气象雍容【匏翁家藏集】停云馆帖第六卷为南宋名人书如虞雍公之俨雅皆有可采【弇州山人稿】
　　刘珙
　　刘珙字共父崇安人子羽长子生有竒质从季父子翚学登进士乙科授礼部郎官迁中书舍人参知政事进资政殿大学士淳熙二年移知建康府江东安抚使行
　　宫留守諡忠肃【宋史本传】
　　刘共父学顔书鹿脯帖【朱子文集】
　　周利建
　　周利建【必大父】太学博士【宋史周必大传　陆游周必正墓志铭云利建进士擢第赠太师秦国公】
　　周必大云先君秦国公平生喜学蔡忠惠公书家藏京师旧石刻两卷真行草毕备妙絶一世诅楚文待制董公守汾日辨证刻石先君实为书丹【平园集】
　　周必大
　　周必大字子充一字洪道其先郑州管城人祖诜宣和中倅庐陵因家焉绍兴二十年第进士授徽州户曹中博学宏词科除太学録召试馆职守秘书省正字兼国史院编修官淳熙十四年拜右丞相眀年拜左丞相少保益国公赠太师諡文忠自号平园老叟【宋史本传】益公亲书艾轩神道碑真迹藏外孙方之泰岩仲家【刘克庄后村集】
　　道林寺堂之顔吾乡益国周公书之【文天祥文山集】
　　周必正
　　周必正字子中【必大兄】防补迪功郎监潭州南岳庙贡至礼部调袁州司户叅军孝宗召对便殿改知建昌军南丰县秩满除主管官告陀进军器监丞知舒州善属文尤长于诗书有古法四方丰碑巨扁多出其笔【渭南集】周必大曰季兄子中笔法絶高【平园集】
　　胡铨
　　胡铨字邦衡庐陵人建炎二年高宗策士淮海铨策万余言高宗见而异之将冠之多士有忌其直者移寘第五乾道初为工部侍郎七年以资政殿学士致仕諡忠简【宋史本传】
　　文天祥道山堂瞻御书诗云着庭更有邦人笔稽首承休学二忠自注云著作之庭乃胡忠简公书周文忠公立【文山集】
　　胡侍郎大书著作之庭其形摹滥觞发于小篆岂八分未出已有此书【林光朝艾轩集】
　　吕祖谦
　　吕祖谦字伯恭居婺州中进士后中博学宏词科除太学博士国史院编修官先是书肆有书曰圣宋文海孝宗命祖谦类为百五十卷上之赐名皇朝文鉴除著作郎諡曰成【宋史本传】
　　吕伯恭能书大字【朱子文集】
　　洪适
　　洪适字景伯鄱阳人绍兴十三年中博学宏词科乾道元年拜尚书右仆射同中书门下平章事諡文惠【宋史本传】
　　洪适取古今石刻法其字为之韵辨其文为之释以辨隶书曰隶释隶续【中兴艺文志】
　　鹘山寺有雄跨堂颇雄伟洪景伯书【周必大乾道庚寅奏事録】
　　陈康伯
　　陈康伯字长卿信之弋阳人宣和三年中上舍丙科孝宗时封信国公拜尚书左仆射同中书平章事諡文正【宋史本传】
　　康伯工笔札其迹杂见鳯墅续法帖中【书史防要】
　　王淮
　　王淮字季海婺州金华人幼頴悟力学属文登绍兴十五年进士第淳熙中拜右丞相兼枢密事諡文定【宋史本传】
　　宋名贤遗墨帖有王淮劄子【弇州山人稿】
　　范成大
　　范成大字致能呉郡人绍兴二十四年擢进士第孝宗时拜叅知政事进资政殿学士领洞霄宫加大学士素有文名尤工于诗自号石湖【宋史本传】
　　石湖以能书称宗黄庭坚米芾遒劲可观【书史防要】
　　汪应辰
　　汪应辰字圣锡信州玉山人绍兴五年进士第一人授镇东军佥判召为秘书省正字上疏谓和议不谐非所患秦桧大不恱出通判建州桧死召为吏部郎官迁权吏部尚书以端眀殿学士知平江府【宋史本传】
　　周必大曰玉山汪公名重天下人得尺牍荣之与余通问皆季路代作当时翰墨已难得【平园集】
　　汪逵
　　汪逵【楼钥攻媿集云字季路】应辰子登进士第仕至吏部尚书端眀殿学士【宋史汪应辰传】
　　汪季路建集古堂藏竒书秘迹金石遗文二千卷着淳化阁帖辨记十卷【紫桃轩杂缀】
　　王庭珪
　　王庭珪安福人政和间进士调茶陵丞忤部使者遂拂衣归孝宗初除国子主簿乾道间召对内殿赐坐劳问除直敷文阁所着有泸溪集【铁网瑚】
　　王泸溪先生手书十简虽纸敝墨渝而此老正气勃勃可挹【寓意编】
　　王十朋
　　王十朋字龄温州乐清人资頴悟日诵数千言及长有文行聚徒梅溪受业者以百数上亲政策士擢为第一累官龙图阁直学士【宋史本传】
　　宋名公遗墨有王十朋帖【弇州山人稿】
　　黄中
　　黄中字通老绍武人绍兴五年擢进士第二人乾道中为敷文阁待制諡简肃【宋史本传】
　　崔清献公尝删改处士刘臯语命其客呉中隶书为座右铭【崔清献公言行録】
　　宋白云崇福观记黄中书【古今碑帖考】
　　王信
　　王信字诚之处州丽水人登绍兴三十年进士第孝宗时假礼部尚书使于金信得米芾书法金人宝之后加焕章阁侍制【宋史本传】
　　呉益　呉盖
　　呉益字叔谦盖字叔平俱宪圣皇后弟帝与后皆喜翰墨故益盖兄弟师法亦有书名益歴官至敷文阁待制进太师諡庄简追封卫王盖官至武寜军节度使赠太傅追封郑王【宋史本传】
　　呉琚
　　呉琚字居父号云壑益子位少师判建康府兼留守【宋史本传】
　　琚留守建康近城与东楼平楼下设维摩榻酷爱古梅日临钟王帖【江寜府志】
　　琚字画类米芾以词翰被遇孝宗大字极工【书史防要】呉琚书似米元章而峻峭过之今京口北固天下第一江山六大字额乃琚书也【董其昌容台集】
　　楼弃
　　楼弃字元应鄞人读书敏而勤无不该贯小学尤精鄙流俗简陋手以古字写春秋左氏传礼记庄子以课其子【攻媿集】
　　林琰
　　林琰字稚圭乾道中举进士善篆书【皇甫汸长洲志】
　　陈登
　　陈登字元龙晋江人有文名字画尤精与王十朋相友善【于光大泉州志】
　　邓增
　　邓增字如川建昌人以父恩得官将仕郎工制小诗作大字【洪迈夷坚志支集】
　　刘致思
　　刘致思留心字学运笔流快风行草偃足以轩轾流辈【屏山集】
　　呉公路
　　呉公路作功徳院记成入山书丹刘子翚赠诗云忽惊落笔散彤云【屏山集】
　　王珉
　　王珉字中玉玉山人登进士第后为侍从善楷书作梦山堂一时名流如吕东莱皆有题咏【华黼广信郡志】
　　富元衡
　　富元衡字公权擢进士第隆兴中除工部郎中效苏轼书能逼真尤善柳叶篆【姑苏志】
　　程迥
　　程迥字可久应天府寜陵人家于沙随徙绍兴之余姚登隆兴元年进士第歴扬州泰兴尉知信州上饶县奉祠寓居鄱阳【宋史本传】
　　朱熹曰沙随程丈饶娥一纸盖有意于黄绢之碑者亦可爱也【朱子文集】
　　戴敏
　　戴敏字敏才号东臯子【戴复古父】复古有求先人墨迹诗云我翁有遗迹数纸古田様髣髴钟王体吟句更豪放【石屏集】
　　虞似良
　　虞似良字仲房号横溪自号宝莲山人【书史防要云呉郡余杭人】官至监左藏东库【台州志云建炎初以父授官于台寓台之横溪淳熙中为兵部郎官终成都府路运判官】善篆隶家藏汉刻数千本心慕手追尽得防趣大至数尺小至蝇头各臻其妙兼能古文竒字【谢翺金华游録】
　　似良诗词清婉得唐人防趣尤工隶书无一食顷去笔札至寤寐犹运指作势衾裯当指处皆裂有篆隶韵书行于世【台州志】
　　虞兵部仲房书杜工部李潮八分小篆王宰山水图两篇隶法壊自公始然亦自成一家抟搦骞腾鲸鹏撮摩夭矫容与烟云卷舒数十年间丰功厚徳之所载识借公为重不专在翰墨也不知公者独以隶古称岂知公哉【释居简北磵文集】
　　隂符经碑小桃源碑物外碑洗耳碑并虞似良书【倪守约金华赤松山志】
　　石起宗
　　石起宗字似之温陵人郑侨榜进士及第治诗赋淳熙二年除校书郎五年添差漳州通判秘书省汗青轩碑石起宗书【中兴馆阁録】
　　木待问
　　木待问字蕴之永嘉人进士及第淳熙五年为著作郎六年为起居舍人秘书省蓬峦碑木待问书【中兴馆阁録】
　　甘叔异
　　甘叔异字同叔丰城人力学精思工于诗咏淳熙进士参桂州民曹摄荔浦县【南昌府志】
　　叔异行书学米芾草书学黄庭坚【书史防要】
　　汤颐年
　　汤颐年字养正丹阳人好读书尤熟班氏史字画效欧阳率更体豪发不用己意淳熙己酉以词赋贡名礼部【刘宰漫塘集】
　　李处全
　　李处全字粹伯徐州丰县人迁居溧阳文章宏肆诗体兼众长字画遒丽登第由宗正寺簿迁太常丞后知舒州【符衍溧阳志】
　　茅山凝神庵记淳熙十年朝散大夫新权发遣处州军州事赞皇李处全记并书【茅山志】
　　姚平仲
　　姚平仲字希晏世为西陲大将年十八与夏人战灭厎河斩获甚众钦宗召对福寜殿许以殊赏平仲请斫营擒帅以献功不成遂乗青驴亡命奔蜀至青城山复入大面山得石穴以居朝廷数下诏物色求之弗得乾道淳熙之间始出至丈人观道院年八十余紫髯郁然长数尺面奕奕有光为人作草书颇奇伟【渭南集】
　　张
　　张【孝宗时人】晁公武古文尚书序云余抵少城得古文全编于学宫乃延士张仿吕氏所镂本书丹刻诸石末云乾道庚寅【郡斋读书志】
　　祝禹圭
　　祝禹圭【孝宗时人】湘山法堂记乾道辛卯州学教授信安祝禹圭书【蒋擢湘山事状】
　　邵补之
　　邵补之【孝宗时人】休寜县眀伦堂记宋淳熙甲寅邵补之记并书【牍记】
　　沈枢
　　沈枢【孝宗时人】修河溇记直学士程文昌撰待制沈枢书【呉兴掌故集】
　　宋防
　　宋防字景晋官待制手书金刚经端谨有法度始末一体如摹印【平园集】
　　汤思退
　　汤思退字进之处州人绍兴十五年试博学宏词科除秘书省正字二十五年由礼部侍郎除端眀殿学士拜尚书右仆射以观文殿学士奉祠隆兴元年复相【宋史本传】
　　宋贤遗墨有汤仆射进之书【弇州山人稿】
　　杨芾
　　杨芾字文卿吉水人廷秀父诗句典实可以观学问之富字画清壮可以知气节之高【平园集】
　　杨万里
