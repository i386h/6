<!-- { "loadSidebar": true } -->
　　神仙钟离权【御府所藏草书一】
　　赠王定国诗
　　宋钱俶【御府所藏草书二】
　　国子直讲补牒　　　　　手简
　　宋文臣杜衍【御府所藏草书一】
　　天隠子絶句诗
　　宋文臣周越【御府所藏草书三】
　　贺知章赋　　　　　　　诗句
　　千文
　　八分书
　　唐于僧翰【御府所藏八分书二】
　　千文上下
　　唐张彦逺【御府所藏一十有一】
　　李将军征回诗【以下八分】　　　维山庙诗
　　宿僧院诗　　　　　　　山行诗
　　临王羲之初日帖【以下草书】　　临王羲之还问帖
　　临王羲之思想帖　　　　临王羲之丹阳帖
　　临王羲之清和帖　　　　临王羲之别纸帖
　　临王羲之书问帖
　　唐贝冷该【御府所藏八分书一】
　　蓬莱观碑
　　唐释灵该【御府所藏八分书一】
　　种桞歌
　　制诏告命补牒附【御府所藏八十有一】
　　诏【唐】
　　汤开山
　　告【唐】
　　临后周顔之仪　　　　　周法眀
　　许圉师　　　　　　　　狄仁杰
　　郭元振　　　　　　　　贺知章二
　　魏处哲二　　　　　　　魏处哲妻侯氏
　　徐峤之　　　　　　　　张九龄考课二
　　白知节　　　　　　　　马定苫
　　严武　　　　　　　　　库令望
　　魏洽　　　　　　　　　张庭询
　　朱巨川　　　　　　　　张楚金
　　李衎　　　　　　　　　唐大国
　　浑瑊　　　　　　　　　齐抗
　　汤从义　　　　　　　　白居易
　　王审随二　　　　　　　李徳裕
　　许浑　　　　　　　　　李丛
　　李思　　　　　　　　　郑凝绩
　　朱全忠　　　　　　　　李能
　　罗隠
　　牒【唐】
　　白寡辞　　　　　　　　白彦将
　　王审随
　　制【五代】
　　后唐李彦超
　　告【五代】
　　蜀王宗绾二　　　　　　晋赵仁寳
　　牒【五代】
　　后唐赵仁寳　　　　　　南唐国导师告
　　日本国康保伪告二　　　大理国相国布爕告大理国督爽牒【宣和书谱】
　　宋米芾寳章待访録
　　晋右军王羲之书雪晴帖
　　右真迹在承务郎吴郡苏激处集贤校理舜钦子也帖尾有古跋君倩字及褚氏字印
　　陈僧智永真草书归田赋
　　右真迹在蘘阳魏泰处故南昌人装题曰虞世南白麻纸有古跋曰开成五年白马寺临一过潭记某官潭泰游湖外携行赏跋累日
　　唐率更令欧阳訽书衞灵公天寒凿池帖
　　右真迹麻纸在魏泰处
　　唐彭王傅徐浩书张九龄司徒告
　　右真迹用一尺髙绢书多渴笔词云正大厦者柱石之力匡帝业者辅相之功生则保其雄名没犹称其盛徳今在其孙曲江人岭南县令张仲容处某官于桂林借留半月仍以纸覆裹欲为重背仲容惜其印缝古纸不许九龄神道碑亦浩书
　　唐中书令褚遂良枯木赋
　　右唐粉蜡纸搨书也在承议郎合肥魏伦处收以为眞迹魏氏刻石某官杭过润借观于甘露寺
　　唐太师顔真卿书送辛子序
　　右真迹楮纸书在寳文阁学士谢景温处前后为好事者以笔描二大印其文乱仍书铉字其中幸不合缝鉴非铉笔甚累墨寳某佐寳文于潭屡经赏阅
　　陈僧智永千文
　　右唐粉蜡纸搨书有古跋云契阔艰难不敢失坠信好事也在前国子监直讲杨襃处得于外舅王安国某元丰五年过金陵见之内二真字防钩填者然人犹未信为搨焉
　　陈僧智永千文
　　右楮纸书唐人临写在宣徳郎陈幵处恭公侄作梵夹册虽非真迹秀润圎活逼眞今已罕得某尝三阅
　　陈僧智永千文半卷
　　右黄麻纸唐人临书在刑部尚书丹阳苏颂处
　　王右军兰亭燕集序
　　右唐粉蜡纸防钩摹本在苏处精神笔力毫发毕备下真迹一等此防冯承素辈搨赐大臣者舜钦父集贤校理耆购于蜀僧元霭某与激友善每过公必一出遂亲为背饰
　　唐太师顔真卿乞米帖
　　右真迹楮纸在朝请郎苏澥处度支郎中舜元子也得于闗中安氏士人多有临搨本此卷古玉轴缝有舜元字印范仲淹而下题跋某尝十余阅
　　唐率府长史张旭四帖
　　右眞迹在杭州陆氏大姓也旧有五帖第一秋深第二前发第三汝官第四昨日第五承须今所存四帖汝官后有一古印文记不可辨昨日承须二帖襞纸也陆氏子素从奉议郎闗景仁学关因借橅三大帖余丱见石本于镇戎军及冠官桂林朝奉大夫闗为使者语及始知石在闗氏二十五官潭通判邠州以石本见寄三十五官杭而景仁为钱塘令陆氏子登进士第者来谒与关谢而阅之既见真迹独秋深一帖诘之良久颦蹙而言嘉祐中太守沈文通借观拆留不还自此不复借出因亦不复借阅遣工橅得之即归诘遘弟遫时为郡从事乃言在其侄延嗣处后复得阅今归余家
　　王右军来戏帖
　　右麻纸六朝人所临写旁注小真字数枚复以雌黄覆之在苏州故相丁谓孙景处后以一万质于郓州梁子志处故相梁适孙也又有唐防钩橅帖亦在丁景处某皆有题跋
　　韩择木八分
　　右真迹楮纸在丁景处第二行书官位以大字改为中字
　　唐太师顔鲁公书名两字
　　右真迹书岭南刺史绫告在朝奉郎临江许彦先处
　　唐辩才弟子草书千文
　　右黄麻书在龙圗阁直学士呉郡滕元发处滕以为智永书某阅其前空两才字全不书固以疑之后复空永字遂定为辩才弟子所书故特阙其祖师二名耳
　　唐虞世南枕卧帖
　　右防钩唐摸本在朝奉大夫钱塘闗处上有储氏图书古印关尝谓某曰昔越州一寺修佛殿于梁栋内龛藏一函古橅数十本所可记者王右军十七帖世南枕卧帖十鬭九帖褚遂良奉书宁帖上皆有储氏图书字印致功精絶毫发干浓毕备闗与僧善购得枕卧十鬬九书宁三帖
　　唐秘书少监虞世南积时帖
　　右古防钩摹本在承议郎洛阳李熙处翰林学士维之孙亦缝有储氏印某借橅石
　　唐僧髙闲草书千文
　　右楮纸真迹在承议郎李熙处
　　唐礼部尚书沈传师书道林诗
　　右在潭州道林寺四絶堂以杉板薄略布粉不盖纹故嵗久不脱裴休书杜甫诗只存一甫字某尝为杜板行以纪其事沈牌某官潭借留书斋半嵗搨得之石本为橅石僧希白务于劲快多改落笔端直无复缥缈萦回飞动之势
　　唐太子率更令欧阳询书荀氏汉书节
　　右楮册小楷在潭州南楚门胡世淳处
　　唐欧阳询书道林之寺碑
　　右在潭州道林寺笔力险劲勾勒而成有刻板本又江南庐山多裴休题寺塔诸额虽乏笔力皆种种可爱
　　羲之千文
　　右楮纸书字笔力圎熟在宣州观察支使王仲诜处故相珪之侄谬题贺知章书四字于韵字下非也
　　顔鲁公顿首夫人
　　右真迹楮纸破烂过半在驸马都尉王晋卿家
　　孙过庭草书千文
　　右真迹黄麻纸书缝有梁秀收阅字印王氏圗书四字随圈四转其异制也
　　懐素诗一首
　　右真迹绢书在王晋卿家
　　张长史虎儿等三帖
　　右楮纸真迹在王晋卿家
　　晋武帝王浑王戎王衍郄愔陆玩桓温陆云谢安谢万等十四帖
　　右真迹在驸马都尉李公炤第武帝王戎书字有篆籀气象竒古墨色如漆纸皆磨破上有开元二字小印太平公主番书印世之竒书也王涯永存珍秘印殷浩之印梁秀收阅古书记字印内郄愔一帖即阁本法帖所録者昔使王着取溥家书与阁下书杂摸摸此巻中独取愔两行余在所弃谢安慰问帖字清古在二王之上宜乎批子敬帖尾也
　　晋谢奕谢安桓温三帖
　　右真迹麻纸书在李公炤家上有钟绍京书印窦蒙审定字印谢安一帖为后人恐墨淡复用深墨填过使人惋怛与前卷并有绢帖书爵号自为名笔
　　黄素黄庭经
　　右同上字札古无褚薛体殆六朝人所作缝有钟绍京印后有陶谷汉时跋此书在李太师第固是甲观
　　顔鲁公郭定襄争坐位第一帖
　　右楮纸真迹用先丰县先天广徳中牒起草秃笔字字意相连属飞动诡形异状得于意外也世之顔行第一书也缝有顔氏守一图书字印在宣敎郎安师文处长安大姓也为解盐池句当官携入京欲背予得见之安自云季眀文鹿脯帖在其家
　　晋王右军稚恭进镇帖
　　右麻纸书迹后有太常卿萧祐题跋在前著作郎王仲修处
　　晋王羲之官奴帖
　　右防钩麻纸本亦在王仲修处
　　唐张右史季眀贺八清鉴等帖
　　右楮纸真迹笔法劲古不类他书季明第一书也在承议郎苏液处
　　懐素千文
　　右绢书真迹在苏液处沈遘刻板本是也
　　懐素书任华草书歌
　　右真迹两幅绢书字法清逸歌辞竒伟在驸马都尉王晋卿第尚方有三幅乃其后幅适完尝请出第观复归尚方
　　李邕多热要葛粉帖
　　右白麻纸真迹上有唐氏杂迹字印陈氏图书字印勾徳元圗书记字印紫微舍人石扬休物今在其孙前宿州支使夷庚处前一帖与光八郎谢惠鹿帖直迹余过甬上于夷庚处购得之
　　懐素草书祝融髙座帖
　　右绢书两行此字入神石紫防尝刻石有六行今不见前四行问夷庚云在王洙参政家此亦为其子弟购去矣
　　陈贤草书帖
　　右六七纸字竒逸难辨如日本书上亦有唐氏杂迹字印在驸马都尉李公炤家
　　顔眞卿祭叔濠州使君文
　　右真迹楮纸书改抹多在长安安氏子师文携至京
　　顔真卿疎拙帖
　　右麻纸书真字清劲秀发亦与李大夫时顔责硖州别驾此顔第一帖也
　　懐素三帖
　　右绢帖云贫道胸中如刀刺第二帖见顔公第三帖律公发懐素不与世之第一帖也亦见于师文
　　懐素自序
　　右在湖北运判承议郎苏泌处前一帖破碎不存其父舜钦补之
　　庾翼帖全幅上有窦蒙审定印
　　张芝王翼二帖非真
　　虞世南汝南公王墓志
　　欧阳询碧牋二帖草圣
　　顔真卿与李大夫奏事张溆二帖
　　懐素草书三幅杨凝式书三帖
　　皇象急就唐橅竒絶
　　右在故相张公齐贤孙名直清字汝钦处今为楚州山阳主薄
　　王右军桓温破羌帖有开元印唐懐充跋
　　右笔法入神竒絶帖与王仲修学士家稚恭帖同是神物有开兀印懐充跋在苏澄道渊之子之纯处今为歙州判官
　　王献之送棃帖有黎氏印连柳公权跋王右军言叙帖两行有贞观半印徐僧权字
　　右在左藏库副使刘季孙处据桞公权跋于唐太宗书前杂出献之书乃将其父书却黏于献之帖后云又一帖桞误以父为子矣况不知书者乎
　　李邕四帖内一幅碧牋有唐氏杂迹印勾徳元圗书记印陈氏圗书印与石夷庚所藏多热帖同
　　右在章子厚家
　　王右军笔阵图前有自写真纸紧薄如金叶索索有声右同上章公自云借于赵竦今为蔡河拨发
　　王右军纸妙笔精帖有贞观印王大令日寒帖有唐氏杂迹印
