<!-- { "loadSidebar": true } -->
　　姚向【敬宗时人】唐郑权碑寳厯二年姚向书笔力精劲虽唐人工于书者多而及此者亦少【集古録】
　　裴素
　　裴素【宰相世系表平州人】寳歴初登第善草书姿有余与亚栖辈可以季孟其间也御府所藏有草书空鲙帖【宣和书谱】
　　罗涓
　　罗涓【敬宗时人】唐永州修浯溪记【金石録云寳厯元年韦词撰】罗涓书【墨池编】
　　李徳裕
　　李徳裕字文饶元和宰相吉甫子少力于学卓荦有大节以防补校书郎太和中歴拜中书门下平章事封赞皇县伯武宗时拜太尉封卫国公徳裕性孤峭明辩有风采善为文章【唐书夲传】
　　李商隠太尉李公防昌一品制集序云公重以多能推于小学王子敬之隶法遒皇休明之草势沉着异时相逼当代罕俦【李商隠樊南甲乙集】
　　徳裕祖述顔公毅然有法【墨池编】
　　徳裕于东都伊南置平泉别墅清流翠篠树石幽竒初未仕时讲学其中及从官藩服出将入相三十年不复重游而题寄歌诗皆铭之于石今有花木记歌诗篇録二石存焉【旧唐书夲传】
　　平泉草木记山居诗开成五年李徳裕八分书【金石録】唐阎立夲太宗歩辇图赞皇李卫公篆题其上【汤垕鉴】
　　杨绍复
　　杨绍复虢州农人进士擢第宏辞登科位终中书舍人【旧唐书夲传】
　　唐荇溪新亭记防昌二年李濆撰杨绍复正书【金石録】
　　杨敬之
　　杨敬之字茂孝虢州农人擢进士第平判入等累迁郎中文宗向儒术以敬之为国子祭酒转大理卿检校工部尚书【唐书夲传】
　　敬之工于翰墨【书史防要】
　　杨汉公
　　杨汉公字用乂虢州农人始辟兴元李绛府累迁荆南节度使召为工部尚书宣宗时终宣武天平两节度使【唐书夲传】
　　王仲修收唐湖州刺史杨汉公书有钟法与襄州罗让行书碑同【米芾书史】
　　许康佐
　　许康佐贞元中举进士宏辞歴迁中书舍人翰林侍讲学士为文宗宠礼终礼部尚书諡曰懿【唐书夲传】唐华严寺法顺大师碑许康佐书在长安【墨池编】
　　舒元舆
　　舒元舆婺州东阳人元和中举进士擢髙第裴度表掌兴元书记文檄豪健一时推许太和中歴迁刑部侍郎同中书门下平章事【唐书夲传】
　　元舆有玉筯篆志【文苑英华】
　　唐承天军裴晋公题名长庆元年舒元舆楷书【金石表】
　　卢宣
　　卢宣字子章元和中擢进士第开成中累拜劒南东川节度使厯工部尚书秘书监以太子少傅致仕【唐书本传】
　　李徳裕作相日人有献书帖徳裕得之执翫颇爱其书卢宣时为度支郎中有善书名召至出所获者书帖令观之宣持帖久之不对徳裕曰何如宣有恐悚状曰是某顷年所临小王帖太尉弥重之【卢氏杂记】唐襄州文宣王庙记太和六年卢宣篆【金石録】
　　周墀
　　周墀字徳升汝南人及进士第长史学属辞髙古文宗雅重之武宗时以兵部侍郎进同中书门下平章事终尚书右仆射【唐书本传】
　　周墀工小篆见称一时字画颇佳【书小史】
　　郑覃以经籍刓谬博士浅陋不能正建言愿与钜学鸿生共力讐刋准汉旧事镂石太学示万世法诏可覃乃表周墀崔球张次宗孔温业等是正其文刋于石【唐书郑覃传】
　　段绛
　　段绛【文宗时人】唐石经题名云书石官将仕郎守润州句容县尉臣段绛【金石文字记】
　　艾居晦　陈玠
　　艾居晦陈玠【并文宗时人】唐石经题名曰开成二年学生前四门馆明经臣艾居晦书石学生前四门馆明经臣陈玠书石学生前文学馆明经臣【下关四字】书石【金石文字记】
　　段瓌
　　段瓌【文宗时人见唐书崔铉传】李商隠为濮阳公奏韩琮等四人充判官状云段瓌富有文辞精于草隶【樊南甲乙集】段瓌工于翰墨有名当世【书史防要】
　　崔黯
　　崔黯字直卿卫州人开成初为监察御史擢贠外郎累迁谏议大夫【唐书夲传】
　　栁宗元报崔黯秀才书云今世因贵辞而矜书粉泽以为工遒宻以为能凡人好辞攻书者皆病癖也吾不幸早得二病学道以来日思鍼砭攻熨卒不能去均之二病书字益下而子之意又益下则子之病又益笃甚矣子癖于伎也【栁河东集】
　　崔元略
　　崔元畧博州人第进士太和中官终义成节度使【唐书夲传】
　　唐矦仲荘碑太和四年杜黄裳撰崔元畧正书【金石録】
　　刘三复
　　刘三复润州句容人【邺之父】聦敏絶人幼善属文长庆中李徳裕拜浙西观察使三复以所业文诣郡干谒徳裕倒屣迎之辟为从事太和中为员外郎汝州刺史刘禹锡以宗人遇之深重其才从徳裕歴滑台西蜀扬州累迁御史中丞防昌中拜刑部侍郎文馆学士【旧唐书夲传】
　　唐滑州节堂记刘三复八分书【墨池编】
　　崔瑨
　　崔瑨【文宗时人】开成中山南江西大水诏卢宣与吏部郎中崔瑨分道赈防【唐书卢宣传】
　　唐崔慎碑慎孙崔瑨八分书【墨池编　按朱长文夲作崔攷宰相世系表胡苏令崔慎孙五人无名者今改正】
　　杨泰
　　杨泰虢州农人驾部郎中【唐书宰相世系表】
　　杨泰工于翰墨有名当世【书史防要】
　　李寓
　　李寓郇王祎九世孙成都少尹【唐书宗室世系表】唐薛平増修家庙碑太和三年冯宿撰裴潾正书李寓篆【金石録】
　　唐度
　　唐度【顾炎武云字彦升】文宗时待诏【石经题名云朝议郎权知沔王友】着九经字様一卷【唐书艺文志】
　　文宗开成二年太学立石壁九经上令翰林勒字官唐度复校字体【旧唐书文宗纪】
　　度精于小学推原字画使有指归为十体曰古文曰大篆曰小篆曰八分曰飞白曰薤叶曰悬针曰垂露曰鸟书曰连珠网罗古今绳墨盖亦无遗【宣和书谱】度十体中作飞白书与散隶相近但増缥缈萦举之势又全用楷法【东观余论】
　　李从简
　　李从简文宗开成初为左金吾卫将军兼御史中丞贬复州刺史【册府元】
　　盘山上有李靖舞劒台李从简曽游十大字刻于石【金石文字记】
　　张志诚
　　张志诚善阐人太和中至京师学右军书甚得其妙南中士人竞从之【云南通志】
　　范的
　　范的【书史防要误作胡的】唐阿育王山常住田碑开元中齐万融撰徐峤之书碑毁太和中明州刺史于季友作后记属处士范的重书之【金石録】
　　刘蔚
　　刘蔚【文宗时人】唐清泉寺大藏经记太和二年刘蔚篆【金石録】
　　王珝
　　王珝【文宗时人】唐衡岳寺大徳瑗公碑太和三年皇甫湜撰王珝正书【金石録】
　　王无悔
　　王无悔【文宗时人】唐齐徳诸州节度使李祐墓志太和三年庾敬休撰王无悔八分书【金石録】
　　尉迟汾
　　尉迟汾【文宗时人】唐嵩髙灵胜诗太和三年尉迟汾书在中岳庙壁【嵩阳石刻记】
　　王璹
　　王璹【文宗时人】唐元威明春分投简阳明洞天诗王璹八分书太和三年立石【会稽志】
　　盖巨源
　　盖巨源【文宗时人】唐六译金刚经太和六年盖巨源八分书【金石録】
　　董寻
　　董寻【文宗时人】唐越州龙泉寺碑太和八年布衣董寻重书【防稽志】
　　郁文则
　　郁文则【文宗时人】唐神仙观碑郁文则行书太和九年建【廖瑜杭州志碑碣目】
　　郑师仁
　　郑师仁【文宗时人】唐春城院佛殿记太和九年刘慥撰郑师仁八分书【金石録】
　　杨圩
　　杨圩【文宗时人】唐龙牙山先大师塔铭太和中杨圩文并篆在潭州【金石畧】
　　李道夷
　　李道夷【文宗时人】唐皇甫曙题石佛谷诗开成元年李道夷正书【金石録】
　　丁居晦
　　丁居晦【文宗时人】唐隂符经序开成二年郑澣撰丁居晦篆【金石録】
　　卢迳
　　卢迳【文宗时人】唐文宣王新庙碑开成二年刘禹锡撰卢迳正书【金石録】
　　王辞
　　王辞【文宗时人】古罗汉塔记开成二年沙门知白述王辞正书在余姚县【防稽志】
　　陈去病
　　陈去病【文宗时人】唐寳称律师塔铭开成四年刘轲撰陈去病正书【金石録】
　　马纉
　　马纉【文宗时人】唐白苹洲五亭记开成四年白居易撰马纉正书【金石録】
　　郭防
　　郭防【文宗时人】唐太尉李光顔碑开成五年李程撰郭防正书【金石文字记】
　　裴诸
　　裴诸【文宗时人】唐司直防石幢开成五年郑模撰裴诸书【金石文字记】
　　顾
　　顾【文宗时人】唐寂照和尚碑开成六年顾篆额【金石表】
　　李绅
　　李绅字公垂润州人为人短小精悍于诗最有名时号短李元和初擢进士第武宗时歴拜中书侍郎同中书门下平章事进门下侍郎封赵郡公諡文肃【唐书夲传】唐濠州四望亭记李绅文并书【金石畧】
　　绅法华寺诗笔老字劲无媿前辈【墨池编】
　　白敏中
　　白敏中字用晦居易从父弟也长庆初登进士第武宗时累至同平章事兼刑部尚书集贤史馆大学士宣宗初出为劒南西川荆南节度使懿宗即位徴拜司徒门下侍郎平章事复辅政终中书令太子太师【旧唐书夲传】
　　唐白居易碑白敏中书【墨池编】
　　归融
　　归融字章之登子元和中及进士第开成中歴迁兵部尚书累封晋陵郡公【唐书夲传】
　　唐义成李徳裕徳政碑太和六年贾餗撰归融八分书【金石録】
　　封敖
　　封敖字硕夫盖州蓨人元和中进士第防昌中歴太常卿尚书右仆射【唐书夲传】
　　封敖属辞赡敏不为竒涩语而字亦美丽【书史防要】
　　卢简求
　　卢简求字子臧范阳人长庆元年登进士第防昌末歴太原尹北都留守充河东节度观察等使简求辞翰纵横长于应变咸通初以太子太师致仕子汝弼后为太原节度副使使府有龙泉亭简求节制时手书诗一章在亭之西壁汝弼每亭中防集未尝居賔位西向俛首而已人士嘉之【旧唐书夲传】
　　唐延祚寺禅门大徳无积碑卢简求书【墨池编】
　　杜牧
　　杜牧字牧之京兆万年人【见画家传】善属文第进士复举贤良方正防昌中累迁中书舍人牧于诗情致豪迈人号为小杜以别杜甫云【唐书夲传】
　　牧作行草气格雄健与其文章相表里【宣和书谱】杜牧之书张好好诗深得六朝人风韵余见顔栁以后若温飞卿与牧之亦名家也【容台集】
　　李商隠
　　李商隠字义山懐州河内人开成二年擢进士第歴太学博士终检校工部员外郎【唐书夲传】
　　商隠四六藁草笔画虽真夲非用意然字体妍意气飞动亦可尚也【宣和书谱】
　　宋贾似道家有李商隠正书月赋【悦生古迹记】
　　温庭筠
　　温庭筠太原人夲名岐字飞卿大中初应进士累年不第徐商镇襄阳署为廵官咸通中贬为方城尉再迁隋县尉卒庭筠著述颇多而诗赋韵格清拔文士称之【旧唐书夲传】
　　湖隂曲温庭筠书似平原而遒有态【容台集】
　　薛逢
　　薛逢字陶臣蒲州河东人防昌初擢进士第持论鲠切以谋畧髙自标显歴给事中迁秘书监【唐书夲传】薛逢书法浑厚竒秀【书史防要】
　　任畴
