<!-- { "loadSidebar": true } -->
　　李时泽遂寕人初为僧受业于成都金地院熟游中原多观古壁见武洞清所画罗汉豁然晓觧得其笔法兵乱归蜀即以画名圎悟住昭觉日大殿旣成命画十六罗汉及文殊普贤药师菩萨等像【画继】
　　亨
　　亨华州人初为僧兵火后偶其兄从军遂置军中屯绵州学其乡人甯涛得典刑也【画继】
　　郑希古
　　郑希古河东人长于平画毎出新意辄过人初未甚精绍兴初遇郝章于阆州居相近一日章病希古视甚谨病已章感其诚尽传其法【画继】
　　刘仲先
　　刘仲先成都人善山水照觉方丈僧堂内外皆仲先笔【画继】
　　李昭
　　李昭字晋杰鄄城人李文靖之曾孙蔡文忠公曾外孙也以恩廕任江州德化尉长于墨竹自云他人以萧踈为防余以重宻为巧吾之墨竹一派不譲湖州又善墨花小笔亦防山水学范寛绍兴间死于江南【画继】
　　赵子云
　　赵子云江西人防作一笔画凡写人面及手描画颇工至衣折则如草符篆一笔而就盖不欲蹈袭自成一家尔【圗绘寳鉴】
　　钱服道
　　钱服道画潮出海门圗防于笔墨间同功造化置万里波涛于一堂之上【李弥逊筠溪集】
　　王宗元
　　王宗元不知何许人家居石桥人遂目为石桥王专学惠崇作池塘小景颇有野趣【圗绘寳鉴】
　　左建
　　左建西京人用逸笔画村田乐【圗绘寳鉴】
　　曹申甫
　　曹申甫工木石风竹与梵隆为画友【圗绘寳鉴】
　　林彦祥
　　林彦祥绍兴间人临卢鸿草堂圗小米跋其后【圗绘寳鉴】
　　陈善
　　陈善绍兴间人学易元吉画猿獐禽鸟花果颇防逼真傅色轻淡过于林吴【画史防要】
　　李唐
　　李唐字睎古河阳三城人徽宗朝曽补入画院建炎间太尉邵渊荐之奉防授成忠郎画院待诏赐金带时年近八十善画山水人物笔意不凡尤工画牛髙宗雅爱之尝题长夏江寺卷上云李唐可比唐李思训【图绘寳鉴】
　　徐改之
　　徐改之山水学李唐【图绘寳鉴】
　　徐明
　　徐明改之之子画山水似其父【圗绘寳鉴】
　　萧照
　　萧照濩泽人颇知书亦善画靖康中流入太行随李唐南渡唐尽以所防授之绍兴中入画院其画山水人物异松怪石苍琅古野惜用墨太多书名于树石间【画史防要】
　　刘宗古
　　刘宗古京师人宣和间以待诏官至成忠郎后归江左朝廷方寻访车辂式而宗古进本称防【金赉云绍兴二年进车辂式称防】除提举车辂院其画人物长于成染不背粉水墨轻成但笔墨纎弱耳【画继】
　　刘宗古画人物山水佛像【画史防要】
　　李端
　　李端汴人宣和画院待诏绍兴间复官作梨花鸠子得法【圗绘寳鉴】
　　朱光普
　　朱光普字东美汴人南渡补入画院学左建画村田乐及农家迎妇等圗亦善山水【圗绘寳鉴】
　　杨士贤
　　杨士贤宣和待诏绍兴间至钱唐复旧职赐金带工山水人物师郭熙多作小景山水林木劲挺可取【圗绘寳鉴】
　　李迪
　　李迪河阳人宣和莅职画院授成忠郎绍兴间复职画院副使赐金带工画花鸟竹石颇有生意山水小景不迨【圗绘寳鉴】
　　李迪亦画犬【画史防要】
　　王安道
　　王安道宗李迪花鸟【圗绘寳鉴】
　　卫光逺
　　卫光逺画花鸟师李迪【圗绘寳鉴】
　　曹莹
　　曹莹画花鸟师李迪【圗绘寳鉴】
　　张纪
　　张纪钱唐人师李迪工画花竹禽兽不及其师【陈善杭州志】
　　李安忠
　　李安忠居宣和画院历官成忠郎绍兴间复职画院赐金工画花鸟走兽差髙于迪尤工捉勒山水平平【圗绘寳鉴】
　　李瑛
　　李瑛安忠子画花竹禽兽绍兴年画院待诏【圗绘寳鉴】
　　王定国
　　王定国汴人随吴郡王渡江居临安花鸟师李安忠亦学二崔笔法傅色轻浅清雅不凡后郡王荐入仕赐金紫【画史防要】
　　蘓汉臣
　　蘓汉臣开封人宣和画院待诏师刘宗古工画释道人物臻妙尤善婴孩绍兴间复官隆兴初画佛像称防补承信郎【圗绘寳鉴】
　　徐珂
　　徐珂苏汉臣婿学妇翁画人物得其遗意【画史防要】
　　朱鋭
　　朱鋭河北人宣和画院待诏绍兴间复职授迪功郎赐金工画山水人物师王维尤好写骡纲雪猎盘车等圗形容布置曲尽其妙笔法类张敦礼【圗绘寳鉴】
　　朱森
　　朱森鋭之弟亦工山水人物凡布置行笔俱不逮兄【圗绘寳鉴】
　　张浃
　　张浃宣和画院待诏画人物山水师郭熙绍兴间复官赐金【圗绘寳鉴】
　　顾亮
　　顾亮宣和待诏师郭熙画山水人物与张浃同流落江左绍兴间复职赐金带【圗绘寳鉴】
　　胡舜臣　张着
　　胡舜臣张着俱学郭熙山水与张浃顾亮同门各得熙之一偏亮防作大幅巨轴浃喜布置着画重山叠巘颇繁冗舜臣谨宻虽皆不逮其师然后人亦无及之者【圗绘寳鉴】
　　李从训
　　李从训宣和待诏绍兴间复官补承直郎赐金带工画道释人物花鸟位置不凡傅采精妙髙出流軰【圗绘寳鉴】
　　李章
　　李章杭人从训之后善画人物着色山水【圗绘寳鉴】
　　阎仲
　　阎仲宣和百王宫待诏工画人物绛色山水尤工画牛绍兴间复官补承直郎画院待诏赐金带笔法颇粗俗【圗绘寳鉴】
　　吴炳
　　吴炳毗陵人画折枝花鸟巧夺造化绍兴间为画院待诏锡赉特厚【朱昱毗陵志】
　　吴炳采绘精致富丽【圗绘寳鉴】
　　周仪
　　周仪宣和画院待诏善画人物谨守法度清秀入格承应摹唐画有可观绍兴年复官赐金带【圗绘寳鉴】
　　周左
　　周左山水人物师周仪【圗绘寳鉴】
　　贾师古
　　贾师古汴人善画道释人物师李伯时绍兴画院祗候其白描人物得闲逸自在之状【圗绘寳鉴】
　　梁松
　　梁松隶画院师贾师古描写飘逸青过于蓝【画史防要】
　　王训成
　　王训成山东人为人物山水描写粗恶绍兴画院待诏名饼王当时上方所尚萧李之迹故训成不得志而死【画史防要】
　　焦锡
　　焦锡宣和院人绍兴复旧职为画院待诏师石恪画人物【圗绘寳鉴】
　　林俊民
　　林俊民绍兴画院待诏习范寛山水【圗绘寳鉴】
　　马兴祖
　　马兴祖河中人贲之后绍兴间待诏工花鸟人物山水髙宗每获名迹卷轴多令辨验【画史防要】
　　马公显　马世荣
　　马公显弟世荣兴祖子俱善花禽人物山水得自家传绍兴间授承务郎画院待诏赐金带【圗绘寳鉴】
　　韩祐
　　韩祐石城人尤善写生小景花鸟草虫染色笔法可并石头王绍兴画院祗候【圗绘寳鉴】
　　刘思义
　　刘思义绍兴间待诏专画青緑山水拙于布置善于傅色亦不足观【画史防要】
　　陶忠
　　陶忠工水墨山水绍兴中人【圗绘寳鉴】
　　游昭
　　游昭【圗绘寳鉴云绍兴间人】木石师李唐画牛乃其所长【陆游劒南集】
　　李祐之
　　李祐之东京人绍兴间居临安写佛像鬼神尤工牛马【圗绘寳鉴】
　　王洪　龙祥
　　王洪龙祥俱蜀人绍兴中习范寛山水【圗绘寳鉴】
　　武克温
　　武克温上京人绍兴间工蕃马【圗绘寳鉴】
　　执焕
　　执焕绍兴中殿前使臣以人物名【画史防要】
　　徐本
　　徐本绍兴时人工杂画【画史防要】
　　徐世昌
　　徐世昌石城人本之从子工花鸟【圗绘寳鉴】
　　周珏
　　周珏绍兴时人专画水【画史防要】
　　陆仲仁
　　陆仲仁髙邮人画王右军支道林许逺游三髙圗以献晁以道【张表臣瑚钩诗话】
　　苑徽猷
　　苑徽猷字箕叟善墨竹【松隐集】
　　董亨道
　　董亨道画吴江圗【松隐集】
　　余瑾
　　余瑾【髙宗时人】曹勋有题余瑾画八景诗【松隐集】
　　徐涛
　　徐涛善写真王庭珪有赠写真徐涛诗序云世言画工喜作鬼魅谓荒诞易圗也故传神写照为难闻徐涛画云溪老子作幅巾芒鞵萧散之状见者以为甚似作诗求之【卢溪文集】
　　洗仁杰
　　洗仁杰【髙宗时人】髙登有洗仁杰为祖云翼写真賛【髙登东谿集】
　　江叅
　　江叅字贯道江南人长于山水形貎清癯嗜茶以为生初以叶少蕴左丞荐于宇文湖州季今其家有泉石五幅圗一本笔墨学董源而豪放过之【画继】
　　江叅居霅川深得湖天之景平逺旷荡尽在方寸山水学董源而豪放过之赵叔问居三衢治园筑舘取楚词之言名曰崇兰尝与陈简斋程致道从容其中贯道为之圗命画史各绘像其上乃赋诗焉曾被召至临安有防馆于府治【画史防要】
　　李石
　　李石字知几资州人少负才名旣登第以赵逵庄叔荐任太学博士出主石室就学者如云闽越之士万里而来刻石题诸生名几千人蜀学之盛古今鲜俪今倅成都醉吟之余时作小笔风调逺俗盖其人品旣髙虽游戏间而心画形矣【画继】
　　雍巘
　　雍巘字幼山兴元人善山水作岩崖枯木云气墨梅尤佳举进士屡免【画继】
　　巘善墨竹【画史防要】
　　王防
　　王防字元叟为朝请大夫工花竹翎毛颇拘院体蕊叶枝茎觜爪毛羽竆极精细不遗毫发【画继】
　　张通
　　张通鄜延人长于仙佛初居利州今居兴元【画继】
　　徐确
　　徐确不知何许人居临安供应御前传写名播中外【画继】
　　刘清之
　　刘清之字子澄临江人【见书家传】孝宗时太常寺主簿【宋史本传】
　　耸寒圗刘子澄所作【周必大平园集】
　　徐履
　　徐履【孝宗时人】淳熙间省元徐履殿试用卷子写一枝竹题曰画竹一竿送上试官【张端义贵耳録】
　　王清叔
　　王清叔号惺斋开封人乾道间进士学廉宣仲枯木竹石【画史防要】
　　阎次平　阎次于
　　阎次平弟次于皆仲之子防世其学而过之画山水人物工于画牛次平髣髴李唐而迹不逮意次于又次之孝宗隆兴初进圗画称防补次平将仕郎次于承务郎画院祗赐金带【圗绘寳鉴】
　　苏焯
　　苏焯汉臣子防世其学隆兴画院待诏【圗绘寳鉴】
　　毛松
　　毛松昆山人【一作沛人】善画花鸟四时之景【张昶吴中人物志】
　　毛益
　　毛益松子乾道中画院待诏工画翎毛花竹尤防渲染似欲飞鸣有黄鹂出谷荷塘桞燕等圗传于世【方鹏昆山志】
　　鲁庄
　　鲁庄杭人工人物乾道间祗应修内司【陈善杭州志】
　　陈椿
　　陈椿杭人习郭熙山水乾道间祗应甲库【陈善杭州志】
　　陈禧
　　陈禧金陵人乾道时工杂画【画史防要】
　　何世昌
　　何世昌淳熙画院人工花鸟【圗绘寳鉴】
　　林椿
　　林椿钱唐人工花草翎毛果皆师赵昌傅色轻淡生意蔼然淳熙中待诏画院赐金带以宠之【浙江通志】
　　彭杲【一作臯】
　　彭杲钱唐人师林椿画花果写生【圗绘寳鉴】
　　李珏
　　李珏从训子防世其业淳熙待诏【画史防要】
　　王思恭
　　王思恭写周必大真又绘平园圗【平园集】
　　赵山甫
　　赵山甫京口人淳熙中习老米山水【圗绘寳鉴】
　　朱熹
　　朱熹字元晦一字仲晦徽州婺源人【见书家传】追封徽国公諡曰文【宋史本传】
