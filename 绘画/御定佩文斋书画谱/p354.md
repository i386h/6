<!-- { "loadSidebar": true } -->
　　苏鹗杜阳编乃郭子横洞冥王子年拾遗之类而自诡胜之以其颇杂时事也文待诏征仲小时以精楷録之无一笔失度昔人称孟蜀王仁锴好手録书至数千卷卷皆白藤纸细书极为端好每朝囬扵檐子上得一二畨若待诏与仁锴真可谓笃好书者也第公以诚实心信侈诞事以精谨茟书狂肆语大若相反者聊识扵后【弇州续槀】
　　朙文征眀书杨南峰墓志
　　文征仲先生以古书杨君谦先生自草生志若可谓二絶者第君谦负古文声毋论其辞枝而不修即生平轩豁得意在治己酉挂冠而数语极为牢落防骫顿无状在正徳庚辰趣行在试乐府嘉靖丙申献九庙颂及华阳求嗣仪而叙致津津不容口老誖一至此邪曷不扵庚辰前亲三尺土邪然则文先生此书之佳故不为此老幸也【弇州续槀】
　　眀文征朙书华氏义田记
　　华従龙先生此举是范氏家法应徳此记宋文之有致者征仲此书汉隶之有锋者聊为存之【弇州山人稾】
　　朙文征眀草书卷
　　文内翰衡山书体姿媚至其锋藏处亦遒劲此卷为冯山人书前后凡两茟尽一卷山人従内翰学书及门久故所得书迹为多第观者谓卷中后一茟结体小异遂定以笔力衰壮不同不知内翰晩年多作山谷体茟意少縦葢书家游戯茟墨间用拙笔写变体类若此昔人谓崔白画好处防到古人不用心处观者殆未可轻于置评也【陆树声学士题跋】
　　朙文征朙欧体千文
　　文待诏不多作率更体所见惟张奉直墓表石刻及此千文手迹耳石刻小扵皇甫碑茟近肥千文细扵化度铭茟稍縦于整栗遒劲中不失虚和舒徐意致佳夲也唯彭孔嘉中嵗书有出蓝田之羙晚莭则一束楚耳夏日三四舒展令人暑弇【州续槀】
　　眀文征朙千文
　　文衡山先生扵书无所不学而行书出扵圣教序今学先生书者目不覩圣教序惟规模刻画以为优云间人乃谓敝邑惟有圣教序一路不亦寃乎先生少时学书清晨笼首书千文毕然后下楼盥洗见宾客如此其勤也此卷其未梳洗时书邪抑停云馆无事时书邪不可知己戊子距今又经一戊子八十年所而纸墨完好如新则知宝先生书者当愈重愈严矣【钱允治少室集】
　　眀文征朙四体千文
　　文待诏以小楷名海内其所沾沾者耳独篆茟不轻为人下然亦自入能品此卷千文四体楷法极精工有黄庭遗教茟意行体苍润可称玉板圣教亦妙得受禅三昧篆书斤斤阳冰门风而皆有小法尤可宝也自兴嗣成此文后独元时赵承防及待诏能备此众体惜少章草耳【弇州山人稾】
　　朙文征明三体书
　　蘓文忠书钱唐伎女诸絶句真迹字颇小文太史特以意临写不拘拘形似而古徤遒伟隐然为睂山传神抵掌老优当自色恧后三体书拟豫章尤妙唯作米家茟差不似耳昔人谓右军临摹宣示胜扵自运又云茟秃千管墨磨万定不作张芝作索靖信然信然【弇州山人槀】
　　朙文彭书卷
　　汉唐人法结撰古特宋则整矣文氏父子稍稍以秀羙出之防似宋书元画顾揆之两家抑亦睂山云林之选也夀承曽掌故吾郡其书流传颇多此卷闻入一俗子手且覆酱瓿得荩卿见而宝之应是夀承有灵耳【钘园集】
　　眀文嘉书后十九首
　　昔闻祝亰兆欲有所贷文休承故置茧纸室中亰兆喜为书古诗十九首大获声价世以休承谲得此书为萟苑一谑然余以为京兆书虽佳欲与此诗旗鼔相当须令右军父子复生耳休承晚年书竒进防不减亰兆而为于鳞书后十九首亦尠愧色于鳞吾故人九原有知当不平吾语然可与士衡并驱争长终隔两汉一尘世自有公论在王孙当以为何如【王奉常集】
　　朙王宠白雀帖
　　王履吉先生飬疴白雀寺访故人王元肃虞山不值作此歌元肃拏舟追及之因以二丈许桑皮縦茟满卷为赠虽结法小疎而天骨烂然姿态横出有威鳯千仭之势葢月余而履吉物故当是絶茟也又二十余歳而元肃为防钩入石尝乞余言跋尾居数歳元肃亦殁又二歳而有以此卷质者诘之知非王氏有也无何赎去又数歳而复得之他所流落宛转真如传舎失弓得弓何必在我因为题其后以俟后之君子主斯卷者时庚午之夏伏日也【弇州山人槀】
　　朙王宠墨迹
　　王履吉书元自献之出疏拓秀媚亭亭天拔即祝之竒崛文之和雅尚难议鴈行矧余子乎余三十许时实谙此法久之易辙改涂茫然故歩殊不任年华之感也此轴阳丘铨部胡公家藏神朙焕彂校别作更觉精防若无论世代真可登子昂上估矣百糓向余言履吉品清夷简贵乌衣龙鳯俦拊今念昔愿执厮役扵斯人【来禽馆集】
　　朙王宠真迹
　　雅宜先生余自少则闻之兹幸従近复兄把玩真迹可谓希世之珍矣本学大令乃自成家兹其所以善也夫文亦然韩苏诸公追的左国下乃史汉初不袭其字句夫政亦然民田井地之遗也府兵乗田之义也重二千石久任封建之制也莽奉周官斯陋也已故学书而似谓之茟奴推此而百物尽可知也近复为九岳大夫之才子文擅一时咸出匠心他日従政我知其不羣也已因书以归之【侯一元二谷山人近槀】
　　朙陈淳武林帖
　　吾苏陈白阳先生素以文翰自命其豪畅之怀跌宕之气每扵唫诗作字中发之诗歩晋唐书则出入米蔡而时有幻态葢勾吴之宗匠也此卷皆武林逰覧诸作櫽括湖山胜槩而挥毫体势俨若崖谷巅烟霞呑吐亦生平适意茟也昔司马子长逰名山大川而文遂肆先生葢尽揽武林之胜云【申时行赐闻堂集】
　　陈道复少有逸气作真行小书极清雅晚好李怀琳杨凝式书率意縦茟不妨豪举而临池家尤重其体骨陆君持示此结搆特宻岂其锐意咏胜当神与景适之际邪钱唐山水之胜为此老助一筹矣【王奉常集】
　　朙陈淳草书卷
　　陈道复花卉豪一世草书飞动似之独此帖既纯完又多而不败葢余尝见闽楚壮士裘马剑防则凛然若熊罴及觧而当绣刺之绷亦頽然若女妇可近也非道复之书与染邪【徐文长逸槀】
　　朙陈淳书李青莲宫词
　　陈征君书李青莲宫词一卷笔气縦横天真烂熳如骏马下坂翔鸾舞空较之米家父子不知谁为后先矣曺驾部北行擕以自随舟过髙邮得一快覩扵云涛缥缈中政自令人有天际真人想也【莫廷韩集】
　　眀周天球书道徳经
　　晋史右军传及书断俱云为山隂道士写道徳经笼鵞以归而梁武陶隐君所评右军遗迹则称有黄庭经青莲居士诗直谓黄庭换白鵞黄长睿则以右军有道徳而无黄庭为诗误洪景卢则以右军有黄庭而无道徳为史误又有云诗史两不误者然今世黄庭之迹依希尚存而道徳则自古絶响矣今年六月望后友人周公瑕避暑弇州园为作小楷二经道徳极精严有古意而黄庭真迹之仍孙矣此子吾吴城一时右军仆之得此亦何异买王得羊防惜无昙白鵞作润茟因题扵后以志吾快【弇州续稾】
　　眀徐霖三体千文卷
　　余友宣光防多蓄古书画余数过花屿山房中披览竟日夕此卷乃吾乡徐九峰先生书以贻光防助其少歳学书者余尝闻九峰篆书直继周玉雪之后李西涯乔白岩推为当代一人真书有欧阳率更遗意行狎出入李北海赵松雪二公之中岂徒二百年来江南杰出之士葢亦海内翩翩善书者也况此又暮年之书笔力尤为劲丽极为光防秘久防余苍润轩昨自游摄山还忽扵笥中检得敬为题右云尔嘉靖甲寅中秋前五日浄信居士盛时泰记【苍润轩碑跋】
　　朙徐霖手迹
　　余生平所得近代名迹如仲温希哲征仲履吉辈至多独扵徐髯仙子仁颇爱之而不能多得以为恨久栖靖室扵一切豪翰付之乌有矣而新都汪仲嘉忽以此卷见示皆书青莲居士作为蜀道难梁父吟天马阳春二歌前有尊酒行凡五章书正草得二体其体乃有古茟似欧阳兰台草书半得章法而实歩趋防稽其精雅姸使人啧啧生赏惜腕力少弱以登兰台堂则有余叩防稽室或不足耳漫题其后付儿辈藏之以备一种【弇州续稾】
　　明金琮手迹
　　王可大比部亟为余言金元玉书法胜徐子仁问之吴中人不识也亡何购得此卷元玉茟橅仿吴兴老意縦横神爽奕奕可爱惜结茟小未去俗耳视子仁堆墨不啻诚过之【弇州山人稾】
　　眀严讷临赵文敏四十二章经
　　少保严文靖公故精八法苐扵魏国赵文敏公书不甚规规效颦今覩所摹文敏佛说四十二章经墨妙譬之周昉貌赵郎殆得其神彩情性固公临池之力深要扵此经有神解冥契者固不觉其转蜣中鹄之妙至此也公虽不名佛其操行制念与此经亦慈悲平实鲜不合者睂山氏谓范蜀公为学佛作家而自诧临成都讲堂帖为得右军三昧则文靖公防经云以此深心奉尘刹是则名为大报恩公之子有焉【弇州续槀】
　　朙陆深书
　　陆文裕公俨山先生书法雅宗赵松雪晚镕李北海西晋风格宛然具存足传不朽人言先生平居虽尺简裁答必精铅椠必工结搆即扵所甚昵者造次应之不也其用力葢勤如是今观东滨朱君所藏诸帖信防而秦君鸿胪后沙东滨壻也寔彚缉成卷以备珍赏则公虽徃而神标辉暎已在二君氷玉间矣【崇兰馆集】
　　朙丰坊书卷
　　昔王逸少人品为书法所掩天下知其书不能尽知其人丰人翁实有笔人望不副天下恶其人并废其书非也今观诸帖虽多老年頽茟然时出入二王兼存米颠风致玉山程孟孺防善钟顔二家书故特宝存此老遗茟亦宋人不亰卞书意【王奉常集】
　　眀丰坊论书真迹
　　本朝知书者推丰吏部而吴人徃徃短之四朙李生子初出此帖相示楷篆八分行凡四体大都论书法及举魏晋人名墨而未终者然其议论刻核非精其技者不能也余茟札防拙亦愿以暇日临摹古人而未及安能窥丰先生藩篱防姑跋数语以塞子初之请【冯梦祯快雪堂集】
　　眀王问墨刻
　　赋中有苏长公前后赤壁余尝谓如文中之有漆园书中之有飞白画中之有董巨要不可用湘累蜀赘捃摭诘曲例之今王子裕先生乃能縦茟以飞白写其辞遒逸劲迅神采飞动真可谓两合矣余家藏陈道复书赤壁后赋其坚伟庶防并驾然飞而不白终当譲先生一头地也【弇州续稾】
　　王先生登武林晴晖楼歌起颔两韵全是青莲家法中颇出入唐人然雄逸爽劲诵之如食哀家棃快不可言若行草则多渇茟神采飞动令人思颠旭醉素先生之子汝朙石斋中以寓羮之思仆谓曷不龛之楼壁与西湖对当两髙云起雷电轰掣时方知此歌与此书之妙【同上】
　　王子裕先生手书玉芝翁歌其八灋絶得坡仙三昧若吴原博先生为之风骨虽有余神观似不足品故当在先生下也诗歌婉润飘逸寘之坡集中唯烟江叠嶂赠画御容师二歌可具宾主余俱避舎呜呼先生徃矣所谓仙而谪者非邪【同上】
　　朙莫如忠崇兰馆帖
　　今天下墨池一派推重三吴而吾乡独以工书遇主前有二沈后有二张沈公度至学士粲起翰林至大理少卿张公天骏至大宗伯电至少宗伯其后如张南安东海以草书胜得颠素茟陆学士俨山以行楷胜得李括州赵吴兴茟自莫方伯父子出声寔烜赫掩其上今展翫崇兰馆帖神眀焕然名不虚得真莫氏之山隂羲献也吾乡书家如任子朙仁发王伯静黙朱孟辨芾陈文东壁卫立中徳辰章共辰弼曽心传遇顾谨中禄皆名载书史而以子孙雕零无従简括其一防一画若后有贤者如君全兄弟岂至泯灭不传防故吾表而出之庶防托莫氏以不朽云【艺苑巵言】
