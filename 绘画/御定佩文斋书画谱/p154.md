<!-- { "loadSidebar": true } -->
　　王敬方吴铎【顺帝时人】至正七年褒封水记中奉大夫甘肃等处行中书省叅知政事王敬方述并书中奉大夫江南诸道行御史台副御史吴铎篆额【续吴郡志】
　　葛禋
　　葛禋【顺帝时人】大都崇国寺重建碑至正十一年大竹林寺沙门雪涧法桢撰奉训大夫中书刑部侍郎葛禋书【日下旧闻】
　　欧阳光
　　欧阳光【顺帝时人】武畧将军大都路都总管府判官宋侯墓碑至正十四年翰林学士承防欧阳光书【固安县志】
　　朱桓
　　朱桓【顺帝时人】赠画师朱叔重序至正十五年大梁朱桓书【铁网瑚】
　　刘彦明
　　刘彦明【顺宗时人】魏泰咸阳懐古诗石刻至正二十年县尉刘彦明书【王家瑞咸阳金石遗文】
　　御定佩文斋书画谱卷三十八
<子部,艺术类,书画之属,御定佩文斋书画谱>
　　钦定四库全书
　　御定佩文斋书画谱目録
　　第三十九卷
　　书家传十八
　　元【三】
　　杨维桢　　　　倪瓒
　　王　　　　　吴镇
　　顾徳辉　　　　崔彦辉
　　陈方　　　　　王逢
　　李祁　　　　　李位
　　钱惟善　　　　陈岳
　　卢彦昭　　　　吴毅
　　张度　　　　张逊
　　李元珪　　　　吕诚
　　沈眀逺　　　　马孟昭
　　熊梦祥　　　　观闾元賔
　　图烈圗　　　　　李介石
　　张枢　　　　　　任序
　　蓝仲晦　　　　　张梅间
　　赵良弼　　　　　杨晋
　　魏云瑞　　　　　戴士壵
　　张眀卿　　　　　叶孝墅
　　杨翮　　　　　　徐恢祖
　　邵光祖　　　　　孙华
　　俞庸　　　　　　沈性
　　李世英　　　　　王瑮
　　朱燧　　　　　　王兴祖
　　邵祖义　　　　　范宁
　　李希文　　　　　张端
　　程政　　　　　　乌雅思敬
　　张如遇　　　　　周起岩
　　沈右　　　　　　朱珪
　　顔耕道　　　　　褚奂
　　陈遘　　　　　　余诠
　　陆定龙　　　　　髙眀则
　　髙昉　　　　　　孔叔平
　　唐懐徳　　　　　王坚
　　曹本　　　　　　朱宜民
　　赵衷　　　　　　完顔子周
　　张裔　　　　　　汤荧
　　陈子翚　　　　　张文盛
　　王竒　　　　　　莫昌
　　艾斐　　　　　　邹伟
　　张去偏　　　　　范居中
　　杜从训　　　　　张伯仁
　　郑炳　　　　　　汪正
　　李林　　　　　　陈谦
　　王礼　　　　　　何仲章
　　吴志行　　　　　吕中立
　　邓学可　　　　　陈宗亮
　　卓习之　　　　　朱俊卿
　　徐子愚　　　　　张童子
　　周伯琦　　　　　周宗仁
　　蒋冕　　　　　　饶介
　　陈秀民　　　　　苏大年
　　李绎　　　　　　张仲夀
　　宋嘉禾　　　　　张与材
　　张嗣成　　　　　吴全节
　　丘处机　　　　　薛羲
　　方从义　　　　　祝衍
　　张雨　　　　　　郑樗
　　赵宜裕　　　　　周兰雪
　　孙徳彧　　　　　李道谦
　　李志宗　　　　　杜道坚
　　萧善斋　　　　　萧登
　　释帕克斯巴　　　释溥光
　　释溥圎　　　　　释圎琛
　　释至温　　　　　释可中
　　释祖瑛　　　　　释允
　　释梵琦　　　　　释大智
　　释克新　　　　　释静慧
　　释夷简　　　　　释密诣
　　释慧敏　　　　　释道原
　　释永芳　　　　　释眀本
　　释刘顺　　　　　释宗衍
　　释懐深　　　　　释行端
　　释诚道元　　　　释定
　　释法桢　　　　　释福珪
　　释正印　　　　　释洪注
　　释元旭　　　　　龙岩上人
　　管夫人　　　　　王夫人
　　伯特氏　　　　　赵夫人
　　游夫人　　　　　危氏
　　徐氏　　　　　　刘氏
　　柯氏　　　　　　段氏
　　士女曹妙清　　　陈自幼
　　比丘尼妙湛　　　刘氏

　　钦定四库全书
　　御定佩文斋书画谱卷三十九
　　书家传十八
　　元【三】
　　杨维桢
　　杨维桢字廉夫号鐡崖防稽人擢进士第署天台尹陞江西儒学提举避地富春山徙钱塘张士诚累招之不往行草书虽未合格然自清劲可喜【刘璋书画史】鐡崖不以书名而矫杰横发称其为人【懐麓堂集】
　　倪瓒
　　倪瓒字元镇无人【见画家传】强学好修性雅洁所居有阁名清閟乔木修篁蔚然深秀故自号云林雅趣吟兴每发挥于缣素问苍劲妍润尤得清致晚益务恬退黄冠野服浮游湖山间【周南老云林先生墓志铭】
　　倪先生人品髙轶其翰札奕奕有晋宋人风气【甫田集】倪瓒书从隶入輙在钟繇荐季直表中夺舍投胎古而
　　媚宻而踈【徐渭文长集】
　　云林书师大令无一俗尘【何良俊四友斋丛説】倪元镇书学杨义和黄素黄庭【六研斋笔记】
　　王
　　王字叔眀号黄鹤山樵【见画家传】吴兴人赵文敏公之甥强记力学作诗文书画尽有家法【玉山草堂雅集】黄鹤山人书当不在赵魏公下【匏翁家藏集】
　　吴镇
　　吴镇字仲圭号梅花道人嘉兴魏塘人【见画家传】善书画为人抗简孤洁髙自摽表【孙作沧螺集】
　　仲圭草学光【书史防要】
　　梅道人书作藏真笔法古雅有余【六研斋三笔】
　　顾徳辉
　　顾徳辉字仲瑛别名阿瑛昆山人举茂才署防稽教谕力辞不就隐嘉兴之合溪自称金粟道人至元之季子元臣为水军副都万户仲瑛封武略将军飞骑尉钱塘县男【列朝诗集】
　　金粟道人顾君墓志铭至正戊戌顾阿瑛自制并书【朱珪名迹録】
　　金粟手笔未得多见行楷楚楚奄有洛神画赞风轨【六研斋二笔】
　　崔彦辉
　　崔彦辉钱塘人号云林生与王俱吴兴赵氏甥隐居卖药善篆隶词赋【陈善杭州志】
　　陈方
　　陈方字子贞京口人寓于吴郑眀徳张伯雨倪元镇皆与之游晚主无锡华彦清家后不知所终【刘凤续吴先贤赞】
　　陈方善书【詹氏小辨】
　　王逢
　　王逢字原吉【江隂志云号梧谿子】江隂人避乱于淞之清龙江复徙上海之乌泾筑草堂以居自号防间园丁张氏据吴大府交辟坚卧不就【列朝诗集　顾起纶国雅云王逢号席帽山人】
　　原吉才气俊爽其属辞于诗尤长作行草初非经意大率具书家风范【书史防要】
　　李祁
　　李祁字一初号希籧又号危行翁茶陵人李齐榜进士为江浙儒学副提举楷法精甚大书行草亦遒逸含古意【懐麓堂集】
　　李位
　　李位祁子李东阳书云阳集后云希籧府君诗文集十卷家有旧本题云男位编集字画痩劲有家法【懐麓堂集】
　　钱惟善
　　钱惟善字思复钱塘人号曲江居士又自称心白道人官至副提举张氏据吴退隐吴江之筒川工书法其巻册多留传人间【续简録】
　　陈岳
　　陈岳字申甫不着里籍隐居天台委羽山善书画【陆树声学士题防】
　　卢彦昭
　　卢彦昭海虞人元季尝从杨鐡崖游词翰皆清雅可观自号丝桐老人【匏庵家藏集】
　　吴毅
　　吴毅富春人铁崖门人以词翰名家【甫田集】
　　张度
　　张度好学工词翰【云林集】
　　张逊
　　张逊字仲敏姑苏人【见画家传】博学善属文书画俱絶【玉山草堂雅集】
　　李元珪
　　李元珪字廷璧河东人书法如困学【玉山草堂雅集】李廷璧作行草劲爽可爱【詹东圗览】
　　吕诚
　　吕诚字敬夫吴之东仓人幼聪敏喜读书尤精楷法【玉山草堂雅集】
　　沈明逺
　　沈眀逺【与顾徳辉同时】玉山草堂春晖楼緑波亭吴兴沈眀逺隶顔【玉山名胜集】
　　马孟昭
　　马孟昭【与顾徳辉同时】玉山雅集诗序云今夕之会诚不易得赵善长秉笔作圗余索孟昭楷书以识【玉山璞藁】
　　熊梦祥
　　熊梦祥字自得江西人通羣书旁晓音律能作数体书以茂才举教官辄弃去放意诗酒游淮浙间卜居娄江上自号松云道人与顾仲瑛为忘年友【钱肃乐太仓州志】
　　观闾元賔
　　观闾元賔累官监杭郡善书治迹多可称焉【梧溪集】
　　圗烈圗
　　圗烈圗字敬夫尼古尔氏燕山人年甫冠及第授集贤修撰累迁南台御史【梧溪集】
　　笃列圗善大字【书史防要】
　　李介石
　　李介石字守道以书见省臣命草符檄遂器重之授松江府提控桉牍从守镇江王逢有寄李守道诗云西湖有竒士少负不羁才酒外嗜八分席地画青苔【梧溪集】介石以儒术饰吏事亦能古隶【书史防要】
　　张枢
　　张枢字梦辰陈留人徙家华亭工行楷日与子弟数十人讲春秋或劝之仕不应人以是髙之称曰林泉民【列朝诗集】
　　陶南邨赠梦辰诗云写书竹简拈鲜碧临帖藤笺搨硬黄【南邨集】
　　任序
　　任序字本初学古近体诗句法圎熟兴趣清逺临欧阳率更帖尤得其笔意【汪克寛环谷集】
　　蓝仲晦
　　蓝仲晦书三体千文清健雅丽沈着痛快篆得古意草隶无一脱法无一败笔【吴海闻过斋集】
　　张梅间
　　张梅间出刘桂隐先生之门工吟咏尤善行草书【周霆震石初集】
　　赵良弼
　　赵良弼字君卿东平人【见画家传】补嘉兴路吏迁调杭州能书【钟嗣成録簿】
　　杨晋
　　杨晋字升之学顔书颇整巧【鐡网瑚】
　　魏云瑞
　　魏云瑞字祥卿鄂之蒲圻人善学米南宫书得之者如获拱璧【潜溪集】
　　戴士壵
　　戴士壵字仲积婺浦江人喜作唐古体诗工晋楷法【潜溪集】
　　张眀卿
　　张眀卿字子晦天台人为文章有台阁体游戏翰墨笔法秾逸可玩【潜溪集】
　　叶孝墅
　　叶孝墅世居天台雅志好学善楷书炼金石草木为丹剂称精妙【陈基夷白斋藁】
　　杨翮
　　杨翮字文举金陵人元末提举江浙学校杨孟载悼杨文举诗云八分书古追东汉七字诗工到盛唐【眉庵集】
　　徐恢祖
　　徐恢祖常熟人至正未尝集乡兵捍闾里里人赖之别号春轩工草书【篁墩集】
　　邵光祖
　　邵光祖字道博学好古于字学尤精研穷六书之防有以先贤康节子孙论荐于朝不报张士诚据吴授湖州学正亦不赴以布衣终其身【张防吴中人物志】
　　孙华
　　孙华字元实永嘉人侨居华亭诵经考史以博雅闻尤好岐黄家用荐为医学教授好修洁所居小阁列古彛鼎法书名画焚香静坐终日书非佳墨熟纸不作【列朝诗集】
　　俞庸
　　俞庸字子中华亭人仕为推官书法赵吴兴【列朝诗集】
　　沈性
　　沈性字自诚吴兴人少孤飬母以孝闻善吟唐人诗工八分小篆【列朝诗集】
　　李世英
　　李世英字伯英长洲人精书学作韵类其义以字为本音为干义训为枝叶自一而二井井不紊凡十年而成书【苏州志】
　　王瑮
　　王瑮字仁仲吴县人学有渊源工诗章书翰尤善鼓琴隐居不仕自号城南逸民【吴中人物志】
　　朱燧
