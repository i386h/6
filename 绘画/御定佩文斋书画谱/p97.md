<!-- { "loadSidebar": true } -->
　　许穆
　　许穆【一名谧】字思迈第五弟丹阳句容人官至护军长史散骑侍郎【云笈七籖】
　　长史章草正书古拙【陶隐居论三仙君眞迹】
　　许翽
　　许翽字道翔小字玉斧穆第三子司徒辟掾不就隐居茅山师杨羲【云笈七籖】
　　许掾书乃是学杨而字体劲利偏善写经画符与杨相似郁勃锋势殆非人功所逮【陶隐居论三仙君眞迹】
　　南岳魏夫人
　　南岳魏夫人讳华存字贤安位紫虚元君领上眞司命【陶隐居眞灵位业图】
　　魏夫人左仆射舒之女太保公掾南阳刘幼彦之室光禄勲璞之母天才卓异少读庄老及春秋二传五经百子后修眞得道夫人善书【书史会要】
　　识道人【一作惠式道人】
　　识道人【南州人】康昕学右军草乱眞与识道人作右军书货【王僧防论书】
　　康昕与南州惠式道人俱学二王转以己书货之世人或谬宝其迹亦或谓爲羊欣【书断　按此与王僧防论书同又按欧阳通云惠式道人右军之甥与王无别当是一人陶宗仪作两人误】
　　岳道人
　　岳道人书品下之下【庾肩吾书品】
　　法髙道人
　　法髙道人书品下之下论曰皆遗迹见珍各尽其妙【庾肩吾书品】
　　衞夫人【一作李夫人】
　　衞夫人名铄字茂猗晋汝阴太守李矩妻【西溪丛话云衞夫人廷尉展之女弟恒之从妺中书郎李充之母】善钟法能正书入妙王逸少师之【翰墨志】
　　钟繇传之衞夫人衞夫人传之王羲之【传授笔法人名】
　　郄夫人
　　郄夫人王羲之之妻也甚工书【孔元舒在穷记】
　　谢夫人
　　王凝之妻谢氏字道韫安西将军奕之女也【晋书列女传】
　　道韫有才华亦善书爲舅氏所重【王羲之外传】
　　道韫书雍容和雅芬芳可玩【李嗣眞书品】
　　傅夫人
　　傅夫人郄愔之妻也善书【书断】
　　傅夫人正隶品下之上【韦续九品书人论】
　　荀夫人
　　荀夫人王洽之妻也亦善书【书断】
　　汪夫人
　　汪【宣和书谱作江】夫人王珉之妻也善书【书断】
　　荀夫人
　　荀夫人庾亮妻正行篆隶品上之下【韦续九品书人论】
　　蔡夫人
　　蔡夫人羊衡母正书品上之中【韦续九品书人论】
　　李氏
　　李氏意如广汉人王献之保母也善属文能草书【韦续九品书人论】
　　赵
　　崔恱
　　崔恱字道儒清河东武城人仕石季龙位司徒右长史以才学称【北史魏崔宏传】
　　恱与范阳卢谌并以博艺齐名谌法钟繇恱法衞瓘而俱习索靖之草皆尽其妙谌传子偃偃传子邈恱传子潜潜传子宏世不替业【北史崔浩传】
　　卢谌
　　卢谌字子谅志长子也好老庄善属文初为刘琨从事中郎后爲石季龙中书监【晋书本传】
　　谌以父法钟繇书子孙传其业累世有名【尚友録】
　　燕
　　卢偃
　　卢偃谌第四子博学善隶书有名于世仕慕容氏位给事黄门侍郎营丘成周二郡守【北史卢诞传】
　　卢邈
　　卢邈偃长子仕慕容氏爲范阳太守以儒雅称初谌父志法钟繇书子孙传业累世有能名至邈以上兼善草迹【北史卢传】
　　崔潜
　　崔潜恱子仕慕容暐爲黄门郎以才学称【北史崔宏传】潜爲兄浑等诔手笔本草延昌初著作郎王遵业买得之宝其书迹深秘藏之武平中姚元标以工书知名见潜书以爲过于浩【魏书作已】也【北史崔浩传】













　　御定佩文斋书画谱卷二十三
<子部,艺术类,书画之属,御定佩文斋书画谱>
　　钦定四库全书
　　御定佩文斋书画谱目録
　　第二十四卷
　　书家传三
　　宋
　　刘穆之　　　　朱龄石
　　朱超石　　　　王
　　王昙首　　　　王微
　　徐羡之　　　　徐湛之
　　傅隆　　　　　王裕之
　　裴松之　　　　宗少文
　　戴颙　　　　　谢灵运
　　谢方明　　　　谢惠连
　　谢综　　　　　羊欣
　　孔琳之　　　　萧思话
　　范晔　　　　　薄绍之
　　丘道护　　　　　贺道力
　　顔腾之　　　　　顔炳之
　　张裕　　　　　　张永
　　谢晦　　　　　　谢庄
　　顔延之　　　　　颜竣
　　孟觊　　　　　　张畅
　　陶隆　　　　　　陶贞宝
　　江僧安　　　　　垣防之
　　徐爰　　　　　　徐希秀
　　巢尚之　　　　　孙奉伯
　　虞龢　　　　　　戴延夀
　　王道迄　　　　　王道隆
　　褚欣逺　　　　　王愔
　　王思　　　　　骆简
　　厐秀之　　　　　王藻
　　史棱　　　　　　羊谘
　　山　　　　　　孔琳之妻
　　齐
　　王僧防　　　　　王慈
　　王俭　　　　　　王僧祐
　　王晏　　　　　　王融
　　褚渊　　　　　　褚贲
　　徐孝嗣　　　　　到防
　　顾宝先　　　　　胡谐之
　　张融　　　　　　萧惠基
　　刘休　　　　　　纪僧真
　　纪僧猛　　　　　刘系宗
　　谢朓　　　　　　周颙
　　张欣泰　　　　　崔偃
　　刘绘　　　　　　刘瑱
　　宗测　　　　　　沈驎士
　　徐伯　　　　　儿珪之
　　张大隠　　　　　蔺静文
　　庾景休　　　　　褚元明
　　陆彦逺　　　　　韩兰英
　　梁
　　沈约　　　　　　江淹
　　任昉　　　　　　徐勉
　　到沆　　　　　　陆杲
　　陆倕　　　　　　萧子云
　　萧特　　　　　　陶景
　　阮研　　　　　　傅昭
　　江蒨　　　　　　江禄
　　袁峻　　　　　　刘孝绰
　　王僧孺　　　　　王籍
　　王志　　　　　　王彬
　　王骞　　　　　　王泰
　　王筠　　　　　　王规
　　栁恽　　　　　　纪少瑜
　　朱异　　　　　　徐僧权
　　庾黔娄　　　　　庾肩吾
　　殷钧　　　　　　殷鐡石
　　孔敬通　　　　　萧几
　　萧贲　　　　　　萧骏
　　萧挹　　　　　　顔协
　　范懐约　　　　　王琛
　　韦仲　　　　　　谢善勋
　　庾诜　　　　　　张孝秀
　　刘慧斐　　　　　庾元威
　　王克　　　　　　许璠
　　贝义渊　　　　　刘灵
　　程旷平　　　　　李岩之
　　颜倩　　　　　　斛斯彦明
　　吴休尚　　　　　施方泰
　　王崇素　　　　　丁觇
　　王僧恕　　　　　陈则
　　满骞　　　　　　唐怀充
　　沈炽文　　　　　姚怀珍
　　范祖　　　　　陈廷祖
　　杨法象　　　　　丁道矜
　　孙文韬　　　　　陈宣懋
　　杜道士　　　　　释宝志
　　陈
　　蔡景历　　　　　徐陵
　　周让　　　　　侯安都
　　赵知礼　　　　　孙玚
　　顾野王　　　　　谢嘏
　　庾持　　　　　　张正见
　　张克见　　　　　萧干
　　萧引　　　　　　顾越
　　陆缮　　　　　　沈君理
　　毛喜　　　　　　江总
　　蔡凝　　　　　　谢贞
　　郑防　　　　　　伏知道
　　贺朗　　　　　　丁初
　　蔡圣　　　　　　王公干
　　释洪偃　　　　　释智永
　　智楷








　　钦定四库全书
　　御定佩文斋书画谱卷二十四
　　书家传三
　　宋
　　刘穆之
　　刘穆之字道和小字道人东莞莒人也世居京口穆之与朱龄石并便尺牍尝于武帝坐与龄石并荅书自旦至日中穆之得百函龄石得八十函而穆之应对无废裁有闲暇手自写书寻览篇章校定坟籍在晋至左仆射宋武又表天子赠侍中司徒封南昌县侯宋受禅追封南康郡公諡文宣【南史本传】
　　道和闲雅髙踪絶尘【述书赋】
　　朱龄石
　　朱龄石字伯儿沛国沛人也封丰城侯为雍州刺史【南史本传】
　　朱龄石书品下之中【庾肩吾书品】
　　朱超石
　　朱超石龄石弟虽出自将家兄弟并闲尺牍除中书侍郎封兴平县侯【南史本传】
　　王
　　王字休元琅邪临沂人也珣子元嘉九年进位太保諡文昭人望所宗书翰仪体后人皆依放之【南史本传】
　　王昙首
　　王昙首太保之弟也幼有素尚兄弟分财昙首唯取图书而已文帝即位为侍中迁太子詹事追封豫宁县侯諡曰文【南史本传】
　　昙首草字行笔痛快【宣和书谱】
　　王防
　　王微字景弟光禄大夫孺之子也少好学善属文工书为中书侍郎赠秘书监【南史本传】
　　徐羡之
　　徐羡之字宗文【蔡廓传云小字干木】东海郯人也武帝即位封南昌县公扬州刺史【南史本传】
　　徐羡之书品下之下【庾肩吾书品】
　　徐湛之
　　徐湛之字孝源逵之子也善尺牍文帝时为尚书仆射赠司空諡忠烈【南史本传】
　　傅隆
　　傅隆字伯祚北地灵州人也以太常致仕拜光禄大夫在家不释卷尝手抄书籍【宋书本传】
　　王裕之
　　王裕之字敬廙之曽孙名与宋武帝讳同故以字行官至开府仪同三司諡文贞【南史本传】
　　敬翰墨古而朴略注今见草书四行【述书赋】
　　裴松之
　　裴松之字世期河东闻喜人也博览坟集立身简素上使注陈夀三国志后为南琅邪太守致仕进大中大夫【南史本传】
　　世期参方回之章法得敬元之草意注今见章草书慰劳文一卷【述书赋】
　　宗少文
　　宗少文【宋书作宗炳字少文】南阳湼阳人也妙善琴书圗画元嘉中频徴不应【南史本传】
　　宗炳放逸屈摄颇效康许量其直置孤梗是灵运之流【李嗣真书品后】
　　宗炳出九体书所谓缣素书简奏书牋表书吊记书行狎书檝书藁书半草书全草书此九法极真草书之次第【庾元威论书】
　　戴颙
　　戴颙字仲若谯郡铚人也父逵兄勃并隠遯有髙名父善琴书颙并传之世居郯下后出居呉元嘉中征并不就【南史本传】
　　谢灵运
　　谢灵运【谢微传云小字客儿】陈郡阳夏人袭封康乐公灵运诗书皆兼独絶每文竟手自写之文帝称为二宝后为永嘉太守临川内史【南史本传】
　　谢瞻与从叔琨族弟灵运俱有盛名尝作喜霁诗灵运写之琨咏之王以为三絶【南史谢瞻传】
　　子敬上表多在中书杂事中灵运窃写易其真本相与不疑元嘉初帝就索始进【王僧防论书】
　　谢灵运母刘氏子敬之甥故灵运能书而特多王法【虞龢论书表】
　　灵运学王羲之真草俱造其妙草尤为人所推【宣和书谱】
　　谢方明
　　谢方明陈郡阳夏人宋武帝受命为侍中丹阳尹转防稽太守【南史本传】
　　方明寛和隠媚注今见正书三行【述书赋】
　　谢惠连
　　谢惠连方明子也年十嵗能属文族兄灵运加赏之元嘉七年为彭城王法曹行参军【南史本传】
　　惠连书画并妙【歴代名画记】
　　谢综
　　谢综述子陈郡阳夏人综有才艺善隶书为太子中舍人【南史谢述传】
　　谢综书其舅【范晔】云紧洁生起实为得赏至不重羊欣欣亦惮之书法有力恨少媚好【王僧防论书】
　　羊欣
