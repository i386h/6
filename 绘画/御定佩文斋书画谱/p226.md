<!-- { "loadSidebar": true } -->
　　陈遇字中行金陵人天资沉粹笃学博览自名静诚人称之为静诚先生上定金陵召见与语大悦三幸其第与官輙辞不就既即位再除翰林学士礼部侍郎礼部尚书皆固辞【鐡网瑚】
　　静诚先生善山水曽写太祖御容妙絶当时【金陵琐事】
　　陈逺
　　陈逺字中复一字中孚【瑚网云陈遇之弟】善摸写人物过四明爱风尚敦厚遂家焉太祖召写御容为文渊阁待诏【寜波志】
　　陈中复先生少力学通易经歴宦江海晚寄居四明其所得者皆一发之于画识者谓其画可比伯时【林右公】
　　【辅集】
　　杨基
　　杨基字孟载号眉庵【见书家】其先蜀人徙居吴中官至山西按察使善山水竹石【朱谋垔画史会要】
　　徐贲题杨孟载画竹诗云君心饱有渭川思挥洒风烟意闲散【北郭传】
　　髙杨张徐四先生惟太史不善画【瑚网】
　　张羽
　　张羽字来仪更字附鳯号静居【见书家】由浔阳徙居吴郡画法米氏父子笔意最妙仕终太常丞【画史会要】羽好著述工诗善画【明诗综】
　　张来仪不独能诗兼亦善画曽临髙房山小幅感而作歌有云我纵有心嗟欲老又云乾坤浩荡江湖阔纵我执笔嗟何从盖深心于是者【六研斋笔记】
　　徐贲
　　徐贲字防文【见书家】自蜀徙苏州官至河南布政画法董源【画史会要】
　　贲善图染有山泽间意【瑚网】
　　徐防文画山水林石濯濯可爱【王穉登丹青志】
　　宋克
　　宋克字仲温长洲南宫里人【见书家】善写竹虽寸冈尺堑而千篁万玉雨垒烟生萧然无尘俗之气【丹青志】仲温唯写细竹尝见其作鸡栖石丛篠一幅题语极自满意有艺成不觉自敛手之句盖谓不可复得也【六研斋二笔】
　　朱芾
　　朱芾字孟辨松江人官中书舎人【见书家】善山水白描人物【画史会要】
　　王冕
　　王冕【画史会要云字元章号煮石山农】诸暨人屡举进士不第竟弃去买舟下东吴渡大江入淮楚歴览名山川北游燕都既归越携妻孥隐于九里山善画梅不减补之求者肩背相望以缯幅短长为得米之差人讥之曰吾借是以养口体岂好为人家作画师哉皇帝取婺州将攻越物色得冕寘幕府授以谘议叅军【宋濂潜溪集】
　　吴云
　　吴云字友云宜兴人【见书家】洪武五年拜刑部尚书【列卿记】
　　吴云善画山水【画史会要】
　　朱同
　　朱同字大同号朱陈村民又号紫阳山樵【见书家】官至礼部侍郎文才武畧图绘丹青无所不精时称为三絶【朱同覆瓿稿附録】
　　张绅
　　张绅字士行【见书家】洪武中累官浙西布政善写墨竹【刘璋皇明书画史】
　　詹俨
　　詹俨字以寛休寜人【见书家】洪武初官翰林学士画马师唐人亦工但少韵以故与松雪分蹊水墨者胜【詹东图览】
　　刘崧
　　刘崧字子髙泰和人洪武三年以材学举职方郎中出为北平按察副使十四年为国子司业【瑚网】
　　刘崧善写梅竹集多自题诗【刘槎翁集】
　　邵谊
　　邵谊字思宜休寜人【见书家传】洪武初训导工山水尤精红梅墨菊自号圃鉏云【万姓统谱】
　　邵孜
　　邵孜字思善谊弟聪敏能文善梅竹山水县尹唐子华画擅当时孜尽得其妙【万姓统谱】
　　章横塘
　　章横塘号丹霞仙客有稽古之学善画兰家贫鬻兰为食不茍取与洪武初召拜知府辞弗就宋濂以诗赠其行【栗祁湖州志】
　　王行
　　王行字止仲避迹吴山之石湖称淡如居士【画史会要云号半轩】梁国蓝公荐于朝以其阔于事不能用【张防吴中人物志】
　　王行喜泼墨成山水时人谓之王泼墨【画史会要】
　　顾禄
　　顾禄字谨中松江人【见书家】官太常典簿善杂画亦能钩勒竹石【画史会要】
　　国初士人犹有前辈之风都喜学画顾谨中经进集有自题画竹诗【松事丛説】
　　乌斯道
　　乌斯道字继善慈谿人【见书家】国初为永新令善写竹【春草斋集】
　　朱应辰
　　朱应辰字文奎【本作文奎字应辰今从姑苏志艺文改正】号寄翁吴江人【见书家】洪武中举明经授苏州府训导善白描人物【画史会要】
　　唐肃
　　唐肃字处敬山隂人【见书家】洪武中供奉翰林文字书画皆能尝自作梅石图赋诗题之【皇明书画史】
　　陆闿
　　陆闿字伯旸兴化人【见书家】洪武中仕为楚府伴读画山水木石为当时所重【杨士竒东里集】
　　陆颙
　　陆颙闿之弟【见书家】官礼部员外郎能画人物与其诗字称为三絶【画史会要】
　　陆瑄
　　陆瑄颙之子善山水人物花鸟草虫杂品极其精妙以贤良方正辟举【欧阳东鳯兴化志】
　　陆琰
　　陆琰颙之季子善唐马苍茫败素时人获之视为拱璧【兴化志】
　　陆锡
　　陆锡颙之孙瑄之子善花鸟有吕廷振之风能诗号东村外史【兴化志】
　　周砥
　　周砥字履道号匊溜生吴郡人【见书家】工画山水【苏州志】周匊溜善山水能于叔明大痴两家法度外独标平淡清逺之趣【紫桃轩杂缀】
　　宋杞
　　宋杞字授之钱唐人举进士国初以考礼召授官知全州未及任旅死于涂通易于史学尤兼善画【唐肃丹崖集】
　　陆行直
　　陆行直字季衡吴江人【见书家】洪武中授翰林典籍诗画清劲为人所称【画史会要】
　　莘野
　　莘野字叔耕归安人洪武初由本县儒学训导迁枣强知县致仕后改丽波廵检卒官【环州集】
　　张羽题莘野寒林云好画谁如莘枣强堕马折肱犹未忘何年写此寒林趣精絶未数左手王【静居集】
　　薛穆
　　薛穆字公逺号澹园吴江人【见书家】洪武中为郴州通判亦精于画【画史会要】
　　虞堪
　　虞堪字克用一字胜伯宋丞相雍公诸孙也后家长洲好为诗兼能写山水洪武中为云南府学教授【鐡网瑚】
　　马琬
　　马琬字文璧秦淮人少有志节尤工诸画学春秋于铁崖国朝仕为抚州知府【画史防要】
　　文璧工诗与书画每遇佳山水必托之豪素有董北苑米南宫之法輙自题其左时号三絶【松江志】
　　华晞顔【一作希贤】
　　华晞顔字以愚洪武初辟举以老辞隐居东湖作诗画自娱【毘陵人品记】
　　华以愚善画山水【无锡志】
　　华以愚祖法巨然而奄有云西防文之趣盖一时能手也【六研斋三笔】
　　张文昱
　　张文昱金陵人洪武五年知邵武善诗文尤精于画号蒲塘散人后官刑部侍郎【江寜府志】
　　陈汝秩
　　陈汝秩字惟寅安贫力学工诗文性嗜古每购书画倾赀弗惜洪武初以人才征至京师以母老辞归【吴县志】惟寅苏门髙士绘法宗唐宋傅采着色有李思训李营丘之标致【六研斋三笔】
　　陈汝言
　　陈汝言字惟允【画史会要云号秋水】与兄汝秩齐名工诗兼善绘事洪武初以荐任济南经歴坐事免【吴县志】
　　惟允善画山水宗赵魏公清润可爱【皇明书画史】惟允溪山秋霁卷全学董巨慈母手中线小幅全学马和之【清河书画舫】
　　董荆
　　董荆字宗楚新昌人博学好古长于诗文尤善画洪武十七年举博学宏辞授县丞辞不就【莫旦新昌县志】董宗楚善画觧衣盘礴挥洒淋漓王维郑防之风盖可追也【吕不用得月稿】
　　徐敬
　　徐敬字敬仲清江人洪武中为监察御史歴官春坊喜写墨梅为海内所称重别号梅雪【江西通志】
　　沈元素
　　沈元素懐安人【见书家】工画洪武初举授本县训导后擢佥宪【闽书】
　　陈珪
　　陈珪字伯圭常熟人务学不仕师米氏父子作山水笔意髙雅颇自爱不轻为人作洪武中尝居京邸【苏州志】
　　陈允文
　　陈允文【书画史云号寳斋】珪子居乡有隐徳能诗亦善写生【苏州志】
　　朱褀
　　朱褀字孟褀行已方雅有髙韵画山水兼诸家所长名籍甚号拙庵居士【苏州志】
　　朱佐
　　朱佐字廷辅褀子精于人物【苏州志】
　　朱侃
　　朱侃字廷直祺子亦精人物山水师夏珪尤超逸【苏州志】
　　朱防
　　朱防佐子亦以画名【苏州志】
　　王賔
　　王賔【贫士云字仲光吴郡人】隐晦不仕尝于天平山作龙门春晓图遂知名于绘事【吴中人物志】
　　王履
　　王履字安道昆山人博通羣籍教授乡里能诗文工绘事游华山作图四十幅安道画少师夏圭评者谓行笔秀劲布置茂密作家士气咸备及游华山见竒秀天出乃知三十年学画不过纸绢相承指为某家数于是屏去旧习以意匠就天则出之【清河书画舫】
　　张尗起
　　张尗起善画元张师防髙弟洪武初有盛名两浙清介凛然不茍接人【杨士竒东里续集】
　　周位
　　周位字素太仓人博学多材艺尤工绘事洪武初取入画院宫掖山水画壁多出其笔【钱肃乐太仓州志】
　　孙文宗
　　孙文宗字仲文祥符人善丹青尤善神洪武三年召至京写太祖御容【李天麟祥符志】
　　盛着
　　盛着字叔彰嘉兴人盛懋之侄能全补图画运笔着色与古不殊洪武中供事内府【画史会要】
　　王直翁
　　王直翁字子愚少从周耕云游耕云専写神尽得其术【春草斋集】
　　章葆
　　章葆字徳玉金华人蚤嵗北游尝仕秘府年七十余流落梁宋间时写翎毛花果生意入神【程本立巽隠集】
　　沈希逺
　　沈希逺昆山人山水宗马逺亦善神洪武中写御容称防授中书舎人【画史会要】
　　王仲玉
　　王仲玉洪武中以能画召至京师【画史会要】
　　张彦材
　　张彦材善神杨廉夫常主其家为诗画交【太仓州志】
　　马良
　　马良字子善临安人来学于吴因家焉自防巧慧于绘事尤精晚移昆山尝作四天王像于僧寺甚竒特卢公武为作【吴中人物志】
　　相礼
　　相礼字子先华亭人能诗善画尤精于奕当世无敌洪武中召至京师厚赐遣还诚意伯常为文赠之【松江志】相子先学黄大痴画輙逼真【鐡网珊瑚】
　　王药
　　王药字子约金华人善画竹多用钩勒苏伯衡尝为钩勒竹歌以美之【六研斋二笔】
　　徐良甫
　　徐良甫【与王药同时】兰溪人善画梅【六研斋二笔】
　　陈敬止
　　陈敬止清江人尝有志于学问文章而尤寓意于画鸟兽鱼虫之情性云烟山水之变态莫不精究为人形写照犹能得其神【练安金川玉屑集】
　　胡秋碧
　　胡秋碧海盐人善传神尝欲画楚石禅师像千幅画将半而师化俄日本人至见之皆罗拜曰此吾国祖师也竞以金售之秋碧由此致饶【海盐图经】
　　许舟
　　许舟字子载石门人工画山水初学盛子昭后仿黄子久其得意处皆逼肖【石门志】
　　朱月鉴
　　朱月鉴亡其名兰溪人国初以善画荷花得名所居之旁有小池可半畆许植荷数品作亭其上终日坐观以察荷之生长荣悴苗叶花实容色态度为之写真笔妙入神【陆鳯仪金华志】
　　王立本
　　王立本嘉善人山水人物师梁楷山水则麤笔逺意有防茫烟雨之状【嘉善志】
　　王继宗
　　王继宗立本子画师盛懋笔法精细【嘉善志】
　　金润甫
