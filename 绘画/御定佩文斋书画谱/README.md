<!-- { "loadSidebar": true } -->
　　钦定四库全书
　　御制佩文斋书画谱序
　　书者六艺之一昔栁公权言心正则笔正程子谓作字须敬即此是学盖以纪事载言行之天下垂之久逺书诚重矣夫书以传其意而画以肖其形事若不相侔其义有可连类而并论者焉苍颉史皇以来歴代载籍多能道之而时数相推材智间出繁重者变而之简易朴拙者渐而之巧丽亦天地自然之理也其初古文继为篆而今之所谓真书行草三者实权舆于斯矣然三者皆肇兴于汉逮夫魏晋去古未逺多见古人篆故钟繇书有其遗法而王羲之踵美垂徽祧前启后士林所称以为归极已若图画之事始自秦汉盛于六朝其间作者軰出曹卫顾陆擅能于前董展孙杨流声于后隋有何郑唐则阎吴大抵皆画佛像人物下笔輙依故事迨气韵之超极于泼墨写生之精穷于没骨而画之变尽焉朕万防燕闲披覧典册间临书家名迹每观前
　　代纪録书画诸书种类错互漫无统纪遂即佩文斋所有者编葺之使各以类相从为一百卷凡书画之源流古今工于此者之姓氏以至闻人之题跋歴代之鍳藏悉备攷而慎其择亦可谓详且尽矣昔唐太宗好书亲序王羲之传自以为心慕手追而当时内府之图籍亦号最盛迄于今日流传者日逺日少晋唐已为隆古而况前此者乎然溯流者必穷其源习今日之书而不推本于篆亦犹齐末之观也故上自苍颉史皇下暨近代皆列焉朕于书画偶有题跋检出数十则以为一卷从诸臣之请也要之尚稽曩昔用以摅适性情泳陶清暇附于古圣人游艺之意并为世之嗜古者树毫楮之标凖考索之防趣则牙籖万卷之中是编其亦可以永传也夫
　　康熙四十七年二月


　　钦定四库全书
　　御定佩文斋书画谱
　　凡例
　　一古之集録书画者如书断画断书史画史等书皆各自成编未合为一诚为艺林阙事
　　皇上圣学渊微综贯今古深明书画一理乃出
　　内府书籍纂成是书凡经史子集稗官野乘山经地志释典道藏靡不搜采以类相从为一百卷书画同谱洵称钜观
　　一自造书制画以后书有五十六种画有十三科所谓体也其体既分则有八法六法以眎学者学有工拙斯品有髙下故首辑论书论画十八卷其中先明源流以为体次备规矩以为法述指要以为学列次第以为品若诸书文有疵纇语渉繁复者略为删节以期简当
　　一前人所録书画家传间有差误颇多漏略故必考索羣籍取其可徴信者兼收博采十增四五始五帝而迄元明共得四十卷先列歴代帝王余以时世相次其有书迹画幅偶传姓字无书可据者槩不载入
　　一古人书画有不著名氏者或金石尚存或缣素犹在相传已久岂容泯没因辑无名氏书画八卷若钟鼎彞噐刀劒之属以及断碑残碣败纨破楮诸书载録皆所不遗庶与有名氏者并传不朽一法书名画必借跋语考证取信后世前代宝迹储藏
　　天府者
　　皇上万几余暇偶为鍳定金褾玉轴
　　宸翰亲题义蕴宏深万古莫及【臣】等谨请
　　御制书画跋一卷録于简端昭示永久继以帝王书画跋二卷名人书画跋十八卷其题画诸诗已经
　　御定别有专刻兹不复采
　　一书画流传久而失实故石鼓传疑兰亭聚讼鲁恭之像难稽梁元之图莫考若无辨证何以信从乃辑书画辨证三卷众说纷纭究归定论览者心目了然足祛千载之惑
　　一歴代鉴藏书画贞观宣和号为极盛散逸人间者米芾周密诸家递相集録源委授受皆可考订辑为十卷以资博闻
　　一纂辑书籍于
　　内府收藏外广事捜罗引用者共一千八百四十四种每条之下注以书名其间有譌字可疑无善本校正者姑仍其旧臣等学识浅陋伏
　　圣训指示酌定凡例编校成书允为图书之防要翰墨之
　　大成云



　　康熙四十四年十月初九日奉
　　防纂辑佩文斋书画谱官
　　礼部侍郎仍管国子监祭酒事【臣】孙岳颁
　　通政使司左通政使今陞都察院左副都御史【臣】宋骏业翰林院侍讲学士今转翰林院侍读学士【臣】王原祁
　　原　任　兵　科　掌　印　给　事　中【臣】吴　暻原　任　礼　科　给　事　中【臣】王　铨康熙四十六年四月十一日杭州
　　行在奏准校刋官生
　　国　子　监　典　籍　候　补　主　事【臣】王世绳嵗　贡　生　候　选　训　导【臣】顾蔼吉考　　　职　　　监　　　生【臣】孙起范
　　监　　　　　　　　　　　生【臣】蒋　深
　　监　　　　　　　　　　　生【臣】吴　暄
　　监　　　　　　　　　　　生【臣】裘严生

　　钦定四库全书　　　　子部八
　　御定佩文斋书画谱总目　　　艺术类一【书画之属】
　　第一卷
　　论书一【书体上】
　　第二卷
　　论书二【书体下】
　　第三卷
　　论书三【书法上】
　　第四卷
　　论书四【书法下】
　　第五卷
　　论书五【书学上】
　　第六卷
　　论书六【书学中】
　　第七卷
　　论书七【书学下】
　　第八卷
　　论书八【书品上】
　　第九卷
　　论书九【书品中】
　　第十卷
　　论书十【书品下】
　　第十一卷
　　论画一【画体上】
　　第十二卷
　　论画二【画体下】
　　第十三卷
　　论画三【画法上】
　　第十四卷
　　论画四【画法下】
　　第十五卷
　　论画五【画学上】
　　第十六卷
　　论画六【画学下】
　　第十七卷
　　论画七【画品上】
　　第十八卷
　　论画八【画品下】
　　第十九卷
　　歴代帝王书上【黄帝至五代】
　　第二十卷
　　歴代帝王书下【宋至明】
　　第二十一卷
　　歴代帝王画
　　第二十二卷
　　书家传一【五帝时至三国】
　　第二十三卷
　　书家传二【晋】
　　第二十四卷
　　书家传三【宋齐梁陈】
　　第二十五卷
　　书家传四【北魏北齐后周隋】
　　第二十六卷
　　书家传五【唐一】
　　第二十七卷
　　书家传六【唐二】
　　第二十八卷
　　书家传七【唐三】
　　第二十九卷
　　书家传八【唐四】
　　第三十卷
　　书家传九【唐五】
　　第三十一卷
　　书家传十【五代】
　　第三十二卷
　　书家传十一【宋一】
　　第三十三卷
　　书家传十二【宋二】
　　第三十四卷
　　书家传十三【宋三】
　　第三十五卷
　　书家传十四【宋四】
　　第三十六卷
　　书家传十五【宋五辽金附】
　　第三十七卷
　　书家传十六【元一】
　　第三十八卷
　　书家传十七【元二】
　　第三十九卷
　　书家传十八【元三】
　　第四十卷
　　书家传十九【明一】
　　第四十一卷
　　书家传二十【明二】
　　第四十二卷
　　书家传二十一【明三】
　　第四十三卷
　　书家传二十二【明四】
　　第四十四卷
　　书家传二十三【明五】
　　第四十五卷
　　画家传一【五帝时至隋】
　　第四十六卷
　　画家传二【唐一】
　　第四十七卷
　　画家传三【唐二】
　　第四十八卷
　　画家传四【唐三】
　　第四十九卷
　　画家传五【五代】
　　第五十卷
　　画家传六【宋一】
　　第五十一卷
　　画家传七【宋二】
　　第五十二卷
　　画家传八【宋三辽金附】
　　第五十三卷
　　画家传九【元一】
　　第五十四卷
　　画家传十【元二】
　　第五十五卷
　　画家传十一【明一】
　　第五十六卷
　　画家传十二【明二】
　　第五十七卷
　　画家传十三【明三】
　　第五十八卷
　　画家传十四【明四】
　　第五十九卷
　　歴代无名氏书一【金上】
　　第六十卷
　　歴代无名氏书二【金下】
　　第六十一卷
　　歴代无名氏书三【石一】
　　第六十二卷
　　歴代无名氏书四【石二】
　　第六十三卷
　　歴代无名氏书五【石三】
　　第六十四卷
　　歴代无名氏书六【石四】
　　第六十五卷
　　歴代无名氏画上
　　第六十六卷
　　歴代无名氏画下
　　第六十七卷
　　御制书画跋
　　第六十八卷
　　歴代帝王书跋
　　第六十九卷
　　歴代帝王画跋
　　第七十卷
　　歴代名人书跋一
　　第七十一卷
　　歴代名人书跋二
　　第七十二卷
　　歴代名人书跋三
　　第七十三卷
　　歴代名人书跋四
　　第七十四卷
　　歴代名人书跋五
　　第七十五卷
　　歴代名人书跋六
　　第七十六卷
　　歴代名人书跋七
　　第七十七卷
　　歴代名人书跋八
　　第七十八卷
　　歴代名人书跋九
　　第七十九卷
　　歴代名人书跋十
　　第八十卷
　　歴代名人书跋十一
　　第八十一卷
　　歴代名人画跋一
　　第八十二卷
　　歴代名人画跋二
　　第八十三卷
　　歴代名人画跋三
　　第八十四卷
　　歴代名人画跋四
　　第八十五卷
　　歴代名人画跋五
　　第八十六卷
　　歴代名人画跋六
　　第八十七卷
　　歴代名人画跋七
　　第八十八卷
　　书辨证上
　　第八十九卷
　　书辨证下
　　第九十卷
　　画辨证
　　第九十一卷
　　歴代鉴藏一【书一】
　　第九十二卷
　　歴代鉴藏二【书二】
　　第九十三卷
　　歴代鉴藏三【书三】
　　第九十四卷
　　歴代鉴藏四【书四】
　　第九十五卷
　　歴代鉴藏五【画一】
　　第九十六卷
　　歴代鉴藏六【画二】
　　第九十七卷
　　歴代鉴藏七【画三】
　　第九十八卷
　　歴代鉴藏八【画四】
　　第九十九卷
　　歴代鉴藏九【画五】
　　第一百卷
　　歴代鉴藏十【画六】
　　【臣】等谨案
　　御定佩文斋书画谱一百巻康熙四十七年
　　圣祖仁皇帝御定书画皆兴于上古而无考辨工拙之文考辨工拙葢自东汉以后其初惟论笔法其后有名姓品第有收藏着録有题防古迹有辨证真伪其书或传或不传其兼登众説彚为一编则自张彦逺法书要録厯代名画记始唐以后沿波继作记载日繁然大抵各具见闻弗能赅备我
　　圣祖仁皇帝久道化成游心翰墨
　　御制书画题防辉煌
　　奎藻册府垂光复
　　诏发中秘之藏搜罗编辑一一
　　亲为裁定勒为是编凡论书十卷论画八巻厯代帝王书二巻画一巻书家传二十三巻画家十四卷无名氏书六巻画二巻
