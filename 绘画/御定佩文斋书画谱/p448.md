<!-- { "loadSidebar": true } -->
　　杨职方藏赵干烟霭秋渉圗一轴刘松年山水四幅黄大痴绢画石面漰出水松头穿破云一大轴阔六尺长八尺余沈启南带砺圗一大轴法李唐极雄伟髙丈余阔用大绢三幅文徴仲绢画山水九幅
　　北宋人画小山水二册皆冬景一无雪山上作一石壁下作丛石平坡二大枯树一人坐舟中树枝乃作郭淳夫一为重山积雪寒林行旅后刘松年尽仿其笔意
　　北宋人画山水二册作丛林不异李唐石则马逺景与山则夏圭无名氏又一册枯树马逺石则夏圭其笔亦不着意而工
　　唐人青緑山水二片行笔极轻细
　　画诗意一片其诗曰就舟买得鱼偏美踏雪沽来酒更佳无欵吾以为马和之或曰非和之所能和之殆法此而为之者又一片作松下鼓琴妙
　　李龙眠七贤一片绢画
　　赵承旨小山水一片不用墨描写直用丹素染而成马世荣寒林杂鸟一片又池台竹树一片则为新退箨二竹尢妙
　　赵千里溪山放船盖法唐人
　　夏珪清溪园亭小笔简而意殊逺又悬崖飞瀑一片秃笔山水二
　　杨允元鱼二片鱼生动水藻尢佳
　　盛子昭溪山三片一浅绛佳其二片但用墨写
　　赵仲穆墨冩枯木竹石上作一锦鸡不着色郭哲卿有山水一轴中作二髙松松上立二鹤
　　展子防青緑山水二小幅致拙而趣髙后来二李将军寔师之
　　杨仕贤雪小山水初见以为刘松年然仕贤徽庙时人乃知松年之笔寔师仕贤
　　吴道子冩蓝采和踏歌圗一大片绢冩
　　五代山水翎毛二片一作沙汀古木二行笔清细而枝极繁宻木下为汀汀上集羣雁其中为野渚渚上逺浦苍烟一望然而独于浦渚之间突起一小枯栁寒鸦数十参差布列清逺出竒一于羣石间挺出一古木石间半露二鸳鸯径寸许大枯树中为寒鸦一阵以墨成三分许大至浦上小栁鸦仅如蚁亦一竒也
　　黄筌菜花一丛上集羣蝶一堕地为羣蚁所啮蚁二百余极小靡不生动
　　北宋人山水一片无欵有张翥诸名人跋
　　北宋人画人马二册不着色以上皆职方文甫应科藏
　　钱塘王孝亷藏王叔眀纸画葛仙翁移居圗长一丈二尺阔几二尺上有袁清容题今在檇李项元汴
　　钱舜举纸画仿赵千里霅溪圗长丈余
　　赵千里纸画仿王右丞山水翎毛一横片殊佳元名人题咏几三十家
　　族子壁收宋人山水用防幅绢阔三尺余长六尺余无欵谓是范寛上有宣和小玺并御府圗书之印
　　汪太学有黄大痴小山水一幅倪云林林亭一轴上有沈啓南题王孟端捕鱼圗一卷钱舜举山水一卷皆纸画
　　麻城董氏官蜀得文与可绢写竹一大幅盖与可梓潼人也然画不真乃元人临本
　　余参将有黄筌牡丹三防马逺山水二防楼台二防李嵩殿角一防龙舟一防崔白瓦雀勾勒竹枝二防并佳又有胡廷晖法赵千里绢画青緑小长条山水一幅
　　范司理龙石藏绢画刘松年卢仝煑茶圗一卷有元人跋十余家
　　朱泽民仿郭熙四片子昭松溪定之竹石各一片歙吴氏藏周文矩戏婴圗一卷前徽庙题字后有钱舜举跋百余字
　　刘宫保子大周昉仕女圗一卷苏汉臣戏婴一卷长丈余绢皆如新
　　王叔明小纸丹台春晓圗原在黄志淳家志淳没归毘陵谈世伊思重予从借观纸髙三尺余阔未盈九寸而气槩磅礴充溢一幅
　　吴助教藏盛子昭萧山钓艇绢幅极潇洒方方壶云山真而不佳许道宁绢写山水乃元人临本
　　燕都贵人家见松雪书画一卷首用逰丝描写东坡像像后书黄山谷所题賛既又书乐毅论并径半寸楷书皆真迹
　　阎立本西域贡獒圗一卷是宋人摹本
　　江都王绪为太宗犹子细绢写射雉海上山一卷绢长二尺许
　　马逺双幅细绢踏歌圗一大幅【东圗览】
　　眀张丑清河书画舫
　　兵符圗一卷曹弗兴画旧藏韩太史存良家绢本破碎兰坡赵都承故物也
　　朱忠禧家画本以穆天子宴瑶池圗为第一系眀帝真笔乃隋朝官本即贞观公私画史所载也
　　传闻严氏藏顾恺之清夜游西园圗竒古无俗韵又晋人画张茂先女史箴圗陶防山居圗宗少文秋山圗展子防春游圗吴道水月观音变像阎立本职贡圗王维辋川圗李思训海天落照圗王洽泼墨山水唐人捕鱼圗荆浩古松圗顾闳中韩熙载夜宴圗李成寒林平野圗张择端清眀上河圗燕肃牛头山望圗李公麟便桥受降圗米芾净眀斋圗赵令穰江乡雪意圗赵伯骕桃源圗马和之唐风十二篇圗赵子昂重江叠嶂圗黄公望万壑秋声图王蒙听雨楼图倪元镇黄鹤山居图皆真迹妙絶未之目也今大半归韩太史家矣
　　王维雪溪图李成寒林平野圗徐熙栁穿鱼圗皆宋府秘物为吴中王氏藏本并神品也
　　陆探微降灵文殊像在朱忠禧家真迹神品上上张僧繇五星二十八宿真形圗状貎竒诡笔墨精防尢是设色浓古位置尔雅在阎立本吴道子上此卷画固竒诡而篆文题识更妙有松雪翁跋极称许之旧为赵兰坡所藏今在韩宗伯存良家
　　展子防者大李将军之师也王氏藏其人物一卷最为竒古即贞观公私画史所载长安车马人物圗一卷
　　韩存良太史藏展子防春游圗卷绢本青緑细山水笔法与李思训相似前有宋徽宗瘦金书御题双龙小玺政和宣和等印及贾似道恱生胡芦图书曲脚封字方印苐其布与云烟过眼録中所记不同未审何故
　　金阊史氏示余阎立本文殊诣维摩问疾图绢本大着色树石古雅人物生动阎令画传世不多生平所见仅此
　　阎立本西旅献獒圗袖卷绢本大着色其画亦见之韩氏乃真迹也
　　宣和秘府藏吴道子南岳圗一系晚年笔今在城西王氏又严氏水月观音真迹其衣纹圗相与韩存良太史家送子天王笔法一类乃其盛年作也
　　吴道送子天王圗纸本水墨真迹是韩氏名画第一亦天下名画第一
　　洪崖仙圗旧是茂实府君玩寳絶品寻为时贵购送严分宜而书画记不载
　　禾兴冯开之家藏唐宋名迹颇多王维江山雪霁圗尢为冠絶诸本原系大元内府故物曾经赵子昂鉴定传闻右丞花逺重重树云深防防山小帧在文徴仲太史家纸本浅绛色布景极异落笔精防以较冯氏所藏江山雪霁圗可方驾也此画原系矮直幅太史恐其日久愈壊命工补缀为短卷近人题跋复得啓南翁笔海内称为墨皇不妄也
　　周敏仲新装王维雪霁捕鱼圗一绢本浅绛色后有班惟志仇逺白珽张雨等七跋虽未敢定为真右丞决非宋元画史可及
　　敏仲又示赵干江行初雪圗前有赵干题名右方宣和黄绫褾识卷尾列天厯间诸臣衔位
　　云上人购藏御苑采莲圗小本绍兴御府故物复为胜国张雨收藏前后用句曲外史印
　　郑防遗迹传世絶少新都王氏藏防竹溪六逸卷纸本浅绛色极佳后有苏子瞻题跋米元晖鉴定绍兴御府等印记
　　王氏又藏郑防峻岭溪桥圗前有宋徽宗御题后有宣和政和小玺笔意颇似元人
　　唐人画本如王洽之泼墨山水张璪之松石新圗皆可寳藏苐洽笔近世絶响余仅见姚氏云山圗卷璪画犹见二三本琅琊王氏藏其涧底松小帧后有宋髙宗题识
　　绢本韩干双马圗旧藏曹泾杨氏前题马中神骏后有米芾等题名并东坡絶句皆真迹妙絶余近收松雪翁摹本题云韩生双马圗子昂为晋之临神彩飞动宛然韩公笔也
　　韩干百马圗后有赵子昂跋今在韩氏
　　胡瓌范阳人工画槖驼畨马近于文氏获观畨部槖驼圗前有宋徽宗政和宣和两玺后有瘦金书御题胡瓌二字虽绢素百破而设色如新
　　丁晋公始典金陵陛辞之日真宗出周昉袁安卧雪圗曰付卿到金陵可选一絶防防张此谓遂张于赏心亭云事见郭若虚圗画见闻志此圗今在严分宜家
　　茂实府君旧藏西夷职贡圗一髙头短卷前有宋徽宗瘦金褾题后有眀昌等印记归之韩太史按宣和眀宣二帝题签法书用墨名画用泥金有宣和天水双龙印有方圎二様法书用圎名画用方也髙宗御府手卷画前上白隠缝间用乾卦圎印其下用希世藏小方印画绢画防用绍兴二字长印墨迹不用卷上合缝卦印止用其下希世小印其后仍用绍兴小玺古人题画书于引首宋徽庙御书题跋亦然故宣和间楷书尽用黄绢引首也近世多书扵画首赵松雪尝云画至元朝遭一刧也
　　周昉虢国夫人图在文正公孙李大观家见画记中可考周元白描过海罗汉圗卷见严嵩抄没籍中后归武陵髙深甫家定为卢棱伽画文休承严氏书画记列之宋人无名氏内盖误
　　周昉文防圗又挥扇士女圗在韩太史家竒迹也绢本春宵秘戏圗卷获扵太原王氏乃周昉景元所画鸥波亭主所藏此圗近为新都王廷培购去摹本至今犹存
　　卢生过海罗汉乃是白麻纸真迹画品在吴道下李公麟之上
　　韩滉田家移居圗明昌秘府官本今在武陵髙深甫家乃严分宜故物也
　　韩太冲五牛圗在项氏绢本矮卷其后赵文敏公凡三跋
　　尝熟刘以则家有小李将军落照圗宋秘府物旧藏扵昆山道士黄防后刘氏购得之按文休承严氏书画记有李思训海天落照圗即此本也
　　尝闻琴川刘以则孙某秘藏顾况江南春圗袖卷后有宋元名贤题跋
　　项氏收藏李升髙贤圗一卷本大着色卷前有宋思陵御题并绍兴小玺后有赵子昂郭天锡等诗
　　敏仲近购荆浩秋山萧寺巨幅阜陵故物上有乾卦圗书下有绍兴小玺
　　黄筌百鴈圗在严氏
　　张伯起藏关仝仙逰圗行卷米海岳故物也真赏等印具存其先出丁相家亦见徳隅斋画品
　　寒山寺世传贯休大阿罗汉原系贾师宪故物前有明昌题识复有乔氏印记周公瑾鲜于伯机题名左方连亚栖草书賛文一篇则后人配上者非其故也
　　似道留心书画家藏名迹多至千卷其宣和绍兴秘府故物徃徃乞请得之今除烜赫名迹载恱生古迹记者不録第録其稍隠僻者着扵篇卫协毛诗圗史道硕八骏圗梁元帝番客入朝圗顾野王古贤像郑法士读碑圗杨宁刘聪对戎圗薛稷二鹤圗何长寿西域圗尉迟乙僧释迦牟尼佛张諲秦山逰赏圗杨升没骨山水曹霸玉花骢圗孙位春龙起蛰圗张志和渔父词圗范琼大悲观音像李渐三马圗张南本文殊部从圗张十六罗汉圗赵公祐正坐佛钟隠角鹰圗勾龙爽髙士圗曹仲元佛防圗释贯休大阿罗汉张志和燕父圗杜子瓌寳檀菩萨像王齐翰勘书圗张训礼出猎圗滕昌祐满堂春色圗石恪维摩説法圗武宗元朝元仙仗圗邓隠白描十二国圗罗塞翁画羊杜霄吴王避暑圗王士元渔村暮雪圗孙梦卿松石问禅圗侯翌问疾维摩圗吴淮龙水圗赵邈龄战沙虎厉归真江堤放牧圗刘常杏林春色圗王谷洞庭晚照圗李徳柔南华真人圗唐希雅竹禽圗冯觐金风万籁圗刘寀落花游鱼王齐风烟欲雨圗燕文贵舶船浪圗李时雍渭川晩晴圗晁补之莲溪圗丘文播田家移居圗李嵩龙宫海藏圗艳艳春山圗僧梦休风竹圗
　　王敬美氏尝以百千购藏宋徽宗雪江归櫂图卷绢本细着色御题玺押全当为宸翰中第一向曾质长兄伯含所丑从府君东归屡经拜阅
　　越王宫殿圗卷郭忠恕画曾入严分宜家其后朱莭庵得之流传至董宰防其长三丈有余乃画钱镠王宫殿非越也按文休承严氏书画记别载郭忠恕钓鳌圗一真笔上上即吴中王氏所藏
