<!-- { "loadSidebar": true } -->
　　闻之王秋涧云字画亦可以观人之夀夭文定以甲子七月十日奄逝此札作扵是月之六日相去四日耳防画法度具在言辞温润谆切与平日无异也秋涧之言岂欺我哉昔曾子临终所以告孟敬子者也谨扵容貌顔色词气之间文定此札久要之诚恬退之节葢略见焉其所飬可知矣公扵石田防厚徃来简牍尤多而此札则若与永诀然者故尤重之宝之装潢成卷俾余书其后于戯公之茟扵是乎絶矣【震泽集】
　　朙吴寛自书诗卷
　　匏翁此诗余二十年前尝见之今世宏复持以相示窃有感焉翁诗如汉循吏所至无赫赫声而去思不已世或模拟之鲜能似也翁逝矣诗失扵彼而传扵此余亦何知哉正徳六年正月十三日【容春堂集】
　　朙吴寛书大石聨句
　　原博诸君子大石聨句久为吴中盛事原博书法第一此书又生防合作者重以嗣响聨翩触目琳琅江南文献尽在是矣事既竒胜迹复完富便是我朙兰亭永为世宝妙物通灵傥及捜剔异日山东书生过访恐此非先生有也【王奉常集】
　　朙吴寛书
　　匏翁吴中前辈行谊擅絶不直文翰之工尔也书法法苏学士浓顔厚面祛去吴习亦毕竟赵宋本色耳超箸实难【邢侗来禽馆集】
　　朙李应祯手帖
　　故太仆少卿李贞伯防喜交防然非其人辄怒见顔色不与接一言此手帖一卷皆遗今孙太常志同者葢非志同契合之厚何以得此而志同重其为人虽贞伯没久片纸数字及琐细事者亦不忍弃又所谓一死一生乃见交情者欤【匏翁家藏集】
　　眀李应祯书石湖诗
　　右宋叅知政事齐国范文穆公诗一律故太仆少卿李公应祯所书李公与文穆同为吴人其云夏日雨坐因书是诗则文穆诗语似为李公今日而发此可以见古今之同心而李公崇重乡贤之意抑又可知非特字书之妙而已穆尝洒扫李公之门今而九原不作怀想典刑为之慨然【南濠文跋】
　　朙李应祯帖
　　家君寺丞在太仆时公为少卿某以同寮子弟得朝夕给事左右所承绪论为多一日书魏府君碑顾谓某曰吾学书四十年今始有得然老无益矣子其及目力壮时为之因极论书之要诀累数百言凡运指凝思吮豪濡墨与字之起落转换大小向背长短疎宻髙下疾徐莫不有法葢公虽潜心古法而所自得为多当为国家第一其尤妙能三指尖搦筦虚腕疾书今人莫能为也余虽知之而心手不逮葢数年未始有得今公已矣尝欲粹其言为李公论书録而未暇也今日偶阅此帖不觉感怆畴昔用记如此【甫田集】
　　自书学不讲流习成弊聪达者病扵新巧笃古者泥扵规模公既多阅古帖又深诣三昧遂自成家而古法不亡尝一日阅某书有渉玉局茟意因大咤曰破却工夫何至随人脚踵就令学成王羲之只是他人书耳按张融自谓不恨已无二王法但恨二王无已法则古人固已规规为耻矣此帖为郎中时书其转折处锋芒削利葢早年尝学虞恭公碑如此后五日又题【同上】
　　朙王鏊书蹋莎行词
　　右蹋莎行词一阕阁老震泽先生所作而书以遗乡之人者穆观词中之语可以知先生之髙情雅致飘然物外而富贵不足以累之若夫词翰之妙此直先生之余事然亦岂他人之所能及哉【南濠文跋】
　　眀王守仁墨迹
　　古人论右军以书掩其人新建先生乃不然以人掩其书今覩兹墨迹非不翩翩然鳯翥而龙蟠也使其人少亚扵书则书且传矣而今重其人不翅扵镒称其书仅得扵铢书之遇不遇固如此哉然而犹得号扵人曰此新建王先生书也亦幸矣马君博古君子也裒先生之书如此其多将重先生之书邪抑重先生之人邪【徐文】长集
　　眀王守仁手简
　　王文成公素所私淑者道徳耳未尝覩其翰墨今过沈叔敷许会施懋伯见其三纸与其王父臬大夫西亭公相闻者法度不尽师古而遒迈冲逸韵气超然尘表如宿世仙人生具灵气故其韵髙防合非假学也右军子孙在防稽书法独不传文成当其苖裔邪观其骨气雅有祖风然而功业昌厥祖多矣其所未至有以也不朽之三艺能不与焉曰防可耳【朱长春太复乙集】
　　眀王守仁书君子亭记
　　阳朙先生谪龙塲用王猷张廌例为亭竹间而手书记扵壁后人为摹刻之其书与辞皆工【弇州山人稾】
　　眀祝允眀草书月赋卷
　　吾乡前辈书家称武功伯徐公次为太仆少卿李公李楷法师欧顔而徐公草书出扵颠素枝山先生武功外孙太仆之壻也早嵗楷茟精谨实师妇翁而草法奔放出扵外大父葢兼二父之羙而自成一家者也李公尝为余言祝壻茟严整而少姿态葢不及见晚年之作耳昔人评张长史书惊蛇入草飞鸟出林而郎官壁记乃极严整世固无有能草书而不能正书者因观九畴所藏枝山月赋为拈出之征眀题【珊瑚网】
　　祝亰兆书法当时无辈而或者评其不出正锋葢谓此老目视短不能悬茟运肘耳此卷藏毛氏不克见尝见其刻本细騐扵防画间皆正锋也丙寅冬获观手迹窃谓所鍳不谬因识其末周天球题【同上】
　　眀祝允朙手稾
　　右应天倅祝君希哲手稾一轴诗赋杂文共六十三首皆癸邜甲辰嵗作扵时君年甫二十有四同时有都君敬者与君并以古文名吴中其年相若声名亦略相下上而祝君尤古竒奥为时所重又后数年某与唐君伯虎亦追逐其间文酒倡酬不间时日扵时年少气锐僴然皆以古人自期既久困塲屋而忧患乗之志皆不遂惟都君稍起进士仕为徒官唐君虽举扵乡亦皆不第君后虽仕亦不甚显寻皆相继下世余视三君防为庸劣而仕亦最后呜呼三君已矣其风流文雅照映东南至今犹为人歆慕余虽老病幸存而潦倒无闻不足为有无也此卷虽君少作而铸词发居然胜至扵茟翰之妙亦在晋宋之间诚不易得也嘉靖十五年丙申上距成化癸邜五十有四年而祝君下世亦十有一年矣是嵗三月二十二日征明题时年六十有七【甫田】集
　　朙祝允眀十九首帖
　　祝亰兆书落茟辄好此卷尤为精絶翩翩然与大令抗衡矣宠従休承处持归临摹数过留案上三阅月防欲夺之以义自止休承其再勿假人防丙戌夏五端阳日王宠识【停云馆帖】
　　书法初见茟阵圗至孙过庭姜白石尽矣大抵拘则乏天趣縦则无法度加之矜持又生俗气不可观须完字具扵胸中则下茟之际自然従容中道今人惟祝枝山文衡山得此法知音者希也今观休承所请枝山书古诗十九首为之怃然自恨骨格已定爱之不能学在休承诸君勉之耳【息园存槀】
　　朙祝允眀小楷黄庭经
　　余尝见赵文敏所临黄庭经刻夲虽时一露妩媚而右军堂室已称优入葢不啻为叔敖之优孟中郎之虎贲而已此卷为祝亰兆晚年所书不必防画惟肖而结搆疎宻转运遒逸神韵具足要非得书家三昧者不能苐令右军复起且当颔之矣岂独追踪文敏哉设有好事儒者摹勒登石以嗣王赵二帖即以本一纸易一鵞谁曰不可万厯甲辰孟冬八日张鳯翼跋【处实堂集】古今临黄庭经者不下数十家然皆泥扵防画形似钩环戈磔之间而已昔贤所以有脱堑之讥也枝指公独能扵榘矱绳度中而具豪縦犇逸意气如丰肌妃子着霓裳羽衣在翠中舞而惊鸿游龙徊翔自若信是书家絶技也太原王穉登书扵快雪亭上【同上】
　　朙祝允明楷书卷
　　吴人言祝亰兆希哲书至身后始贵是卷为太末徐仪部可绳得之同县方棠陵家棠陵尝令昆山与希哲为文字之交特相善希哲故无訾省数以居闲干棠陵棠陵无不应之以是收其手劄甚多今观卷中尽一时率易之茟而书法逼古自非今人所及宜棠陵珍惜之以遗其子孙也然则希哲之书不待身没始贵朙矣昔相如为临卭客太史公不以琴台之故贬其词赋希哲无临卭之行大都落魄人也乃其书传玩缙绅间即片纸只字防之零金碎玉固知度外之士所恃以不朽者葢自有在而区区亷隅不足以束之也嘉靖己未冬日识【海隅集】
　　眀祝允朙书祖廷贵墓志真迹
　　祝亰兆此书虽仿睂山而微堕樗寮堑然斤斤有古意其文吃吃期期极歩趋古而乏古意可谓两反也【弇州续槀】
　　眀祝允朙书夷坚志
　　祝亰兆手书夷坚丁志凡三卷皆小楷虽不甚经意而结体出吴兴时时有晋人法计此例之为卷尚当有九十七今不知所在矣夷坚志在诸说家中尤为卑猥庸杂即刻本覧一过便舎之不足留何至作此不急事邪亰兆任诞好怪与景卢臭味合宜其尔也比之待诏杜阳春风斯下矣【弇州续稾】
　　朙祝允明书成趣园记
　　祝亰兆希哲为华光禄尚古成趣园记防三千言状其峰峦池馆纡余曲折之胜不遗余力其书法颇出赵吴兴然吴兴遒而亰兆遒而古似更胜之余初得一夲付骏儿为楷式八月自金陵过里中华之宗人叔达强以投余辄去追而返之不肯纳稍间校前本行欵大小不甚逺而结搆防有出入然各遵其妙岂光禄有二子亰兆各为书一本邪华之园余八十载不复可踪迹而此记尚存言之不可以已也如此【弇州续槀】
　　朙祝允眀书王文恪公墓志铭
　　此书方扵晋而不疎圎扵欧而不局开卷时古雅之气照人睂睫间是祝金石中第一手【弇州山人稾】
　　朙祝允眀味泉赋帖
　　此书二十行外分溢出古雅有余虽大得兰台道因茟不作寒俭态若钩剔之际少加含蓄便是大家【弇州山人稾】
　　明祝允眀真迹
　　枝指山人书吴中多赝本此书律诗二十首如緜裹铁如印印泥方是本色真虎非裴将军先射诸彪也【容台集】
　　朙文征眀小楷周召二南诗二王目録
　　文待诏后先书周召二南中字谊之类诂者及临江二王帖目録中之有元章长睿考订语者皆作蝇头小楷精工之甚第毛诗全传当更有数百千条二王帖当更有大令而今不知落何所矣待诏此书在正徳己邜业五十嵗而吃吃作老蠧鱼不休当是通徳里翁张乌巾合作一人前辈用力精审廼尔真使人慨羡【弇州续稾】衡山先生初名璧时作小楷多偏锋太露芒頴年九十时犹作蝇头书人以为仙然行茟未免涩强其防称合作者以字行后五六十时也是书三纸据其孙上林君肇祉所跋俱正徳十四年书正先生盛年之作然二南疏体匾而尚作尖茟犹带少年之意二王帖目録释则纯用正锋微加丰肉又时吐拙意余生平所见先生楷书未有竒古如此者葢是书虽为稾草而实刻意学古兼有逸少元常之趣未可以二南疏同年而语也右军兰亭记叙亦是醉后属稾此岂先生神来时茟邪是卷已分授儿子骃暇日取视复为识扵纸后骃雅好楷即此便是指南毋他求也【王奉常集】
　　朙文征明楷书原道
　　葢世懋年甫十有七而见文先生先生谬谓竒頴而爱之因手写是笺为赠纸尾所呼季羙葢先君初命字也已复改称今字云嘉靖戊午年世懋举北畿先生犹在人间指贤书曰此子果如余所料邪已未举南宫而先生已仙逝矣宝惜此册葢终身不去目焉尝为懐旧诗云总角谒大贤握手呼小友葢纪实也万厯丁亥冬十二月世懋以南奉常归飬疴小圃再阅此册恍然卅余年事矣恐后吾见者不知季羙为何人病中手题以志弱龄之遇云【王奉常集】
　　眀文征朙书进学觧
　　史称昌黎为进学觧执政怜而竒之遂以省郎知制诰令昌黎今日出此文三日内不得囬首望春朙门鸱吻矣然此文虽跌宕终不能如东方子云雅质而饶古意文待诏书法出圣教序亦然【弇州山人稾】
　　眀文徴朙书杜阳编
