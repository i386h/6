<!-- { "loadSidebar": true } -->
　　白宋纸上着色赠行图一文太史徴仲画以赠王吏部禄之者上方小楷序文数百言旧为茂实府君珍秘今归之伯兄矣
　　文太史郭西泛小帧绢本青緑山水旧藏琴川徐氏今归余家
　　仇英为昆山周六观作子虚上林圗卷长几五丈歴年始就兼有文徴仲小楷二赋在后其家称为三絶后归之严氏
　　仇实父诸夷职贡圗卷在姚氏绢本大着色布景甚竒或云仿阎令茟也前有许元复题署后有文徴仲彭孔嘉跋尾极称许之云
　　仇实父画楼居圗为先中宪作后有文休承七言律一首今在长兄伯含防
　　徐晋逸藏实甫莲溪渔隠圗一轴绢本浅绛色为仇画第一今归其弟太冲【清河书画舫】

　　御定佩文斋书画谱卷九十九
<子部,艺术类,书画之属,御定佩文斋书画谱>
　　钦定四库全书
　　御定佩文斋书画谱目録
　　第一百卷
　　歴代鉴藏画六
　　明董其昌容台集
　　明董其昌画禅室随笔
　　明陈继儒秘笈
　　明茅维南阳名画表
　　明郁逢庆书画题防记
　　明郁逢庆续书画题跋记
　　明汪砢玉瑚网

　　钦定四库全书
　　御定佩文斋书画谱卷一百
　　歴代鉴藏十
　　画【六】
　　明董其昌容台集
　　郭忠恕谿山行旅圗予得之长安韩宗伯见而竒之予家董源溪山圗墨法沉古
　　予家有董源溪山行旅圗沈石田曽仿之
　　昨年于潘侍御翔公邸舍见燕文贵溪山风雨圗行笔润秀在惠崇巨然之间借观旬日
　　巨然松隂论古圗今携至西湖展观乃絶似两六桥景界
　　李成画偏头闗在万金吾邦孚家予在长安借临予尝见赵文敏扣角圗仿闗仝皆用横皴如叠餻坡也予家有闗仝秋林暮霭圗绢素已剥落独存其风骨尚足掩映数代名手数辈
　　予得大姚村圗乃髙尚书真迹烟云淡荡格韵俱超予与嘉兴项元汴所见王维雪江圗都不皴擦但有轮廓耳又予至长安得赵大年临右丞湖庄清夏圗亦不细皴稍似项氏所藏雪江卷最后得郭忠恕辋川粉本乃极细皴相传真本在武林
　　赵呉兴雪圗小幅颇用金粉予一见定为学王维闻金陵有王维江山霁雪一卷为冯宫庶所收此卷是京师后宰门拆古屋于竹竿中得之凡有三卷皆唐宋书画也
　　赵令穰江乡清夏卷笔意全仿右丞予从亰邸得之陡壑宻林圗子为庶常时见之长安邸中已归云间复见之顾中舍仲方所仲方诸所藏大痴画尽归于予独存此耳
　　子乆阳明洞天圗为吾松顾中舍名正谊之所藏也中舎持入长安为川中郭民部所购客有游蜀者得之归江南
　　予见管夫人山庐绣佛圗今复见佛像及小楷皆有法度
　　仇实父临赵伯驹光武渡河圗为近代髙手第一予以丙申冬得黄子乆富春大岭圗卷丙寅秋得沈唘南仿痴翁富春卷相距三十一年二卷始合
　　尝见王叔明溪桥玩月圗又名具区林屋圗皆摹王右丞【容台集】
　　明董其昌画禅室随笔
　　吾家有董源龙宿郊民圗葢宋艺祖下江南时所进御者
　　董北苑蜀江圗潇湘圗皆在吾家笔法如出二手又所藏北苑画数幅无复同者
　　画谱不载司马君实予曽见其画大类营丘有小米作一帧配之宋人题欵甚多
　　予藏北苑潇湘圗尝游潇湘道上山川竒秀大都如此圗而是时方见李伯时潇湘卷曽效之作一小帧今见北苑乃知伯时终乏苍莾之气
　　石田春山欲雨圗卷向藏王元美家今归予处
　　春郊牧马圗或曰赵王孙子昂或云仲穆予定以为五代人笔
　　王右丞画子从檇李项氏见钓雪圗盈尺而已絶无皴法最后得小幅乃赵吴兴所蔵颇类营丘而髙简过之又于长安杨髙邮所得山居圗则笔法类大年有宣和题然不如冯祭酒江山雪霁圗具有右丞妙趣
　　倪云林不画人物惟龙门僧一幅有之亦罕用圗书惟荆蛮民一印者其画遂名荆蛮民今蔵予家华溪渔隠王叔明尝作数幅今皆为予所蔵
　　予与仲醇在吴门韩宗伯家其子古周携示赵千里三生圗周文矩文防圗李龙眠白莲社圗顾恺之右军家园景
　　项又新家赵千里四大帧千里二字金书予与仲醇谛审之乃顔秋月笔也
　　黄子乆画以予所见不下三十帧要之浮峦暖翠为第一
　　赵文敏洞庭两山二十帧各题以骚语四句全学董源为余家所藏
　　郭忠恕越王宫殿向为严分宜物后籍没朱节庵国公以折俸得之流传至予处其长有三尺余皆没骨山也予细检乃画钱镠王宫非勾践也
　　李成晴峦萧寺文三桥售之项子京大青緑全法王维今归予防细视之乃董羽也
　　京师杨太和家所蔵唐晋以来名迹甚佳有右丞画一帧宋徽庙御题左方真竒物也
　　予家所藏北苑画有潇湘圗商人圗秋山行旅圗又二圗不着其名
　　李伯时西园雅集圗有两本予从长安买得团扇上者米襄阳细楷不知何本又别见仇英所摹文休承防后者
　　予买龚氏江贯道江山不尽圗法董巨其绢约有二三丈后有周宻林希逸跋
　　予从嘉禾项氏见晋卿瀛山圗笔法似李营丘而设色似思训脱去画史习气
　　友人以巨然松隂论古圗售于予者予悬之画禅室中予家有赵伯驹春山读书圗赵大年江乡清夏图今年长至项晦甫以子昂鹊华秋色卷见贻
　　倪黄合作予所见三帧独杨太守家藏为最
　　辋川招隠圗为郭恕先笔予得之长安周生今年复于吴门见郭河阳临本乃易雪景为设色山矣
　　吾乡画家元时有曹云西张以文诸人皆名笔曹本师冯觐郭熙蔵此以存故乡前辈风流以文画乃有絶肖大痴者予得之长安今合此乃双美也
　　予所藏勘书图学李升金盘鹁鸪学周昉皆有夺蓝之手我朝则沈啓南一人而已
　　予于宋光禄家得米元章所画研山云根雪浪直凿混沌吾乡雪居先生又圗为卷可与元章竞爽
　　七夕泊舟呉阊张慕江以画售于予有梅花道人大轴仿巨然又髙克恭云山秋霁与谢伯诚学董源庐山观瀑圗皆竒笔也
　　予所蔵云林秋林图当在子乆山樵之上
　　予在广陵见司马端明画山水细巧之极絶似李成多宋元人题跋
　　王太守禹声出其先世所蔵有赵千里后赤壁赋一轴赵文敏落花游鱼圗溪山仙馆圗又老米云山倪云林渔庄秋霁梅道人渔家乐手卷李成云林卷皆希代寳也【画禅室随笔】
　　明陈继儒秘笈
　　项希宪家马和之邠风一卷七月至狼跋凡七段皆髙宗补书经文
　　梅花和上写竹谱二十幅在项又新家
　　徐防文画法董源予于项氏见之
　　予于项度家见黄鹤山樵花溪渔隐一轴天真道人圗一轴又倪云林一轴又盛子昭雪景一轴王孟端梧竹一轴又赵子昂落花游鱼一轴又马逺探梅单条一轴又文太史仿赵子昻送王履吉一轴又马逺梅花册二十六幅卢楞伽六祖像一卷又李龙眠狂僧圗一卷
　　王维雪蕉曽在清閟阁杨亷夫题以短歌
　　予见钱舜举画五君咏卷学周文矩王跋极推毂之王维江干雪意圗卷藏王敬美家又见梁伯龙示予大青緑狮子罗汉一轴亦云右丞笔也
　　铁崖圗水墨上书大痴为亷夫作唐子华题
　　赵文敏小像一轴止半身公有七言律诗题其上后有男雍重装四字友人刘无己家见之
　　着色倪云林始在宋光禄民倩家后为徐太常所藏徐泽夫长君藏吴道子三十二相观音水墨卷子予有李嵩骷髅团扇又有一方绢为休休道人大痴题金坛王肯堂见而爱之遂以赠去
　　乙未六月初四过项又新观顾定之修篁图赵善长山居读易圗王叔明咏石圗徐防文林泉髙逸圗香光居士王叔明丹山瀛海圗赵文敏观瀑圗钱霅川青山白云圗归去来圗马和之毛诗鹑鹊篇破斧篇
　　赵千里春郊走马卷绢素无跋
　　王齐翰陆羽煎茶圗马和之春宵鹤唳秋空隼举王晋卿雪霁羣鸦圗王右丞松江圗宋徽宗写生翎毛圗李营丘秋晚圗盛子昭云深防皆项氏藏
　　予见王右丞山庄圗又雪霁捕鱼圗山庄树叶皆如个字其雪霁枯树圗似郭熙二卷皆无欵疑宋人临稿也
　　项希宪藏石田水墨三桧卷极竒
　　子昻水村圗学摩诘在王敬美家文太史临摹一卷如出赵手予于白下得之
　　元美公石田春山欲雨圗卷今归董宰
　　文衡山写云山一卷堪与白石翁三桧卷敌手
　　予有赵承防卷花木竹石及漫兴语共二十七小幅曹云西有霁雪圗旁题云老云为敬之作
　　予于王冏伯处见周昉拨阮图却无竹马小儿等景上有髙宗题周昉拨阮圗五字
　　鹊华秋色卷赵子昂为周公谨作山头皆着青緑全学王右丞
　　郑所南兰一卷画左欵云丙戌正月十五日写
　　宋徽宗竹禽卷赵子昂题其后又见徽宗画六石玲珑古雅学吴道子此二卷项晦夫所蔵
　　仇实父画子虚上林圗长五丈盖生平得意笔也予见其文姬十八拍圗汴桥防盟圗赤壁赋圗皆属能品而不若此卷为第一
　　池湾沈贞仲多家藏出示宋人画册内有李唐赵千里刘松年李嵩皆精絶余皆马夏为多又见马逺汉宫春晓一轴梅花道人竹一幅梅花折枝插缾中下以斑竹方架承者一轴又倪云林山水一轴竹一轴赵子昂载酒圗一轴仲穆洗马圗一轴骑马圗一轴又盛子昭山水一轴上有刘伯温题又沈石田仿梅道人松石一轴又桐石一轴又竹鸡芙蓉一轴又文太史柏舟圗一轴又水仙一轴仇十州四皓一轴又梅花道人册叶十三幅邀予题之予为标其签云梅沙弥以画说法
　　小米大姚村圗赭石甚红蔵顾仲芳中翰家
　　予曾见梁风子孔子梦周公圗庄生梦蝶圗萧萧数笔神仙中人也
　　予见王元章飞白竹一轴题云己丑嵗夏五月二十二日防稽王冕写
　　宋理宗御像郭萧斋所写度宗御像俞似斋写
　　髙逸圗赵承防作真逸品也
　　文湖州竹见真迹一帧在横册上乃折竹也其题者柯九思金粟道人【太平清话】
　　明茅维南阳名画表【韩宗伯存良家藏】
　　韩朝延氏曰先宗伯前后所收名画神品数百丹青墨戏并是甲观予南北宦游遂至遗失追理画目十七八聊且为我表之于是续撰南阳画表
　　道释人物
　　魏曹弗兴兵符圗梁武帝唐太宗宋徽宗等题跋晋顾恺之洛神图宋髙宗前后小玺
　　射雉圗宋徽宗小玺
　　南北朝张僧繇五星二十八宿圗梁令瓉篆书星法宋髙宗题前后御玺元赵子昂题跋
　　小李将军李广射猿圗
　　阎立本萧翼赚兰亭圗宋髙宗小玺
　　陈叔达鎻谏圗宋徽宗前后小玺
　　吴道天王送子圗宋髙宗乾卦绍兴小玺贾似道封字长印曺仲李伯时王亷等跋
　　观音变相黄山谷题跋
　　常粲锁谏圗宋徽宗前后小玺
　　张萱明皇夜游圗
　　韩干明妃上马圗赵子昂跋
　　夜游圗宋髙宗前后小玺
　　周昉对鉴仕女圗宋髙宗题前后小玺
　　璇玑诗圗蘓子瞻等跋
　　日本女骑圗宋徽宗题前后小玺
　　挥扇士女圗
　　韩滉晋公演乐圗
　　五代支仲元三仙弈棊圗宋徽宗金章宗等题跋前后小玺印记
　　汉宫春昼圗
　　宋王齐翰勘书圗蘓子瞻子由等跋宋徽宗题并前后小玺
　　孙知微上真像
　　周文矩文防圗宋徽宗题蔡京跋
　　李公麟三清像清閟阁印
　　番王礼佛圗前元人跋
　　郭子仪单骑降番圗宋名贤并赵子昂题跋
　　番僧渡海圗元人题跋印识
　　石鼎聨句圗
