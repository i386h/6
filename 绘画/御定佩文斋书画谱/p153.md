<!-- { "loadSidebar": true } -->
　　李【阙其名】字申伯江右人官至集贤待制古隶专学孙叔敖碑得方劲古拙之法【书史防要】
　　林镛
　　林镛字叔大嘉兴人官至江浙行省员外郎正书学虞永兴而未熟【书史防要】
　　王务道
　　王务道字本山隂人古学孙叔敖碑【书史防要】
　　吴志淳
　　吴志淳字主一曹南人【列朝诗集云歴官靖安都昌二尉簿除待制翰林】古隶学孙叔敖碑【书史防要】
　　洪恕
　　洪恕字主敬金华人元末避兵居松江能诗善行草书以讲授终【松江志】
　　洪恕始学鲜于太常亦号能书后乃放乎法度之外无足观矣【书史防要】
　　胡布
　　胡布字子申河南人【书学传授云一字建民盱江人】有材气善草书【书史防要】
　　胡布得书法于宋克或谓与宋克同受学于绍兴老僧【解缙书学传授】
　　曹埜
　　曹埜字子学东平人善古隶【书史防要】
　　陈逺【一作达】
　　陈逺字元达永嘉人官至崇文少监太子赞善志行修整眞草师二王不以规矩【书史防要】
　　郑禧
　　郑禧字熙之吴郡人亦善书【书史防要】
　　朱振
　　朱振字良玉番昜人草学圣教序眞师赵魏公【书史防要】
　　蒋惠
　　蒋惠字季和号紫芝山人畨阳人博学多通机敏有干行草师鲜于太常多晋人气格【书史防要】
　　杨遵
　　杨遵字宗道浦城人徙居钱塘篆隶皆师杜待制【书史防要】
　　王黙
　　王黙字伯静一字子章松江人善谈论喜读书征至京师书金字释典拟官翰林力辞归求书者塡户张天雨称其豪宕不羁有姜白石之风【松江志】
　　王黙书学赵魏公行笔甚健【书史防要】
　　王余庆
　　王余庆字叔善婺州兰溪人仕为江南行台监察御史以儒学名重当世【元史吴师道传】
　　余庆草书学巙正斋甚似【书史防要】
　　王顺
　　王顺字祖孝余庆子善正书【书史防要】
　　缪贞
　　缪贞字仲素常熟人善篆隶眞行书好古博识隐居不仕善八分小篆追踪张有正书尤髙古致道观虞山福地四篆字李烈士碑隶书其迹也旁有正书题识尤佳所着有书学明辨【邓韨常熟志】
　　缪侃
　　缪侃字叔正【贞子】诗工玉台小体书善楷【玉山草堂雅集】
　　邬进礼
　　邬进礼字行义武陵人书师赵魏公【书史防要】
　　张体
　　张体字孟肤江隂人隶书时作颤掣势盖学李重光金错刀法而行楷亦善又双钩书极纯熟可喜【书史防要】
　　陈睿
　　陈睿字思可防稽人学艺妍赡眞楷宗智永【书史防要】
　　唐志大
　　唐志大字伯刚如臯人多蓄古法书名画行草落笔峻激畧无滞思【书史防要】
　　曹永
　　曹永字世长松江人頴悟好学尤工八法至正间以蒙古字学进除安州学正官至廵检江浙行省辟为宣使【松江志】
　　曹永正书学钟元常行草学二王【书史防要】
　　黄中
　　黄中字彦美武林人草亦可尚【书史防要】
　　欧复
　　欧复字伯诚番昜人善古隶【书史防要】
　　易履
　　易履字安道茶陵人能草【书史防要】
　　葛万庆
　　葛万庆庐山人居越中号越台洞主能为诗务出人不道语善草书酒酣落笔愈得其妙【书史防要】
　　衞德辰
　　衞德辰字中立华亭人素以材干称书学舍利塔铭【书史防要】
　　衞仁近
　　衞仁近字叔刚德辰侄楷书学黄庭经蕴借有风致【书史防要】
　　章弼
　　章弼字共辰松江人笃志经史识度清逺未十岁即能扁牓大字及长眞行草篆皆师赵魏公【书史防要】
　　陈德永
　　陈德永字叔夏黄岩人德望清重书宗李北海【书史防要】
　　范守中
　　范【阙其名】字守中黄岩人博综羣籍才行髙洁书师赵魏公州里碑碣所书为多【书史防要】
　　杨彞
　　杨彞字彦常钱塘人登进士第官至翰林编修篆正书咸可取【书史防要】
　　杨惠
　　杨惠不知何许人尝任江南行台监察御史善大小二篆【书史防要】
　　龚观
　　龚观豫章人能篆【书史防要】
　　陶煜
　　陶煜字明元号白云漫士上虞典史赠承事郎福建江西等处行枢密院都事早岁学书于雪庵得其典则【书史防要】
　　陶复初
　　陶复初字明本号介轩老人台州儒学教授赠从事郎温州乐清县尹小篆师徐张古隶师钟梁【书史防要】
　　陶宗暹
　　陶宗暹一名文昭字晋生江淛等处儒学副提举楷书学欧阳率更【书史防要】
　　盛熙明
　　盛熙明其先曲鲜人后居豫章清修谨饬笃学多材工翰墨亦能通六国书至正甲申尝以所编法书考八卷进上览之彻卷命藏禁中【书史防要】
　　刘若水
　　刘若水字澹斋女直人喜弄觚翰【书史防要】
　　刘堧
　　刘堧字公坦【陶宗仪云若水子】童时赵子昂赏其秀异书小斋二字贻之遂自号小斋工诗文精书法恬放自守至正间辟帅府照磨不久谢归【列朝诗集】
　　刘堧亦能篆【书史防要】
　　萧抟【书史防要作鹏抟】
　　萧抟字图南本契丹人金王黄华甥博学多能诗书画皆追踪舅氏【书史防要】
　　甘立
　　甘立字允从河西人官至中书检校才具秀防亦善笔札【书史防要】
　　鄂伦图
　　鄂伦图字克庄西夏人官至山南廉访使以文章事业著书迹亦佳【书史防要】
　　萨都拉
　　萨都拉字天锡回纥人登进士第官至淮西廉访司经歴有诗名善楷书【书史防要】
　　布哈特穆尔
　　布哈特穆尔字兼善蒙古人官至江南行台御史大夫善大字【书史防要】
　　喀喇布哈
　　喀喇布哈字普修伊啰勒昆人官至海北廉访使笃志坟籍至于百氏数术无不研览书宗二王【书史防要】
　　巴克实
　　巴克实字彦卿喀喇人官至礼部尚书行草宗晋人【书史防要】
　　荣僧
　　荣僧字子仁回纥人登进士第官至江浙行枢密经歴楷书师虞永兴【书史防要】
　　乌兰哈达
　　乌兰哈达蒙古人官至淮南行省平章尝奉勅书平徐碑【书史防要】
　　喜山
　　喜山字近仁辉和尔人官至集贤都事亦工书【书史防要】
　　伊埒讷实哩
　　伊埒讷实哩字处元辉和尔人楷书学虞永兴而不熟【书史防要】
　　尔佳希顔
　　尔佳希顔居江右小篆清劲有法【书史防要】
　　马九臯
　　马九臯以字行回纥人官至太平路总管能篆书【书史防要】
　　马九霄
　　马九霄九臯弟亦能篆书【书史防要】
　　松壑
　　松壑以字行蒙古人士夫间多推其书【书史防要】
　　边鲁
　　边鲁字鲁生邺下人【见画家传】工古文竒字【书史防要】
　　刘有定
　　刘有定字能静【林承霖莆阳诗编云号原范】莆田人能知六书之防【书史防要】
　　谢庭芝
　　谢庭芝字仲和号雪村善书诗亦工【常熟志】
　　陈仁寿
　　陈仁寿字景礼上虞人应写金字经【孔行素至正直记】
　　舒頔
　　舒頔字道原绩溪人至元丁丑辟池阳敎谕至正庚寅转台州学正为诗苍古不贵纎巧习字尤喜朴拙识者曰宗汉隶非八法也名其斋曰贞素学者称曰贞素先生【列朝诗集】
　　舒頔自作贞素先生传云风清昼闲或篆隶数章意与笔悟则快然自得虽不逮斯繇然时人亦莫予解【贞素斋集】
　　韩与玉
　　韩与玉浙人能书廼贤长于歌诗王子充善古文人目为江南三絶【续简録】
　　徐仁则
　　徐仁则字伯敬世为明之奉化大族早孤奉母鞠弟至行有闻于时家贫益自励嗜字学有能名王公硕儒皆慕重之【廼贤金台集】
　　桂梓
　　桂梓字材甫饶之安仁县人幼而机敏不随常儿嬉狎刻意工字画【俟庵集】
　　林春山
　　林春山号漫翁着草韵清臞峭劲精密妙巧盘旋回斡字字中度【黄渊四如先生文藁】
　　赵杰
　　赵杰吴兴人赵魏公之后行楷宗家学【刘璋书画史】
　　郑琮
　　郑琮字叔方书法得钟繇笔意一时号能书【郑玉师山集】
　　汪罕
　　汪罕官主簿工书善画所至醉墨淋漓人争取之以为竒玩【师山集】
　　陈頴达
　　陈頴达官太常善飞白书【陈髙不系舟渔集】
　　王子玉
　　王子玉笔工也兼能书【周权此山集】
　　上官叔权
　　上官叔权善篆隶【雪坡集】
　　汤弥昌
　　汤弥昌字师言吴郡人博学能文初授长洲教谕鄱江清献两书院长转建宁路敎授【袁易静春集】
　　汤弥昌善书【詹氏小辨】
　　堵简
　　堵简字无傲能书画为淛省掾【张绅元贤翰劄疏】
　　王橚
　　王橚字公玉嵊县人操行端慤能诗文且工篆楷【戴冠绍兴志】
　　杨元正
　　杨元正吉水人官翰林检讨善行草书其隶法师蔡邕为时所重【续简録】
　　李康
　　李康字宁之桐庐人事母笃孝人称李孝子工诗文旁及书画琴弈无不冠絶一时行省宰臣欲官之以母老辞【续简録】
　　程大本
　　程大本雪楼文宪公子官至奉直大夫秘书监常与冯道恭书度人经其父跋之【刘璋书画史】
　　髙暹
　　髙暹蜀人【见画家传】善草书【詹同天衢舒啸集】
　　申屠澂
　　申屠澂字敬仲诸暨人受业黄文献公之门得其渊源工古文辞精篆籀小楷足配秦晋【孙鑛绍兴志】
　　翟炳　王鼎　贾竹
　　翟炳字钦夫林州人诗效乐天体尤善楷书遒劲可法与同邑王鼎字大鼐贾竹字彦清俱工翰墨能诗隐居不仕时称林虑三隐人【续简録】
　　柴贞
　　柴贞南和人为晋宁州学正善楷书古篆【翟济逺南和县志】
　　朱旭
　　朱旭字子阳为中显校尉海道千户不乐仕进退居田间从士大夫游通经史工小楷篆隶【太仓州志】
　　成廷珪
　　成廷珪字元常兴化人种竹数竿号居竹养母甚孝博学工书【兴化志】
　　刘堪
　　刘堪字子舆嘉善人至正间隐居读书工文辞尤善古隶【章士雅嘉善志】
　　冯寅賔
　　冯寅賔属文苍古峭防书法清劲逼钟王【尹台永新县志】
　　王得贞
　　王得贞字义方霍州人至正间为懐庆路总管攻诗有声书得草圣之妙【山西通志】
　　程稘
　　程稘字子相新城人日记万言诗篇敏给工书欲与鲜于枢抗衡孟頫相髙下【王材江西新城志】
　　杨刚中
　　杨刚中书篆闾丘公祠记虽未足名家而能规模吴兴【墨林快事】
　　刘仁本
　　刘仁本【顺帝时人】元至正修学记刘仁本撰书字意遒媚清脱甚可爱【墨林快事】
　　范庸
　　范庸【顺帝时人】谒司马温国公墓诗至元改元洞羊后学范庸书【求古録】
　　赵彀
　　赵彀【顺帝时人】谒中鎭崇德应灵王庙诗正元元年秋奉议大夫太常礼仪院判官赵彀用宋太常博士陈纲韵并书【求古録】
　　顾游
　　顾游【顺帝时人】孔頴达碑螭首嵌空处有至正四年三月顾游特防此碑墨书十二字积泥土中拭视如新【石墨镌华】
　　庄文昭
　　庄文昭【顺帝时人】都城隍庙碑立于至正四年九月余阙撰文庄文昭书【缁素録】
　　王敬方　吴铎
