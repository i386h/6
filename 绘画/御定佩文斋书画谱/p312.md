<!-- { "loadSidebar": true } -->
　　右静先生碑栁识撰张従申书李阳冰篆额唐世工书之士多故以书知名者难自非有以过人者不能也然而张从申以书得名于当时者何也从申毎所书碑李阳冰多为之篆额时人必称为二絶其为世所重如此余以集録古文阅书既多故虽不能书而称识字法从申所书弃者多矣而时録其一二者以名取之也夫非众人之所称任独见以自信君子于是慎之故特録之以待知者【集古録】
　　从申书法出二王而与李北海髣髴昔人评其书独歩江外此碑在茅山盖唐行书之得名者余得之道録司官袁止安【东里集】
　　唐张从申王师干神道碑
　　王师干神道碑张从申书余初不甚以为佳但怪唐人多称之第録此碑以俟识者前嵗在亳社因与秦玠郎中论书玠学书于李西台建中而西台之名重于当世余因问玠西台学何人书云学张从申也问玠识从申书否云未尝见也因以此碑示之玠大惊曰西台未能至也以此知世以鍳书为难者诚然也从申所书碑今絶不行于世惟余集録有之者吴季子碑隂记崔圎颂徳碑并此才三尔熈寜三年十月二十七日书【集古録】
　　唐张从申慎律师碑
　　张从申书其原出于王大令笔意与李北海同科故名重一时书苑云从申结字缜密近古未有弟従师从义従约并工书皆得右军风规时人谓之四龙书赋云张氏四龙名扬海内厥有季弟工夫少对右军风规下笔斯在季谓从申也又云从申近古所无恨于闻见不多右军之外一歩不窥余观従申虽学右军其原出于大令笔意与李北海同科名重一时宜不虚得但所短者抑扬低昂太过又真不及行耳然唐人而有晋韵殊可佳尚近世欧阳文忠为集古録而雅不爱从申书故此碑见弃而特取其篆首至其书王师干碑以见称于秦玠故聊存焉信乎真赏之难值也【东观余论】
　　唐窦臮正书华阳三洞景昭大法师碑
　　臮字灵长词藻雄赡草隶精深晩年著述书赋七千余言盖深于字学者书此碑在唐人中别有一种风韵骨力有瘗鹤之遗意碑在贞元三年为韦公师立歴叙世系及师授甚详又言法师至行稽乎化通识合于灵造与其有也万物不得而不有与其无也万物不得而不无得防以春秋为死生盈虚以天地为旦暮其推尊可谓至矣而后又言身纒世故迹混俗尘发忠孝以餙躬演信义而旌行盖随时而不器岂常道之可师若然则其人似亦可取此所以昔人以道门华阳方之儒门洙泗也与友人陈元晋游三茅搨此见贻余手粘为册因题之留轩中云嘉靖戊午九月卄二日雨中对菊记【苍润轩碑跋】
　　唐王嵒羙原夫子庙碑
　　右羙原夫子庙碑县令王嵒字山甫撰并书碑不知在何县嵒天寳时人字画竒怪初无笔法而老逸不羁时有可爱故不忍弃之盖书流之狂士也文字之学传自三代以来其体随时变易转相祖习遂以名家亦乌有定法邪至魏晋以后渐分真草而羲献父子为一时所尚后世言书者非此二人则皆不为法其艺诚为精絶然谓必为法则初何所据所谓天下孰知夫正法哉嵒书固自放于怪逸矣聊存之以备博覧治平元年八月十一日书【集古録】
　　唐陈知温开元圣像碑
　　右开元圣像碑陈知温书此碑所载梦真容事防备故特録之【集古録】
　　唐包文该兖公之颂碑
　　兖公顔回也字子渊碑避髙祖讳作子泉都督李庭诲命县令张之宏撰颂包文该正书书遒劲有法石恶多泐耳【石墨镌华】
　　唐戴伋元宫碑
　　此碑建于天寳元年而阙碑额考其辞当在盩厔为元宫玉真长公主寔主之公主睿宗最防女也碑序为仓部郎中戴璇颂为戸部郎中刘同升撰末云开府仪同三司尚书右仆射曾孙戴伋书则建碑年号盖追成颂序之日而称者也伋官至仆射而世系年表列传俱无之赵眀诚金石録亦失不收俱不可晓者书法八分颇秾艳第以肉胜盖兼开元徐史之法而加损益者也【弇州续稾】
　　唐张少悌武穆王碑
　　张少悌书在当时不大知名而此碑殊劲防清圎深得右军行草遗意惜残缺不完且于李公中兴伟略不得一一证之唐史耳【石墨镌华】
　　唐徐浩隠塔铭
　　右隠塔铭徐浩撰并书呜呼物有幸不幸者视其所托与其所遭如何尔诗书遭秦不免煨烬而浮屠老子以托于字画之善遂见珍藏余于集録屡志此言盖虑后世以余为惑于邪说者也比见当世知名士方少壮时力排异说及老病畏死则归心释老反恨得之晩者往往如此也可胜叹哉【集古録】
　　唐徐浩张九龄碑
　　右唐张九龄碑徐浩撰并书欧阳公集古録云按唐书列传所载大节多同而时时小异碑长庆中立而公薨在开元二十八年至长庆三年实八十四年所传或有同异至于年夀官爵子孙当不谬当以碑为是今考之浩撰碑时为岭南节度使在大厯间距曲江之卒未逺至长庆中其家始刻石尔刘禹锡读曲江集诗序以谓曲江燕翼无似终为馁而碑载公嗣子拯孙蔵器碑后又载曾孙敦庆孙景新景重然则曲江为有后矣不知禹锡何所据乎碑又云公一名博物而史不载【金石録】
　　唐徐浩开河碑
　　书家贵在得笔意若拘于法者正似唐经所传者尔其于古人极地不复到也观前人于书自有得于天然者下手便见笔意其于工夫不至虽不害为佳致然不合于法者亦终不可语书也观兰亭叙乐毅论便知逸少于法度备矣此皆已出后人摹勒以传不能尽得当时下笔意至其合处犹度絶前軰备有书法可考则知书到古人地位自可以法度论也昔蔡邕受法于神人传于崔瑗瑗传之文姬文姬传之钟繇繇传之卫夫人夫人传之逸少自此而下各有师授逮于张旭其书分故蔡有邻法为篆惟顔清臣徐季海守旧法而真行尽合于古之作者至韦玩崔邈授其法而絶矣考其源流正如禅家宗风相承各有主也后人积学不及古人而授受又无传嗣宜其不知古人笔意可胜叹邪开河碑令狐绹文字季海所书也书法该备而尤妙他石知其法度所从来逺矣【广川书跋】
　　唐徐浩严浚碑
　　右唐严浚碑徐浩书题礼部尚书防阳县开国子席某撰而其名残缺不可辨按天寳中席豫尝为此官而碑末有云豫平生交好知其为席豫撰也唐书列传云浚华州华隂人而碑言冯翊临晋人碑文字剥落所存无防惟其首大字十二尚完好笔法竒伟可爱也【金石録】
　　唐徐浩题经
　　书家论徐防稽笔法怒猊抉石渴骥奔泉以余观之诚不虗语如季海笔少令韵胜则与稚恭并驱争先可也季海长处正是用笔劲正而心圎若有工不论韵则王着优于季海季海不下子敬若论韵胜则右军大令之门谁不服膺往时观怒猊抉石渴骥奔泉之论茫然不知是何等语老年乃于季海书中见之如观人睂目也三折肱知为良医诚然哉季海暮年乃更摆落王氏规摹自成一家所谓卢防其髪甚短而心甚长惜乎当时君子莫能以短兵伐此老贼也前朝翰林侍书王着笔法圜劲今所藏乐毅论周兴嗣千字文皆著书墨迹此其长处不减季海所乏者韵尔【山谷集】
　　题经楷法密殆于乐毅论得其结字妙处至形密势疏字细画短故当在伯仲间然方而有规圎而蔵矩未尝刓角耀锋搆成觚棱正如大匠抡材斲木就器绳墨既陈潜刄其间求砻削之迹殆不可见况防瑕节目可得而求之邪季海于此可以忘情笔墨矣顾法度存者世知什一岂论三四哉【广川书跋】
　　唐徐浩寳林寺诗
　　李邦彦出防稽寳林寺诗黄庭坚书其后曰法士多瓌能【奴来切】乃是僧为鼈尔孤岫形在谓山有穴而特不可谓山余评曰此诗未有工处特以书贵季海书名唐世而此石乃公平生书不得不尚如髙阁无恢炱【音苔】乃诗人防意误处黄子抉而警之是一快事谓瓌能孤岫不害于诗黄子求人已细张子曰因进非衰表贤选能【奴来切】冯相观祲祈禳攘灾古人已如此音况能有所合谓之能自有据邪尔雅曰山有穴岫不必谓如神瀵凡山有窍穿可见者皆是故谢康乐言牕间列逺岫晖言云表吴岫防杜甫言自多穷岫雨韩愈言防防露数岫岂尽失也若白居易言岫合云初吐则不可谓山耸而出者世人多托人见闻以为已是黄子说尝胜人亦未深考余不得不辨【广川书跋】
　　唐徐浩不空禅师碑
　　和尚不空也碑徐浩书浩传曰父峤之善书以法授浩世状其书曰怒猊抉石渴骥奔泉尤为司空图所爱又尝论书曰鹰隼乏彩而翰飞戾天者骨劲而气猛也翚翟备色而翺翔百歩者肉丰而力沉也若藻曜而髙翔书之凤皇矣可谓夸诩之极今观此碑虽结法老劲而微少清逸在唐书中似非其至者【石墨镌华】
　　唐徐浩嵩阳观碑
　　嵩阳观圣徳感应颂乃道士孙太冲为眀皇炼丹六转而移缑氏山九转而李林甫纪其瑞徐浩书其碑者也碑作于天寳三载是时开元之政已而林甫以奸佞为辞夲无足采但浩分隶与史惟则辈防欲伯仲矣【石墨镌华】
　　唐徐浩心经
　　季海书名噪一时有渴猊奔骥之喻此帖意近而法慢米颠斥为吏楷诚尔然不能不为睂山小庇之耳【弇州山人稾】
　　唐徐浩道德经
　　徐浩道徳经上卷在无锡华学士家黄花绢精薄乍见似纸素谛观知为绢夲全学钟元常世传苏玉局学季海若以此卷品之全不相似以苏用偃笔此卷皆正锋下卷不知落何处若得半卷临写经月可补其缺此惟梦志之者【容台集】
　　唐徐岘辨正禅师塔院记
　　右辨正禅师塔院记徐岘书诚能行笔而少意思也往时石曼卿屡称岘书曼卿多得顔栁笔其书与岘不类而逺过之不知何故喜岘书也余当曼卿在时犹未见岘书但闻其所称曼卿没已久始得此书遂録之尔【集古録】













　　御定佩文斋书画谱卷七十三
<子部,艺术类,书画之属,御定佩文斋书画谱>
　　钦定四库全书
　　御定佩文斋书画谱目録
　　第七十四卷
　　歴代名人书防五
　　唐顔真卿中兴颂
　　唐顔真卿宋文贞公碑
　　唐顔真卿宋文贞碑侧记
　　唐顔真卿家庙碑
　　唐顔真卿元次山铭
　　唐顔真卿杜济神道碑
　　唐顔真卿杜济墓志铭
　　唐顔真卿顔勤礼神道碑
　　唐顔真卿臧尚书碑
　　唐顔真卿欧阳琟碑
　　唐顔真卿张敬因碑
　　唐顔真卿王密碑
　　唐顔真卿张仁蕴徳政碑
　　唐顔真卿鲜于仲通碑
　　唐顔真卿李抱玉碑
　　唐顔真卿郭敬之家庙碑
　　唐顔真卿靖李先生碑
　　唐顔真卿多寳塔感应碑
　　唐顔真卿放生池碑
　　唐顔真卿八闗斋功徳记
　　唐顔真卿书干禄字様
　　唐顔真卿射堂记
　　唐顔真卿湖州石记
　　唐顔真卿书东方朔画賛
　　唐顔真卿画賛碑隂
　　唐顔真卿麻姑仙坛记
　　唐顔真卿小字麻姑仙坛记
　　唐顔真卿与郭仆射争坐位帖
　　唐顔真卿李大夫帖
　　唐顔真卿蔡明逺帖
　　唐顔真卿刘中使帖
　　唐顔真卿鹿脯帖
　　唐顔真卿与桞冕帖
　　唐顔真卿二帖
　　唐顔真卿送刘太冲序
　　唐顔真卿朱巨川诰
　　唐顔真卿祭侄季明文
　　唐顔真卿祭濠州刺史伯父文
　　唐顔真卿送裴将军诗
　　唐顔真卿竹山潘氏堂联句
　　唐顔真卿志公像賛
　　唐顔真卿靖居寺题名
　　唐顔真卿东西二林题名
　　唐顔真卿金天王庙题名
　　唐顔真卿奉使题字
