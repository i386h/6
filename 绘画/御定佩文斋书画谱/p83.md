<!-- { "loadSidebar": true } -->
　　宗善八分书将命相先以御体书其姓名置案上【李徳裕次桞氏旧闻】
　　唐明皇工八分章草丰茂英特初张説为丽正殿学士献诗明皇自于彩笺上八分书赞【周越古今法书苑】宗开元中亲注孝经并制序八分书之立于国学【程大昌演繁露】
　　唐鹡鸰颂天寳中明皇撰并行书天台山桐柏观颂天寳元年明皇正书额【金石録】
　　开元十五年以司马承祯王屋所居为阳台观上自题额【旧唐书司马承祯传】
　　开元十六年帝自择廷臣为诸州刺史诏宰相诸王御史以上祖道洛滨盛具奏太常乐帛舫水嬉命髙力士赐诗令题座右帝亲书且给笔纸令自赋【唐诗纪事】开元十七年宋璟为尚书右丞相张説为左丞相源乾曜为太子少傅同日拜有诏大官设馔太常奏乐防百官尚书省吏堂帝赋三杰诗自写以赐【唐书宋璟传】张説尝自制其父赠丹州刺史隲碑文宗闻之御书其碑额赐之曰呜呼积善之墓又宗为説自制神道碑文御笔赐諡曰文贞【唐书张説】
　　上幸东都还京师因校猎于城南经卢懐慎别业遣中书侍郎苏颋为其碑文上自书焉【旧唐书卢懐慎传】开元中卢奂为陕州刺史宗幸京师次陕城顿审其能政于防事题赞而去【旧唐书卢奂传】
　　太子賔客韩思复卒天子亲题其碑曰有唐忠孝韩长山之墓【唐书韩思复传】
　　红楼中有宗题诗草八分每一篇一体【郑嵎津阳门诗注】
　　宋道士柴通居承天观即唐轩游宫有明皇诗石及所书道徳经二碑【宋史方技传】
　　肃宗
　　肃宗讳亨【旧唐书云初名嗣升】宗第三子也性纯孝好学天寳十五载即皇帝位于灵武【唐书本纪】
　　明皇在御以行书八分章草书为时矜式肃宗行书亦有家法【宣和书谱】
　　唐多心经天寳九载皇太子亨书工部尚书来曜碑上元二年肃宗御额【金石録】
　　代宗即位郭子仪上表进肃宗所赐前后诏勅曰臣受恩塞下制敌行间东西十年前后百战自灵武河北河南彭原鄜坊河东鳯翔两京绛州臣所经行赐手诏书凡二十卷【旧唐书郭子仪】
　　薛绍彭收肃宗千文【米芾书史】
　　代宗
　　代宗讳豫【旧唐书云初名俶】肃宗长子也聦明寛厚好学强记通易象【唐书本纪】
　　代宗留心翰墨于行书益工【宣和书谱】
　　唐慈防寺常住庄地碑大歴六年代宗篆额【金石録】唐批荅沙门佛藏表代宗书在京兆府【金石略】
　　徳宗
　　徳宗讳适代宗长子也【唐书本纪】
　　徳宗性识强敏羣臣章奏批荅翰墨落落可观【宣和书谱】
　　贞元元年河中平马燧还太原徳宗赐燧宸扆台衡二铭燧至太原乃勒二铭于起义堂西偏帝为题额【旧唐书马燧传】
　　刘禹锡代杜相公谢手诏表注云诏后批云朕自书【文苑英华】
　　唐批荅河中尹浑瑊贺表徳宗书在京兆府【金石略】
　　顺宗
　　顺宗讳诵徳宗长子也为人寛仁喜学艺善隶书【唐书本纪】
　　建中元年为皇太子徳宗之为诗并他文赐大臣者皆令上书之【韩愈顺宗实録】
　　贞元五年李晟与侍中马燧见于延英殿诏有司各图其像于旧臣之次仍令皇太子书是命纪于壁焉复命皇太子书其文以赐晟晟刻石于门左【旧唐书李晟传】帝至自梁李晟以戎服见三桥帝纪其功自文于碑勅皇太子书立于东渭桥以示后世又令太子録副以赐【唐书李晟传】
　　唐段秀实碑贞元元年徳宗撰皇太子诵行书麟徳殿宴羣臣诗贞元四年徳宗撰皇太子诵行书韦皋纪功徳碑贞元二十年徳宗撰皇太子诵正书【金石録】
　　宪宗
　　宪帝讳纯顺宗长子也【唐书本纪】
　　元和四年七月御制前代君臣事迹十四篇书于六扇屏风出书屏以示宰臣【旧唐书本纪】
　　穆宗
　　穆宗讳恒宪宗第三子也【唐书本纪】
　　元和十年韦绶充太子诸王侍读宪宗尝召对绶奏曰太子学书至依字辄去旁人臣问之太子云君父以此可天下奏事臣子不合全书上益嘉太子之贤【旧唐书韦绶传】
　　文宗
　　文宗讳昻穆宗第二子也【唐书本纪】
　　文宗恭俭儒雅出于天性【唐书宣宗纪赞】
　　太和八年御写周易义五道示羣臣【旧唐书本纪】开成四年上已曲江赐宴羣臣赋诗裴度以疾不能赴文宗遣中使赐度诗仍赐御札曰朕诗集中欲得见卿唱和诗故令示此【旧唐书裴度传】
　　宣宗
　　宣宗讳忱宪宗第十三子帝雅好儒士当时以大中之政有贞观之风焉【旧唐书本纪】
　　宣宗精于聴断其手写诏勅为时荣遇诸宗承袭太宗之学皆以翰墨流传至宣宗复以行书称【宣和书谱】嘉兴天圣寺有唐宣宗真迹【陆友研北杂志】
　　昭宗
　　昭宗讳晔【旧唐书云初名杰】懿宗第七子也【唐书本纪】
　　帝攻书好文尤重儒术【旧唐书本纪】
　　昭宗喜作书字钱镠以节制领浙右昭宗以衣襟书赐镠【宣和书谱】
　　窦后
　　髙祖太穆皇后窦氏京兆始平人隋定州緫管神武公毅之女也善书学类髙祖之书人不能辨工篇章而好存规诫【旧唐书本传】
　　则天皇后
　　则天皇后武氏讳曌并州文水人也上元元年髙宗号天皇皇后号天后天下谓之二圣道元年为皇太后临朝称制天授元年后自称皇帝改国号周长安五年上后号曰则天大圣皇帝【唐书本纪】
　　后初得晋王导十世孙方庆家藏书迹摹搨把翫自此笔力益进其行书有丈夫气【宣和书谱】
　　荐福寺天后飞白题额崇福寺武后题额【歴代名画记】周升仙太子碑圣歴二年武后撰并行书【金石録】延载初周允元除凤阁鸾台平章事证圣元年卒则天为七言诗伤之又自缮写时以为荣【旧唐书周允元】天后出新意増减前人笔画为十九字曰□【天】埊【地】【日】囝【月】○【星】□【君】□【年】□【正】【臣】曌【照】□【戴】□【载】圀【国】□【初】□【证】□【授】【人】□【圣】【生】当时臣下章奏与天下书契咸用其字【宣和书谱　按唐书后妃传止十有二文】
　　上官昭容
　　上官昭容名婉儿西台侍郎仪之孙天性韶警善文章自通天以来内掌诏命掞丽可观帝即位进拜昭容景云中諡惠文【唐书本传】
　　千福寺额上官昭容书【歴代名画记】
　　吕温上官昭容书楼歌序云贞元十四年友人崔仁亮于东都买得研神记一卷有昭容列名书缝处【吕衡州集】
　　楚王智云
　　楚王智云【髙祖第五子】初名稚诠善射工书弈【唐书本传】
　　汉王元昌
　　汉王元昌髙祖第七子也少好学善隶书武徳三年封鲁王贞观中授华州刺史转梁州都督改封汉王【旧唐书本传】
　　汉王元昌书受之于史陵【李嗣真书后品】
　　汉王祖述羲献虽在童年已精笔意【墨池编】
　　汉王善行书诸王仲季并有能名韩王曹王即其亚也【书断】
　　韩王元嘉
　　韩王元嘉髙祖第十一子也少好学聚书至万卷采碑文古迹多得异本其修身洁已内外如一当代诸王莫能及者【旧唐书本传】
　　韩工于草行【书断】
　　鲁王灵防
　　鲁王灵防髙祖第十九子也少有美誉好学工草隶贞观五年封魏王改封燕王授幽州都督改封鲁王【旧唐书本传】
　　魏王泰
　　魏王泰字惠褒太宗第四子也少善属文武徳三年封宜都王贞观二年改封越王徙封魏王太宗以泰好士爱文学特令就府别置文学馆任自引召学士泰撰括地志诏令付秘阁贞观二十一年进封濮王【唐书本传】魏王鲁王即韩王之伦也【书断】
　　曹王明
　　曹王明太宗第十四子贞观二十一年受封显庆中梁州都督后歴虢蔡蘓三州刺史【旧唐书本传】
　　曹妙于飞白【书断】
　　曹王明行书絶时飞白乱王右军有唐以来一人而已【书史防要】
　　江都王绪
　　江都王绪霍王元轨子多才艺善书画【歴代名画记】
　　范阳王蔼
　　范阳王蔼鲁王灵防次子封范阳王歴右散骑常侍【唐书本传】
　　髙宗与鲁王帖云叔艺韫多材慈深善诲蔼夙奉趋庭之训早擅临池之工闻其比来复爱飞白昨故戏操翰墨聊以示蔼【法帖释文】
　　嗣江王祎
　　嗣江王祎呉王琨子抚异母弟只以友称当袭封固让只中宗嘉其意特封嗣江王开元时徙信安郡王天寳初以太子少师致仕【唐书本传】
　　石桥诗刻记嗣江王李祎登石桥寻王质观棊作五言后刺史韦公王之外孙刻其诗于桥下字画精妙诗有云薄烟羃逺郊遥岑没归翼杨用修以为仙诗谬也【吾冔衢州府志】
　　岐王范
　　岐王范【睿宗第四子】始名隆范避帝讳去二名初王郑改封衞俄降封巴陵进王岐为太常卿并州大都督左羽林大将军歴州刺史迁太子太傅开元十四年薨册书赠惠文太子范好学工书爱儒士聚书画皆世所珍【唐书本传】
　　太子瑛
　　太子瑛【宗次子】始王真定进王郢开元三年立为皇太子二十五年废为庶人【唐书本传】
　　宗患谷洛嵗暴耗徭力诏李适之以禁钱作三大防曰上阳积翠月陂自是水不能患刻石着功诏永王璘书皇太子瑛署额【唐书李适之传】
　　永王璘【见上李适之传】
　　永王璘【宗子】长聪敏好学旣封肃宗初领荆州大都督俄又领山南江西岭南黔中四道节度使【唐书本传】唐石台道徳经开元二十三年道门威仪司马秀等请于两京及天下应修宫斋等州皆立石台刋勒其经文御书其注皆诸王所书羣臣请立道徳经台奏答并书注诸王列名附唐宗诸子三十人字皆一体【集古録】
　　夀王清
　　夀王清宗第十八子母武惠妃宠倾后宫宫中常呼为十八郎开元十三年封夀王二十三年改名瑁加开府仪同三司【旧唐书本传】
　　唐天章云篆碑隂文夀王清书在蜀州青城山【墨池编】
　　临川公主
　　临川公主【太宗女】韦贵妃所生下嫁周道务主工籀隶能属文髙宗立上孝徳颂帝下诏褒荅永徽初进长公主防赏卓异【唐书本传】
　　晋阳公主
　　晋阳公主【太宗女】字明达幼字兕子文徳皇后所生主临帝飞白书下不能辨【唐书本传】
　　梁
　　太祖
　　太祖皇帝姓朱氏宋州砀山午沟里人名温更名晃【五代史梁本纪】
　　太祖批荅贺表行书字体纯熟【宣和书谱】
　　末帝
　　末帝太祖第三子友贞也为人美容貌沉厚寡言雅好儒士【五代史梁本纪】
　　末帝喜弄翰墨多作行书批勅大者盈尺笔势结宻有王氏羲献法【书史防要】
　　后唐
　　太祖
　　太祖李克用云州刺史大同军防御使国昌子其先本号朱耶唐懿宗赐姓李僖宗即位拜大同军防御使昭宗封晋王庄宗同光元年追尊为皇帝諡曰武庙号太祖【五代史唐本纪】
　　李克用题名正书中和五年二月今在曲阳县北岳庙中【金石文字记】
　　明宗
　　明宗皇帝名嗣源【五代史唐本纪】
　　千峰禅院勑后唐明宗行书天成元年立在山西泽州【金石表】
　　魏国夫人陈氏
　　魏国夫人陈氏襄阳人也善书【唐书沙陀】
　　周
　　世宗
