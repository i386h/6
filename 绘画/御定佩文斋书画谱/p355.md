<!-- { "loadSidebar": true } -->
　　朙莫是龙书茟麈
　　廷韩作散语有苏黄之致书灋米颠亦咄咄逼人此数则乃得之不经意草草者而天真朗然中载天上立世宗敕尤为竒话晴牎一展为之拍拍竹懒李日华识【恬】致堂集
　　眀俞允文书金刚经
　　褚登善书隂符桺诚悬书度人二经余见褚石本又扵项吏部处见桺真迹皆小楷而桺尤劲挺有风骨今年春仲蔚为余书金刚经一册微用米颠茟而八法种种不乏其得桺为尤深此经是佛防妙语破一切着比之隂符度人故不与易也凡书金刚经者睂山吴兴幷仲蔚而三皆法宝兼墨宝故志之【弇州山人稾】
　　朙王锡爵书黄庭经
　　元驭学士书法在虞褚间而过自谦抑不肯与墨池盟间兴到作一薄蹏竟则裂之或有求者复不应以故行世絶少今年乃为华亭徐长孺书黄庭内景经神采风调翩翩出蹊径外吾不知扵汝南公主志枯树赋如何书隂符者信本登善度人者诚悬金刚者子瞻法华大洞玉者子昂余皆获寓目焉昔许黄民所藏杨司命书内景已散佚贞白先生间闗访购久而后得之长孺仅一叩而得元驭手授不亦大幸防今人知宝右军残误之外景而不知司命有内景惜其灵翰永秘聊为拈出之以元驭书作司命隆凖可也【弇州续槀】
　　眀王锡爵书
　　太原相公书繇圣教孙防礼出大是书家而靳不与人书此其为州大夫今观察韩公书初觉风骨凛然久之顿成妩太原一瓣香真为韩南宫【来禽馆集】
　　明邢侗法帖
　　余少得古十七帖为邢子愿先生鉴定又缀语其后知先生书法断以山隂为宗唐宋名家不以屑意已又得杂札数通古澹圜浑上掩钟索昭代文祝诸公无是调度也此刻大都与冯青方先生徃来防戯翰墨之语气酣神肆有类中散絶交书者有类虚白神仙起居法者情韵逾廓轨度逾超桢卿使君携以入苕而刻石署中正如甓社之珠泳波而达震泽照耀南天光景煜煜其禆益我南士不浅使君神朙此特政之刄余顾琳琅宝秘即与嘉胏二石并垂谁曰非可【恬致堂集】
　　明邢侗尺牍
　　邢子愿为友人作扇头书多青李来禽语意其人必善临池者流恨云山间之无繇见其人之风流翰顷従姚百雉卷中见其遗牍政如桓南郡坐防事上一时雪飞五版并答皆粲然有章而惜乎子愿已矣九泉下顾安所得知己其人百函相徃复乎虽然子愿非常人也生而为才子死而为才叠韵千嶂清唫一湾月下歌之当必如刘妙容婉转可聼而物既多姿态复屡迁恨不随珠襦玉椀流播向人间也【钱文荐丽瞩楼集】
　　朙董其昌字卷
　　仆生平见宰真迹防百种此卷大有李邕徐浩风虽小下晋人一防总之名世书也是日广川刺史北卿先生饟至彩毫遂濡墨为题此此时波撼河楼不减岳阳惜茟势不堪作敌【来禽馆集】
　　朙董其昌书诰
　　蔡忠公书法妙一世而风裁自持至郤温成书碑之命以为职非侍书欧阳六一集古目録成得公书叙以为厚幸元赵文敏为其宗人书诰敕皆变用小楷亦欲稍别中翰体耳唯唐顔鲁公自书诰恭谨如式今董宗伯为吴观察公书纶诰一如鲁公自书例无一茟越縦者葢观察公才品文学宗伯素所推重不啻欧蔡之交故乐为濡染而无猒斁也书法圎劲苍秀兼有顔骨赵姿而顾盻雄毅加精采焉观察得此诚瓌宝矣【恬致堂】集
　　眀董其昌仿顔清臣杨景度书
　　顔杨书扵唐人中可谓絶去縧镟身青冥不可呼致者矣其于右军灵和一脉终有瞠若之叹宰扵书无所不淹而少年得力在兰亭圣教序所以妙防处多未可一途取也余友孙茂叙雅善鍳极重宰此书故相与许之【恬致堂集】
　　朙董其昌与沈侍御书牍
　　思翁书法吾朝米防阳也未经特召反繋袍袖跳跃飞防落茟如云烟博金砚匣玉镇纸之赐又不如王岐公宣入坐便殿宫嫔求诗与学士润茟各取头上珠花装幞头簮不尽者纳入袖中旋取鍼线缝聨袖口宴罢以金莲烛送归世传为天子请客葢国朝君臣礼严故应尔尔若翰墨流传朝野不减米博士王岐公独复庵沈侍御能宝扵未遇之前梁叔出入扵懐袖之内直是真正赏鉴家家藏两学士翰札也新思翁题曰御墨堂为吾松第一名胄梁叔博雅坚守清白不佞事之在师友间矣【书史防要】
　　明董其昌手书家诰
　　宋制诰与敇多兼给髙宗诏文武官自大夫正任观察以上始命辞给诰余则令吏具抄降敇而已唐防重诰命开元二十三年加皇子荣王以下官诰张九龄萧嵩等十三人就集贤院人书一通以进三相各赐绢三百匹余官二百匹其爱重如此顔鲁公太子少师依前充礼仪使敕牒及父惟贞赠诰皆公自书不他属也大宗伯宰董公徳首四科学综六艺神考防之中秘光庙擢之讲帷今皇帝追念甘累登禁近八座正席三代疏荣雅知誉命之方新犹叹遯思之甚久歴按差次迁除诰敇其升沉歳月大约可覩矣公七十一时手书数通用以发皇祖徳对扬王庥而孙贡士庭则请砻石而传之此公碑版中第一烜赫之书也昔包宗礼藏熈陵诰词则孝肃公十五代孙欧阳齐藏庆厯知谏院官诰则文忠公十四代孙今庭能流通见在之祖迹不待数世而家谟国宝焕然揭日月而行声价防与顔鲁公自书诰等岂商伯乙鼎周淮父卣乃足以传之无穷哉贤者必有后其庭之谓矣【瑚网】
　　朙董其昌书
　　宰太史精诣八法不择纸茟辄书书辄如意此帖摹米防阳书秦太虚龙井记大都以有意成风以无意取态天真烂漫而结搆森然徃徃有书不尽茟茟不尽意者龙虵云物飞动腕指间此书家防上乗也昔人谓伯英书价可以敌国今太史片楮单牍人争宝之语不虚防门人张清臣氏防钩廓填因以石葢扵其书法加意珍爱而谋以永其传如此余生无所不拙而更独拙扵书然迩来颇亦觧书跋此聊以破俗【何三畏潄六斋集】
　　朙董其昌书道公碑
　　右道公碑董其昌撰幷书在少林寺按宗伯为当世名茟而此书过扵丰腴岂其壮年如是邪【嵩阳石刻记】
　　眀董其昌书法华经
　　董宗伯书法擅天下作小楷玅法莲华经风流蕴借掩映一时余曾见之扵程云岫家三十年矣王君慈现近得此见示如旧相识古贤士大夫栖心大乗每以茟墨而作佛事大藏经函裴丞相皆为手题白太傅所书金刚曾着灵异余未及见仅见苏学士石刻耳在毗陵日有泥金书法华云是赵承防茟恨力薄无由得之张大尉书法华经秀劲絶伦犹是洪武间印本郑翰林宝之其公子素居赠余归镇山门一乗大法理须尊敬名手遗迹出自精诚广大流通尤当秘重若仅作法书观便失却一只眼况扵展转轻防则风雷之变亦不待夙誓相持也谨书标首幷题其前庶使来者知儆【偏行堂集】
　　眀董其昌尺牍
　　荣咨道费千金聚天下竒书而所作乃不能入中品为识者笑此未得窥古人用心处亦繇其胸襟柴棘不尽除耳故凡文章茟墨必须内外相应始许蹋飜前人窠臼武夷道士王夀安年八十余徒歩负笈来逰云间欲觅董宗伯真迹证其生平所见余家藏尺牍三纸是其乱头麤服时意致特举以赠之昔尝游武夷即一丘一壑之间前后左右各自为景夀安得宗伯书试归而求之何如【李昰放鹇亭槀】
　　朙黄辉书
　　先师黄平倩学士化去余始购其遗墨蜀友曾平仲寄一卷皆日试茟残纸而苍奥之气出剡楮外録髙子业二诗渊逸生动想其风行腕指时竟陵谭元春友夏雨雪入辰阳割此纸遗之先师豁达好推天下士得秦亰而惊喜数赠以诗文使见友夏又当何如也书不落款具眼人自能辨之书尽待款识而定浅矣董宰书可赝而先师书不可赝葢草草具有深心全力故也友夏对此即见余幷可见先师李太白月影成三人未如今日之确也子业慧人诗魂当亦称快【蔡元履遯园集】
　　明陈元素书海岳庵小记
　　此庵在北固山下乃丹徒赵令君所自记者陈太学古白既为书碑石而又缩小书此以便学者古白天心茟阵不下长公而狷介不茍有米老之洁其扵笃志之君子千古可无愧色已【墨林快事】
　　御定佩文斋书画谱卷八十
<子部,艺术类,书画之属,御定佩文斋书画谱>
　　钦定四库全书
　　御定佩文斋书画谱目録
　　第八十一卷
　　歴代名人画跋一
　　晋顾恺之勘书图
　　晋顾恺之画桓宣武像
　　晋顾恺之画维摩像
　　晋史道硕八骏图卷
　　宋陆探微师子画
　　宋陆探微姜后免冠图
　　南齐谢赫画晋明帝歩辇图
　　梁张僧繇画僧
　　隋展子防画马
　　唐阎立夲画洪崖仙图
　　唐阎立夲校书图
　　唐阎立夲渭桥图
　　唐阎立夲二十八宿真形图
　　唐阎立夲画列帝图
　　唐阎立夲画兰亭
　　唐阎立夲画五星
　　唐阎立夲画唐文皇训子图
　　唐阎立夲画十八学士真像
　　唐阎立夲画西升经
　　唐阎立夲职贡师子图
　　唐李思训摘图
　　唐李思训三騣马图
　　唐李思训御苑采莲图
　　唐李昭道秦王独猎图
　　唐李昭道落照图
　　唐李昭道幸蜀图
　　唐呉道子画
　　唐呉道子地狱变相图
　　唐呉道子画护法神
　　唐呉道子画人物
　　唐呉道子画驴
　　唐呉道子画卷
　　唐卢鸿草堂图
　　唐王维辋川图
　　唐王维袁安卧雪图
　　唐王维画黄梅出山图
　　唐王维蓝田烟雨图
　　唐王维捕鱼图
　　唐王维画维摩文殊不二图
　　唐王维画孟浩然骑驴图
　　唐王维画山水
　　唐王维山水真迹
　　唐王维秋林晚岫图
　　唐王维画渡水罗汉
　　唐王维画伏生像
　　唐王维真迹
　　唐王维演教罗汉
　　唐王维雪溪图
　　唐王维江山雪霁卷
　　唐曹霸马图
　　唐曹霸汗血马图
　　唐曹霸照夜白图
　　唐曹霸人马图
　　唐曹霸马图
　　唐韩干御马图
　　唐韩干马图
　　唐韩干三马图
　　唐韩干画郭家师子花
　　唐韩干饮马图
　　唐韩干五马图
　　唐韩干二马图
　　唐韩干八马图
　　唐陈闳人马图
　　唐陈闳杨妃并马上马图
　　唐韦鶠十马图
　　唐韦鶠马图
　　唐韦偃放驴圗
　　唐韩滉画牛图
　　唐韩滉画子母犊
　　唐韩滉五牛图
　　唐韩滉画七才子图
　　唐周昉按乐图
　　唐周昉西施图
　　唐周昉按筝图
　　唐周昉大内图
　　唐周昉袁安卧雪图
　　唐周昉明皇吹箫图
　　唐周昉画美人琴阮图
　　唐周昉擘阮图
　　唐戴嵩画牛
　　唐戴嵩牛图
　　唐戴嵩放牧图
　　唐邉鸾画华
　　唐赵公佑画
　　唐赵公祐画正坐佛
　　唐孙位画春龙起蛰图
　　唐张南夲大佛像
　　唐范琼大悲观音像

　　钦定四库全书
　　御定佩文斋书画谱卷八十一
　　歴代名人画跋一
　　晋顾恺之勘书图
