<!-- { "loadSidebar": true } -->
　　东坡帖乃其子迈所作亦自可喜苏氏诸子源同派异种种皆有过人处【姑溪集】
　　苏过
　　苏过字叔党轼第三子年十九以诗赋解两浙轼迁儋耳独过侍之家颍昌营水竹数畆名小斜川自号斜川居士时称爲小坡【宋史本传】
　　东坡云轼幼子过亲书金光明经四卷手自装治送防州崇庆禅院又示儿子过诗云汝应奴隶蔡少霞我亦季孟山卿【东坡集】
　　叔党行草笔法亚乃翁【石门文字禅】
　　苏过楷书石刻在定州天宁寺壁书法古劲有父风【韩上桂定州志略】
　　黄庭坚
　　黄庭坚字鲁直洪州分宁人举进士熙宁初爲国子监留守哲宗召爲校书郎徽宗即位起吏部员外郎善草书楷法亦自成一家自号山谷道人【宋史本传】
　　庭坚云余学草书三十余年初以周越爲师故二十年抖擞俗气不脱晚得苏才翁子美书观之乃得古人笔意其后又得张长史僧怀素髙闲墨迹乃窥笔法之妙【山谷集】
　　山谷悬腕书深得兰亭风韵然行不及眞草不及行【洞天清録】
　　王荣老欲渡江七日风作不得济父老曰公箧中必蓄宝物江神极灵当献之荣老顾无所有惟玉麈尾即献之风如故又以端砚献之风愈作又以宣包虎帐献之皆不验夜卧念曰有黄鲁直草书扇头韦应物诗持以献之香火未収天水相照南风徐来一饷而济【释惠洪冷斋夜话】
　　夲朝以书名家者至黄太史米仪曹各得书法之变自成一家未易优劣【鹤山集】
　　黄大临
　　黄大临庭坚兄【山谷集】
　　九华蕉笔岩亦名唐公岩有黄大临诸人题字【周必大九华山録】
　　黄幼安
　　黄幼安庭坚弟喜作草携笔东西家动辄龙蛇满壁草圣之声欲满江西【山谷集】
　　黄乗
　　黄乗庭坚弟雅善小篆通六书之意下笔皆有依据【山谷集】
　　黄知命
　　黄知命庭坚弟学鲁公东西林碑隂字殊有一种风气作乐府长短句及小诗可传可玩【山谷集】
　　黄正叔
　　黄正叔能书不惟得用笔之妙位置典型与韦诞先后【姑溪集】
　　黄庭坚云吾宗正叔天资善书少时书帖竒丽行草下笔纵横皆得意予评其书以谓絶伦而东莱王正叔以谓正叔书不从钟元常王逸少父子法度中来虽然中无一防俗气亦足以豪【山谷集】
　　髙荷
　　髙荷【吕居仁江西诗派圗云字子勉】荆州人极有篆力使之凌厉中州恐不减晁张【山谷集】
　　石苍舒
　　石苍舒字才美京兆人【玉照新志云字才叔雍州人】善行草人谓得草圣三昧官爲承事郎通判保安库尝爲丞相吕公微仲所荐不达而卒【东坡诗注】
　　苏轼题石苍舒醉墨堂云君于此艺亦云至堆墙败笔如山丘兴来一挥百纸尽骏马倏忽踏九州【东坡集】苏辙题石苍舒醉墨堂云石君得书法弄笔歳月久经营妙在心舒卷功随手【栾城集】
　　石苍舒书有骨气【东观余论】
　　王正甫
　　王正甫石才翁对韩公草书公言二子一似向马行头吹笛座客皆不晓公爲解之若非妙手不敢向马行头吹也【东坡集】
　　孔文仲
　　孔文仲字经父临江新喻人少刻苦问学博洽举进士擢第一熙宁初力论王安石之非哲宗时迁中书舍人【宋史本传】
　　文仲工笔札其迹杂见凤墅续法帖中【书史防要】
　　晁端有【一作友】
　　晁端有【字美叔】济州钜野人太子少傅迥孙工于诗【宋史本传】
　　黄庭坚云晁美叔尝背讥吾书唯有韵耳至于右军波戈防画一笔无也有附予者传若言于陈留予笑之曰若美叔即与右军合者优孟抵掌谈笑廼是孙叔敖邪【山谷集】
　　张耒和亳守晁端友诗云晁公声名三十载余事笔踪传法帖【宛丘集】
　　晁端中
　　晁端中字元升钜野人十嵗能爲古诗草圣奇异中第调赵州平棘尉迁雄州防御推官【鸡肋集】
　　晁补之
　　晁补之字无咎济州钜野人【端有子】举进士试开封及礼部别院皆第一元祐初爲太学正徽宗立拜吏部员外郎礼部郎中兼国子编修出知河中府还家葺归来园自号归来子【宋史本传】
　　无咎书骎骎欲度骅骝要自不凡【姑溪集】
　　妙髙台上絶顶有晁无咎题字【周必大乾道庚寅奏事録】
　　晁叔与
　　晁叔与补之弟晁冲之和十二兄诗云先生翰墨英挥洒每被酒髙歩禇薛流下视钟王友简踈秦隶奇谲怪夏篆丑么麽张芝草妩媚元和柳【晁冲之具茨集】
　　秦观
　　秦观字少防一字太虚扬州髙邮人少豪儁见苏轼于徐爲赋黄楼轼以爲有屈宋才又介其诗于王安石安石亦谓清新似鲍谢登第调定海主簿蔡州教授元祐初苏轼以贤良方正荐于朝除国史院编修官绍圣初坐党籍出判杭州徙郴州徽宗立放还至藤州卒【宋史本传】
　　少防草书有东晋风味【东坡集】
　　少防诗字婉美萧散如晋宋间人自有一种风气所乏者骨骼尔然要是一时才者【梁溪集】
　　黄豫章秦淮海皆学顔平原眞行豫章晚尤自称许淮海则退避不肯以书自名亦各行其志也【渭南集】淮海专学钟王小楷姿媚遒劲可爱【洞天清録】
　　秦淮海书飘飘凌云之气见于觚牍【释居简北磵文集】
　　张耒
　　张耒字文潜楚州淮隂人弱冠第进士试秘书省正字绍圣初以直龙图阁知润州徽宗召爲太常少卿仪观甚伟有雄才笔力絶健于骚词尤长【宋史本传】
　　张文潜书自有一种风气【攻媿集】
　　张耒草书飘逸可观【书史防要】
　　陈知和
　　陈知和字徳时祥符人朝请大夫致仕善楷隶喜爲诗作燕誉堂于第之西北隅从賔客饮酒谈笑其间【鸡肋集】
　　钱勰
　　钱勰字穆父吴越武肃王五世孙积官至朝议大夫勲上柱国爵会稽郡开国侯所爲文章雄深雅健得西汉体作诗清新遒丽长于用韵工行草书有魏晋人笔法尝自爱重未尝辄以与人【梁溪集】
　　穆父工书正书师欧阳率更草书造王大令阃域【书史防要】
　　李昭玘
　　李昭玘字成季济南人少与晁补之齐名爲苏轼所知擢进士第累官太常少卿出知沧州罢主管鸿庆宫遂入党籍中居闲十五年自号乐静先生寓意法书圗画贮于十囊命曰燕防十友有题扇诗云平生自笑书成癖运笔图豪日几回六角招人聊一戏区区老媪复能来【乐静先生集】
　　杨杰
　　杨杰字次公无爲人举进士元丰中官太常元祐中爲礼部员外郎自号无爲子【宋史本传】
　　庐山景徳院有元丰间无爲子题字【周必大庐山后録】无爲子擅豪翰其迹杂见羣玉堂法帖中【书史防要】
　　王巩
　　王巩字定国魏州人文正公旦孙长于诗从苏轼防轼守滁州巩往访之与客防泗水登魋山吹笛饮酒乗月而归轼待之于黄楼上谓巩曰李太白死世无此乐三百年历宗正丞以跌荡傲世【宋史本传】
　　近日米芾行书王巩小草颇有髙韵必有传于世【东坡集】
　　苏轼赠巩诗云清诗草圣俱入妙别后寄我书连纸【同上】
　　范子奇
　　范子奇字中济河南人太子太师雍孙阶祖防签书幷州判官神宗赐对历工部左司郎中直龙图阁元祐中爲吏部侍郎【宋史本传】
　　范中济善作大字【山谷集】
　　范中潜
　　范中潜善作大字【山谷集】
　　朱长文
　　朱长文字伯原苏州吴人年未冠举进士筑室乐圃坊著书阅古元祐中起敎授于乡召爲太学博士迁秘书省正字【宋史本传】
　　长文书仿顔鲁公法所集周穆王以来金石遗文名人笔迹作墨池阅古二萹【琴史】
　　刘泾
　　刘泾字巨济简州杨安人举进士王安石荐其才召见除经义所检讨久之爲太学博士元符末上书召对除职方郎中【宋史本传】
　　苏轼荅刘泾诗云细书千纸杂眞行【东坡集】
　　鲜于伯机藏杂帖一册内有刘泾巨济墨帖一纸一印文曰刘巨济符【云烟过眼録】
　　李元直
　　李元直字通叔长安人其先出于唐譲帝学篆书数十年覃思甚苦晓字法得古意用铦锋笔纵手疾书初不省度【东坡集】
　　苏沂
　　苏沂摹张顚贺八清鉴帖与眞无异又摹怀素自叙一如眞迹【米芾书史】
　　王诜
　　王诜字晋卿太原人【见画家传】尚蜀国长公主官至留后【宋史本传】
　　王晋卿行书竒怪非世所学自成一家【山谷集】
　　王晋卿草圣杰然有王子敬张长史之遗意【后村集】晋卿碑版书极佳【画史防要】
　　鲜于侁
　　鲜于侁字子骏阆州人举进士爲江陵右司理参军庆歴中唐介荐之神宗诏求直言侁应诏陈十六事哲宗立拜左谏议大夫刻意经术作诗平淡渊粹尤长于楚辞【宋史本传】
　　宋贤遗墨有鲜于侁书【弇州山人藁】
　　贺铸
　　贺铸字方囘卫州人孝惠皇后族孙元祐中倅太平州自裒歌词名东山乐府自号庆湖遗老【宋史本传】方回擅豪翰其迹杂见羣玉堂法帖中【书史防要】
　　徐积
　　徐积字仲车楚州山阳人事母至孝元祐初爲楚州教授政和六年赐諡节孝处士【宋史本传】
　　陈亚之诗帖防有徐积书【铁网瑚】
　　顔复
　　顔复字长道鲁人顔子四十八世孙嘉祐中诏郡国敦访遗逸京东以复言凡试于中书者二十有二人考官欧阳修奏复第一赐进士爲校书郎熙宁中爲国子直讲元祐初召爲太常博士改天章阁待制【宋史本传】陈亚之诗帖跋有顔复书【铁网瑚】
　　刘焘
　　刘焘字无言长兴【一作温陵】人未冠入太学与陈伯亨称爲八俊元祐三年苏轼知贡举称其文章典丽中甲科善书笔势遒劲召修阁帖遗文五十卷号见南山集【凌廸知万姓统谱】
　　刘焘笺题便不类今人书使之春秋髙江东又出一羊欣薄绍之矣【山谷集】
　　刘无言以草书名世晩年用笔圆熟【书史防要】
　　郑惇方
　　郑惇方字希道荥阳人作篆髓六卷字义一篇凡古今字说班杨贾许二李二徐之学其精者皆在其有未尽傅以新意【东坡集】
　　程之才
　　程之才字正辅睂山人公母成国太夫人程氏之侄【东坡诗注】
　　九华观音岩有程正辅题字【九华山録】
　　柳瑾
　　柳瑾字子玉善作诗及行草书【东坡集】
　　柳闳
　　柳闳字展如黄庭坚赠诗云妙年勤翰墨银钩烂纵横【山谷集】
　　苏轼跋柳闳楞严经后云吾甥柳辟孝弟夙成自童子能爲文不幸短命其兄闳爲手写此经【东坡集】
　　李彭
　　李彭字商老灌园修水之上笔画一出人争传宝【石门文字禅】
　　李商老字画有钟王之风自言法右军之赡丽用鲁公之气骨猎奇峭于诚悬体韵度于凝式【书史防要】
　　李康年
　　李康年字乐道江夏人白首心醉六经古学晚寤籀篆下笔自可意直木曲铁得之自然秦丞相斯唐少监阳冰不知去乐道逺近也【山谷集】
　　江夏李君康年好古博学而小篆尤精【东坡集】
　　杜庭之
　　杜庭之善书苏轼云杜庭之书世所贵重【书史防要】
　　孙朴
　　孙朴字元忠亲书华严经八十卷累万字无有一防一画见怠惰相【东坡集】
　　赵汝霖
　　赵汝霖学九成宫刻漏铭于正书尤工殆咄咄逼眞矣行书则别是一家【姑溪集】
　　葛苇
　　葛苇【哲宗时人】苏轼赠葛苇诗云小诗试拟孟东野大草闲临张伯英【东坡集】
　　髙述　潘岐
