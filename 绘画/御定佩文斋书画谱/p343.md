<!-- { "loadSidebar": true } -->
　　元赵孟頫演公碑铭
　　元赵孟頫行书能仁庵记
　　元赵孟頫灵瑞塔碑
　　元赵孟頫临兰亭
　　元赵孟頫兰亭十三帖
　　元赵孟頫临东方朔画象賛
　　元赵孟頫临十七帖
　　元赵孟頫快雪时晴大书
　　元赵孟頫临大令四帖
　　元赵孟頫临张长史京中帖
　　元赵孟頫临智永千文
　　元赵孟頫二体千文
　　元赵孟頫四体千文帖
　　元赵孟頫篆书千文
　　元赵孟頫楷书千文
　　元赵孟頫书洪范
　　元赵孟頫临洛神赋
　　元赵孟頫秋兴赋卷
　　元赵孟頫真行文赋
　　元赵孟頫书招隠卷
　　元赵孟頫书归去来辞
　　元赵孟頫书滕王阁记
　　元赵孟頫书欧阳氏八法
　　元赵孟頫书浮山逺公传
　　元赵孟頫书杜秋兴五诗
　　元赵孟頫书蘓诗真迹
　　元赵孟頫书东坡定恵院海棠诗
　　元赵孟頫书茅屋秋风诗
　　元赵孟頫书团扇赋
　　元赵孟頫书韩诗
　　元赵孟頫书襄阳歌
　　元赵孟頫枯树赋真迹
　　元赵孟頫书秋声赋
　　元赵孟頫书归田赋
　　元赵孟頫书龙门三自省偈
　　元赵孟頫书唐诗
　　元赵孟頫书中老人行道歌后
　　元赵孟頫书过秦论
　　元赵孟頫书阴符经
　　元赵孟頫书灵寳经
　　元赵孟頫楷书叅同契
　　元赵孟頫书大洞玉经
　　元赵孟頫书道德经
　　元赵孟頫书度人经
　　元赵孟頫书勉学赋
　　元赵孟頫心经真迹
　　元赵孟頫小楷法华经
　　元赵孟頫书四十二章经
　　元赵孟頫小楷圆觉了义经
　　元赵孟頫书圆觉经后
　　元赵孟頫书玉枢经
　　元赵孟頫书金碧古文龙虎妙经
　　元赵孟頫七观帖
　　元赵孟頫书渼陂行
　　元赵孟頫与丈人节干月窗判簿二帖
　　元赵孟頫简觉轩路教诸迹
　　元赵孟頫乞药手帖
　　元赵孟頫诗卷
　　元赵孟頫于归帖
　　元赵孟頫碎金帖
　　元赵奕梅花杂咏
　　元喀喇库库草书栁子厚谪龙说
　　元喀喇库库书杨仲墓志
　　元喀喇库库遗墨
　　元范梈隶书
　　元范梈墨迹
　　元鲜于枢与严防士翰墨
　　元鲜于枢遗墨
　　元鲜于枢诗帖
　　元鲜于枢书迎诏三诗
　　元鲜于枢书兰亭记
　　元鲜于枢草书后赤壁赋
　　元鲜于枢诗墨
　　元鲜于枢真草千文
　　元鲜于枢草书千文
　　元鲜于枢墨迹
　　元鲜于枢帖
　　元鲜于枢游髙亭巗诗记
　　元鲜于枢行书进学解
　　元吾衍书素书
　　元吾衍小篆卷
　　元吾衍小篆杜诗诸帖
　　元吾衍书招雨师文
　　元吾衍书古文篆韵二帙
　　元吴叡篆书东山精舍记
　　元李倜临右军帖
　　元李处防行书范文正公祠记
　　元邓文原临急就章
　　元姚燧书重阳仙迹记
　　元贯云石书归去来辞
　　元虞集书拟砚台记
　　元虞集书诛蚊赋
　　元虞集书庐山东林禅寺记
　　元虞集隶书
　　元虞集书赐碑賛
　　元虞集诗迹
　　元揭傒斯书千文
　　元柯九思隶书十九首
　　元陈旅书安晚轩记
　　元朱德润録范致能四时田园杂兴诗卷元郭畀诗卷
　　元陆友书世说
　　元托克托书白麟溪三大字
　　元杜本书清真观碑
　　元台哈布哈自书所作诗
　　元台哈布哈真书祈泽治平寺佛殿碑铭元余阙篆书
　　元吴志淳书国清禅寺兴修记
　　元钱良右书春游诗卷
　　元钱良右四体千文
　　元吴炳摹淮源庙碑
　　元杨维祯遗墨
　　元杨维祯书真境庵疏
　　元杨维祯书棠城曲
　　元倪瓉二帖
　　元王蒙书溪南醉归诗
　　元李祁真迹
　　元杨翮隶书瞻仪堂记
　　元周伯琦书相鹤经
　　元周伯琦四体千文
　　元饶介草书
　　元饶介诗册
　　元饶介草书韩栁二文
　　元道士张雨自书杂诗
　　元道士李道谦书王重阳碑
　　元道士孙德彧书马丹阳碑
　　元释溥光书杜诗
　　元释溥光大字
　　元释溥光书茶榜

　　钦定四库全书
　　御定佩文斋书画谱卷七十九
　　歴代名人书跋十
　　元赵孟頫书灵隐寺碑
　　天地间至坚固者莫如金玉木石脆薄者莫如简毕缣纸礲石攻木范金坏土以成室其成也难其传也冝其可久操笔书纸率然而成文非假金石以刻之冝其易毁灭也然而世之为坚固之具者常托其传扵易毁之物则岂不以其所托之人为足恃邪钱塘佛寺最钜丽者曰灵隐当元皇庆壬子尝改而新作之距今洪武癸酉仅越八十二春秋求其一榱一瓦皆已毁燎无遗而金华石塘胡公及吴兴赵文敏公所撰而书之文述寺之创始与其山水之胜栋宇之丽仅盈尺之纸耳诵而观之当时之事犹俨乎如在则夫天下之可恃以永久者果安属哉亦可以慨然而有感矣石塘在元位最不显而行最笃文最竒赵公名重宦髙毎得其文必欣然
　　为之书于是又可见茍有足恃固不以外物为重轻而二公之过乎人必有出乎文词翰墨之外者而世之尊二公者方拘拘然求之于此而不知求之扵彼不亦重可感夫翰林修撰练君子寕以此卷示予子寕多学而甚文必以余言为然【逊志斋集】
　　元赵孟頫茅山崇禧万夀宫碑
　　右三茅山崇禧万夀宫记元镇江路録事王去疾文翰林承防赵孟頫行书并篆额行书特佳【东里续集】
　　元赵孟頫翔鸾寺记
　　鸡林人为此文简洁髙古信知何地无才冝太尉之求而文敏之书也间驸马都尉赵公出以见示遂题于后【东里续集】
　　元赵孟頫永福寺碑
　　按至元十三年常福生以饶州降授其路縂管建此寺至延祐六年而碑始立相去四十三年矣其文与事俱不足道独赵文敏书为晚年笔其规模李北海遂无一笔失度不止优孟虎贲之似而已也往事已非那可说想文敏丹石时不能少此感【弇州续藁】
　　元赵孟頫御服碑
　　元成宗感异梦致御服于终南之万夀宫赵防政世延记之集贤孟頫书之集贤此书乃承制又中年以后笔当最妙而出入北海有不胜其婉媚者何也【弇州续藁】
　　元赵孟頫书番君庙碑
　　番君庙碑者祀故长沙文王吴芮也芮以故番令不能为秦死而从乱特以寛厚得物情能取国于虣项保爵于猜刘歴数代而卒以善絶垂二千年而人祝之有加不亦幸哉为元学士明善文赵承防孟頫书皆暮年笔故老劲而书尤可喜也【弇州山人藁】
　　元赵孟頫楷书湖州妙严寺记
　　右湖州妙严寺记一通盖赵文敏公墨迹端雅而有雄逸之气在其意欲托之金石故不草草湖州公桑梓之乡岂昔寺僧与公善而得之然得此自不凡矣灵芝主僧雨庵得而寳焉又乞余书数语亦岂凡僧也邪惜余语不能超凡有媿于公之书耳成化戊子十月七日永寕一客公绶【书画题跋记】
　　松雪记妙严寺中有云妙严乃佛心所见之事相也观此书端妙严重知为松雪心中所见之事相焉又云幻十八开士于殿中金碧耀以此文此字勒坚珉树诸殿中其光彩与开士争先不直耀一时而已灵芝瞻上人得其真迹可不寳藏之乎张震跋【同上】
　　元赵孟頫书教宗传碑
　　碑为集贤修撰虞集撰学士承防赵孟頫书盖叙真人张防孙教之所由始自张闻诗而下及其徒陈义髙凡八人皆赠真人防孙位已至开府而其孙吴全节亦阶特进元之名器滥觞至此哉且虞公修撰集贤而防孙寔知院事其文与书虽美不足论也【弇州山人藁】
　　元赵孟頫书孙真人碑
　　孙真人德彧碑邓集贤文原撰赵承防孟頫书德彧即书重阳真人碑者也承防此书不甚取骨而姿韵溢出于波拂间盖能用大令指于北海腕者也【弇州山人藁】
　　元赵孟頫书大通阁记
　　仙人称五通所不能通者出轮廻之外耳佛法则六通丰丽遒逸肉骨停整其学李北海殆如玉环之于飞燕虽任吹多少而霓裳一曲足掩前调后当有题名及胜国诸公跋惜为俗子益以松雪道人伪及印章污其前后遂成蛇足聊为拈破防之勿令览者有兰亭之讼也【弇州山人藁】
　　元赵孟頫行书头陀寺碑
　　右军大令俱书洛神大令风华俊丽妍态溢出而右军苍秀卓峙姿法具备赵文敏平日醉心大令而此碑独摹肖右军防画頋盼纤毫不失乃知书家正行旁行严祖亲祢自分铢黍不偶然也乙亥清和月晴牕展阅印此宻谛遂为拈出【恬致堂集】
　　元赵孟頫书济禅师塔铭
　　右济禅师塔铭訚禅师撰二僧皆南渡后法门龙象也毋论其文辞工拙要之是夲色语耳赵文敏既夙精临池诣极八法而又服膺西来深入三昧故其所书视他迹尤妙盖夲右军骨调以大令肉即北海跳踉不露一笔也千八百骊珠入我槖中月来卖文钱为之一洗恐儿軰厌不能浮大白快赏之第以一瓣香展供耳【弇州山人藁】
　　元赵孟頫书妙观重修三门记
　　越石于天启之元得文敏所书殿记扵清溪曺起莘家展至后叚觉语脉龃龉深以为惑后三年又得三门记扵五茸何氏阅之乃悟其首尾互装向非越石嗜古徇竒遇即收之则延津之合难矣文敏此书有太和之朗而无其佻有季海之重而无其钝不用平原面目而含其精神天下赵碑第一也不易得不易得【恬致堂集】
　　元赵孟頫书光福重建塔记
　　荐福兴福二碑俱集右军书而有神会天成之趣非拘拘刻画求肖者逺胜懐仁圣教以懐仁嗜竒偏扵王迹中择其峭刻顿挫者聨贯以布之虽于钩掣映带极意求其血脉而平懐澹宕之致不存矣以故二碑乃千载碑书模楷下是而欧顔栁褚非拘即纵若太和益放矣松雪翁此书正用荐福遒紧之笔视他夲仿太和者大不类也倍冝珍袭云【恬致堂集】
　　元赵孟頫裕公碑
　　右裕公碑程钜夫奉撰赵孟頫书在少林寺按文敏书法为元朝第一此碑奉勅书不当假手乃觉肥愞少风力何邪然笔自有致【嵩阳石刻记】
　　元赵孟頫演公碑铭
　　唐李北海书碑版最多赵光禄继之亦然此碑骨肉兼到可以鴈行李公矣嘉靖甲寅七月五日午后睡起晒药适有遗墨因书此评以还姚元白书府【苍润轩碑跋】
　　元赵孟頫行书能仁庵记
　　右沙门祖瑛撰庵在吴江夲居士陈无心所施始名顺心以居其夲公之徒祖震者后果庵居士吴志因佐之改为能仁盖震先隐扵皖夲公至愿为役终身从游匡庐金陵旋至天目震既没以其弟子正性领之故为是记也按记拟震若亢桑之扵老聃薛勤之于郭林宗明大禅之扵妙喜盖亦有以厌服其心者欤松雪公此书絶佳内畆字作畆他本所未见也名之下各有私印至顺三年所立者戊午十一月二十四日拥炉呵冻记日色烘牕上甚适也【苍润轩碑跋】
　　元赵孟頫灵瑞塔碑
　　泗州圣塔之灵扵防内昭昭矣此松雪所书元赐名而纪之石者字视他刻更大而精神矩度亦越寻常直与北海上下而时复过之真如风火飙赫天地洞赤而圣塔飞行于海上波湍中又如金碧晃日铃铎呼风而金象苔龛闪烁揺曳赵书之最有致者僧伽木乂固合消此寳章也览此心驰扵围绕矣天启甲子七月初五日【墨林快事】
　　元赵孟頫临兰亭
