<!-- { "loadSidebar": true } -->
　　薛瑗濠梁人南楚材妻【见画家传】善书画妙属文【范摅云溪友议】
　　关氏
　　关氏南楚人图之妹甚聪慧文学书札防不动人图常语同僚曰某家有一进士所恨不栉耳后图以妹妻常修关氏与修读书二十余年才学优博越絶流辈咸通六年登科【南楚新闻】
　　薛涛
　　薛涛字洪度西川乐妓工爲诗当时人多与酬赠武元衡奏爲校书郎【晁公武郡斋读书志】
　　元稹以监察使蜀知有薛涛难得见严司空潜知其意每遣薛往洎稹登翰林涛归浣花造小幅松花牋百余幅题诗献稹稹寄旧诗与涛云长教碧玉藏深处緫向红牋写自随【牧竖闲谈】
　　薛涛以诗名当时作字无女子气笔力峻激【宣和书谱】宋贾似道家有薛涛萱草诗【恱生古迹记】
　　曹文姬
　　曹文姬本长安娼姿艳絶伦尤工翰墨欲偶者请先投诗岷山任生诗曰玉皇殿前掌书仙一染尘心谪九天莫怪浓香薫骨腻霞衣曽带御炉烟女曰眞吾夫也不然何以知吾事邪遂事之五年忽对任曰吾本上天司书仙女以情爱谪人寰二纪将归子可偕行腾云而去后以所居爲书仙里【书史防要】

　　御定佩文斋书画谱卷三十
<子部,艺术类,书画之属,御定佩文斋书画谱>
　　钦定四库全书
　　御定佩文斋书画谱目録
　　第三十一卷
　　书家传十
　　梁
　　杨凝式　　　　　荆浩
　　罗绍威　　　　　薛贻矩
　　栁应辰　　　　　厉归真
　　释大空　　　　　释无作
　　释彦修
　　后唐
　　豆卢革　　　　　李从曮
　　卢汝弼　　　　　乌震
　　丁　约　　　　　梁邕
　　李元辅　　　　　张恭嗣
　　郭在微　　　　　李　鹗
　　李夫人
　　晋
　　成知训　　　　　　阎光逺
　　苏晓
　　汉
　　杨邠　　　　　　　王仁裕
　　周
　　冯吉　　　　　　　郭嵠
　　王献可　　　　　　朱延熙
　　显徳初酒狂　　　　释师试
　　吴
　　吴居中　　　　　　方廷珪
　　吕子元
　　南唐
　　宋齐丘　　　　　　王绍顔
　　李建勲　　　　　　冯延巳
　　韩熙载　　　　　　髙越
　　徐锴　　　　　　　朱铣
　　杨元鼎　　　　　　李萧逺
　　李中　　　　　　　潘佑
　　顔诩　　　　　　　王文秉
　　应用　　　　　　　唐希雅
　　任能　　　　　　释应之
　　宫人乔氏
　　前蜀
　　韦荘　　　　　　　王宗夀
　　王锴　　　　　　　任徳筠
　　张昭　　　　　　释贯休
　　释昙域　　　　　　释晓峦
　　黄崇嘏
　　后蜀
　　黄居宝　　　　　　滕昌祐
　　胡恬　　　　　　　元昭嘏
　　张绍文　　　　　　孙朋古
　　孙逄吉　　　　　　周徳政
　　张徳昭　　　　　　罗緑
　　冯侃　　　　　　　伪蜀童子
　　杜光庭　　　　　　释梦归
　　楚
　　石文徳
　　吴越
　　罗隠　　　　　　　林鼎
　　钱传瑛　　　　　　钱仪
　　钱仰　　　　　　钱昭序
　　东汉
　　髙君陈　　　　　　刘守清
　　王廷誉
　　张徐州　　　　　　孙昭祚
　　苏武功　　　　　　薛存贵
　　杨永符

　　钦定四库全书
　　御定佩文斋书画谱卷三十一
　　书家传十
　　梁
　　杨凝式
　　杨凝式【米芾书史云字景度】华隂人【宣和书谱云唐昭宗时登进士第】有文词善笔札歴仕梁唐晋汉周致仕居洛阳【王氏法书苑云凝式以心疾致仕人谓之杨风子】官至太子太保【五代史本传】
　　凝式笔迹遒放师欧阳询顔真卿加以纵逸乆居洛多遨游佛道祠遇山水胜槩辄流连赏咏有垣墙圭缺处顾视引笔且吟且书若与神防其号或以姓名或称癸巳人或称杨虚白或称希维居士或称闗西老农其所题后或真或草自顔中书后一人而已【唐诗外传】凝式自顔栁入二王楷法精絶【邵博闻见前録】余曩至洛师徧观僧壁间杨少师书无一不造微入妙当与吴生画为洛中二絶见顔鲁公书则知欧虞褚薛
　　未入右军之室见杨少师书然后知徐沈有尘埃气【山谷集】
　　凝式喜作字尤工颠草笔迹雄强与顔真卿行书相上下自是当时翰墨中豪杰【宣和书谱】
　　书学自顔真卿传栁公权懐素邬彤韦玩崔邈张从申以至杨少师凝式【解缙书学传授】
　　荆浩
　　荆浩字浩然河南沁水人【见画家传】隠于太行之洪谷自号洪谷子【五代名画补遗】
　　荆浩渔乐图栁体书渔父词数首【云烟过眼録】
　　罗绍威
　　罗绍威字端己魏州贵乡人好学工书知属文聚书数万卷开馆以延四方之士仕梁拜太师兼中书令【五代史本传】
　　罗绍威钱俶皆武夫骄将之子其于字画亦有以过人【欧阳文忠公集】
　　薛贻矩
　　薛贻矩字熙用河东闻喜人唐干符中登进士第歴集贤校理翰林学士晩事梁太祖累官自仆射守司空喜弄翰墨正书得古人用笔意赠光草书序秀润可观一时学者亦鲜俪焉【宣和书谱】
　　栁应辰
　　栁应辰唐末五代时人书鄂州磨崖碑径二尺四寸笔势清劲【洪迈容斋四笔】
　　厉归真
　　道士厉归真【见画家传】画牧牛图后有八分书乃其笔也【牛戬画评】
　　释大空
　　释大空【梁开平间人】万年寺钟铭释大空书【墨池编】
　　释无作
　　释无作字不用姓司马氏姑苏人善草隶笔迹遒健人多摹写开平中卒【释义净西域求法髙僧传】
　　释彦修
　　释彦修梁干化中人能草书【书史防要】
　　僧彦修草书干化时书今碑在西安府儒学【金石文字记】
　　僧彦修草字诗李丕绪刻之于石曰笔力遒劲得张旭法【石墨镌华】
　　僧彦修与亚栖光齐名书法如淮隂恶少年风狂跳浪俱非本色【王氏法书苑】
　　后唐
　　豆卢革
　　豆卢革唐舒州刺史瓉子避地中山唐荘宗建国以革名家子召为行台左丞相即帝位拜同中书门下平章事【五代史本传】
　　豆卢革作正书虽有隠者熊度然其防画同为一律不出五季人物风气【宣和书谱】
　　李从曮
　　李从曮【马令南唐书作从俨】深州博野人岐王茂贞子为人柔而善书画唐荘宗时拜鳯翔节度使歴镇宣武天平【五代史本传】
　　卢汝弼
　　卢汝弼范阳人【宣和书谱云字子诰登进士第】李克用时为副使工书画唐荘宗嗣位承制封拜官爵皆出汝弼【五代史本传】汝弼留意书翰作正书取法有归当五季士风凋以字画名家者尤少汝弼能力振所学诚不易得官至祠部郎中知制诰赠兵部尚书【宣和书谱】
　　乌震
　　乌震冀州信都人唐荘宗时拜刺史歴深赵二州少好学通左氏春秋喜作诗善书明宗擢拜河北道副招讨使领宁国军节度使【五代史本传】
　　丁约
　　丁约【荘宗时人】伯夷叔齐碑在蒲州首阳山二贤庙中后唐同光元年防国军节度押衙丁约建立庙宇题字【金石文字记】
　　梁邕
　　梁邕【荘宗时人】李存进碑吕梦竒撰梁邕楷书并篆额同光二年立碑在太原【金石表】
　　李元辅
　　李元辅【荘宗时人】黄庭坚跋缪篆后云同光二年李元辅书元辅不甚知名盖翰林书艺之流【山谷集】
　　张恭嗣　郭在微
　　张恭嗣郭在微【并明宗时人】后唐尚父吴越国公諡武肃神道碑杨凝式撰翰林待诏张恭嗣行书郭在微篆额长兴五年正月立廖【瑜杭州府志碑碣目】
　　李鹗
　　李鹗【一作鄂】五代时仕为国子丞九经印板多其所书笔法盖出欧阳率更然窘于法度而韵不能髙非名书也【金石録】
　　后唐汾阳王真堂记清泰三年李恱撰李鹗书【同上】五代时以挥翰驰名于当世者王文秉之小篆李鹗郭忠恕之楷法杨凝式之行草【欧阳文忠公集】
　　李夫人
　　李夫人西蜀名家后唐郭崇韬伐蜀得之夫人以崇韬武弁常郁悒不乐善属文尤工书画【书史防要】
　　晋
　　成知训
　　成知训【髙祖时人】建雄节度使相里金碑李象撰成知训正书天福五年十月【金石文字记】
　　阎光逺
　　阎光逺【髙祖时人】驸马都尉史匡翰碑陶谷撰阎光逺行书天福八年立在太原【金石表】
　　苏晓
　　苏晓【出帝时人】开化寺瑶严阁记苏禹珪撰苏晓行书开运二年立在太原县【金石表】
　　汉
　　杨邠
　　杨邠魏州冠氏人少为州掌籍吏事汉髙祖官至枢密使隠帝即位加中书侍郎平章事邠长于吏事末年留意缙绅延客门下知经史有用乃课吏传写至其作正书虽不能造钟王之藩翰然气格超迈粗有可观【宣和书谱】
　　王仁裕
　　王仁裕字徳辇天水人事蜀为翰林学士唐荘宗平蜀仁裕事唐汉髙祖时为兵部尚书太子少保喜为诗少尝梦剖其肠胃以西江水涤之顾见江中沙石皆为篆籀之文由是文思益进【五代史本传】
　　仁裕翰墨虽无闻于时观其送张禹偁诗正书清劲自成一家【宣和书谱】
　　周
　　冯吉
　　冯吉字惟一河南洛阳人【陶宗仪云太师中书令道子】周显徳中太常寺少卿嗜属文工草隶【宋史本传】
　　郭嵠
　　郭嵠【太祖时人】洪迈云予家有旧监本周礼其末云大周广顺三年癸丑五月雕造九经书毕前乡贡三礼郭嵠书【容斋续笔】
　　王献可
　　王献可【世宗时人】后周龙泉禅院记徐纶撰王献可后序并正书显徳二年立在阳城县【金石表】
　　朱延熙
　　朱延熙【世宗时人】洪迈云予家有旧监本经典释文末云显徳六年己未三月太庙室长朱延熙书此书字画端严有楷法【容斋续笔】
　　显徳初酒狂
　　显徳初酒狂陶谷家逸少帖后有其题字【东观余论】
　　释师试
　　释师试【世宗时人】后周龙泉禅院记僧师试篆额显徳三年立【金石表】
　　吴
　　吴居中
　　吴居中杨吴荆江京汉将军也鄂州磨崖碑大字八十五凡九行其文曰干正元年大吴将军出陈武昌诏太守杨公出镇后云荆江京汉推忠辅国侍卫将军吴居中记【容斋四笔】
　　方廷珪
　　方廷珪杨吴武义间书饶州浮梁县钟铭【书史防要】
　　吕子元
　　道士吕子元杨吴太和三年书王栖霞所撰灵寳院记并篆额【书史防要】
　　南唐
　　宋齐丘
　　宋齐丘豫章人好学有大志烈祖为升州刺史竒其才以国士待之本字超回改字子嵩烈祖建国以齐丘为左丞相迁司空卒谥缪丑齐丘为文有天才自以古今独步书札亦自矜衒而嗤鄙欧虞之徒【马令南唐书】
　　王绍顔
　　王绍顔【与宋齐丘同时】齐丘陪烈祖登金陵城中鳯凰台诗石刻王绍顔奉勅书【戚光南唐书注】
　　李建勲
　　李建勲字致尧广陵人南平王徳诚子烈祖镇金陵预禅代之计拜中书侍郎平章事元宗即位拜司空以司徒致仕赐号钟山公博览经史诗清淡平易见称于时【马令南唐书】
　　李建勲送八分书与友人诗云跁跒为诗跁跒书不封将去寄仙都仙翁拍手应相笑得似秦朝次仲无【书苑菁华】
　　冯延巳
