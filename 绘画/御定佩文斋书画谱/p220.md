<!-- { "loadSidebar": true } -->
　　李倜字士号员峤真逸官至集贤侍读学士喜作墨竹宗文湖州【圗绘寳鉴】
　　田衍
　　田衍字师孟其先京兆醴泉人后徙太康再徙蒙城初以才选为中书掾歴主事员外郎知河中府酷爱古书画竒迹真一时佳士【松雪斋集】
　　田衍画墨竹学王澹游颇得雅趣【圗绘寳鉴】
　　张衡
　　张衡字士衡乐陵人为中书左司员外郎【见书家】山水学荆关墨竹不师古人自成一家【画史会要】
　　王士熙
　　王士熙字继学东平人官至御史中丞【见书家】善画山水【图绘寳鉴】
　　班惟志【画史会要图绘寳鉴俱缺其姓从书史会要补入】
　　班惟志字彦功号恕斋大梁人官集贤待制善墨戏【画史会要】
　　李章
　　李章字君章东平人【见书家】晩年画墨竹有髙致【图绘寳鉴】
　　王振鹏
　　王振鹏字朋梅永嘉人官至漕运千戸界画极工致仁宗眷爱之赐号孤云处士【圗绘寳鉴】
　　振鹏之学妙在界画运笔和墨豪分缕析左右髙下俯仰曲折方员平直曲尽其体而神气飞动不为法拘尝为大明宫圗以献世称为絶【道园学古録】
　　王孤云画虽入纤细而格力超腾非院中人所能【紫桃轩杂缀】
　　刘伯熙
　　刘伯熙【与赵孟頫同时】孟頫题其所画山水圗云籍甚丹青誉益知书画功【松雪斋集】
　　杨叔谦
　　杨叔谦【与赵孟頫同时】孟頫农桑圗叙云延祐五年大学士臣邦宁大司徒臣源进农桑圗上问作诗者何人对曰翰林承防臣赵孟頫作圗者何人对曰诸色人匠提举臣杨叔谦上嘉赏久之【松雪斋外集】
　　俞子清
　　俞子清呉兴人官侍郎俞琰题其山水圗云子清翁山水自是一等家数既经子昂品题则夜光之璧不复为荆山石矣【林屋山人漫藁】
　　胡廷晖
　　胡廷晖呉兴人写山水赵文敏家蔵小李将军摘圗歴代寳之尝倩廷晖全补晖私记其笔意归写一幅质公公大惊赏乱真由此名实俱进【画史防要】
　　沈孟坚
　　沈孟坚画花鸟师钱舜举往往逼真【图绘寳鉴】
　　赵伯显
　　赵伯显善画马祖常有求赵伯显画家山圗诗【石田集】
　　柯九思
　　柯九思字敬仲号丹丘生台州人官至奎章阁鉴书博士博学能文墨竹师文湖州亦善墨花【画史会要】九思画竹木笔势生动论者谓文与可后一人【续简録】
　　丹丘槎牙竹石全师东坡其大树枝干皆以一笔涂抹不见有痕迹处【四友斋丛说】
　　柯九思写竹必傧以古木烟梢霜樾与丛篠相暎亦有竒趣【六研斋笔记】
　　杨维翰
　　杨维翰字子固自号方塘越之暨易人筮仕郡文学帅府檄为慈溪邑校陞饶之双溪山长文嗜三苏字帖喜双井黄氏晩年游戏墨兰竹石极精妙兴至即挥洒侍笔札者给弗之暇人求者无贵贱悉为作时监辨博士柯九思自以为弗及推曰方塘竹云【东维子集】
　　朱徳润
　　朱徳润字泽民睢阳人着籍于呉秀异絶人读书一过辄能记每以诗文自喜善书札尤工画山水人物有古作者风呉兴赵文敏公子昂荐之马太尉沈王表授镇东行中书省儒学提举【周伯琦朱府君墓志铭】
　　睢阳朱泽民诗师谪仙笔札师逸少画则规矩出入李昭道父子之间【冯子振海粟集】
　　朱泽民为童子师时得许道宁画谩尔涂抹适臻其能【俞炜存复斋文集序】
　　朱徳润画山水学郭熙其合作者甚佳【圗绘寳鉴】朱泽民画苍润清逸在子久叔明之间【六研斋二笔】
　　杜本
　　杜夲字伯原【夏文彦云字原文】清江人【见书家】官至翰林待制【元史本】
　　杜本画墨牛蒲萄甚可观亦善山水【图绘寳鉴】
　　宋敏
　　宋敏字好古【应庵随録云魏郡人】善墨竹【圗绘寳鉴】
　　宋好古工写竹石有进于明宗者明宗语左右曰此真士大夫笔天歴中为艺文监照磨京师人名其竹为勅赐士大夫竹【应庵随録】
　　房大年
　　房大年【文宗时人】文宗居金陵潜邸时命房大年画京都万嵗山大年辞以未尝至其地上索纸运笔布画位置令按藁圗上大年得藁敬蔵之意匠经营格法遒整虽积学専工所莫能及【辍耕録】
　　王渊
　　王渊字若水号澹轩杭人幼习丹青赵文敏多指教之故所画皆师古人无一笔院体山水师郭熙花鸟师黄筌人物师唐人一　一精妙尤精墨花鸟竹石当代絶艺也【画史防要】
　　若水之画天机溢发肖古而不泥古【瑚网】
　　唐棣
　　唐棣字子华呉兴人由茂才为呉江令能绘事尝画嘉熙殿壁为上所知【玉山草堂雅集】
　　呉兴唐侯子华以儒名江左其画为人所贵重【杨翮佩玉斋类槀】
　　子华学画于松雪公得其华润森欝之趣【六研斋笔记】
　　邵思善
　　邵思善号青门唐子华宰少宁得以笔墨给事左右尝嗜画学之有年遂大进防能与子华所为相埒莫可辨【佩玉斋类藁】
　　郭畀
　　郭畀字天锡【云烟过眼録云字佑之号北山】京口人画竹木窠石【圗绘寳鉴】
　　锡山弓河上元道馆锡麓丘精舍天锡画壁甚多【云林集】
　　郭天锡世家京口故其所画全仿米南宫最为得法【铁网瑚】
　　任仁发
　　任仁发字子明号月山松江人【见书家传】官至都水庸田副使以画马得名【画史防要】
　　任仁发善绘事尝奉防入内画渥洼天马圗着水利书十卷今人止称任水监画马盖以艺掩之【六研斋笔记】
　　石岩
　　石岩字民瞻京口人【见书家】官至县尹【书史防要】
　　朱徳润有题石民瞻所画山圗诗【存复斋集】
　　范庭玉
　　范庭玉保定人善画竹师乐善老人【画史防要】
　　柴桢
　　柴桢字君正东平人自号适斋善画山水才思天赋不习而工【画史防要】
　　信世昌
　　信世昌字云甫东平人自号中隠善画山水学于沈士元有出蓝之誉墨竹别成一家盖黄华之后又一变者也【圗绘寳鉴】
　　胡瓉
　　胡瓉字元礼京兆人官至衡州路同知善丹青墨竹【圗绘寳鉴】
　　韩公麟
　　韩公麟字国瑞号雪谷真定人为太医副使善养生之学留情翰墨喜写竹笔意简当殊有生意【图绘寳鉴】
　　牛麟
　　牛麟字伯祥太原人墨竹意亦萧散【图绘寳鉴】
　　张徳琪
　　张徳琪字廷玉【见书家】画墨竹梅花学王澹游有佳趣【图绘寳鉴】
　　刘徳渊
　　刘徳渊字仲渊官至蓝山县尹善墨竹学刘自然【画史会要】
　　韩绍晔
　　韩绍晔字子华燕人官至御衣局使山水学武元直墨竹学乐善老人【画史防要】
　　张敏夫
　　张敏夫燕人喜画墨竹学顾正之【圗绘寳鉴】
　　髙吉甫
　　髙吉甫燕人喜画竹石宗刘自然亦无大过人者【圗绘寳鉴】
　　周尧敏
　　周尧敏字禹卿号学山海盐当湖人画竹宗文湖州颇有得处【圗绘寳鉴】
　　王鼎
　　王鼎字徳新海盐人好写竹学丁子卿深悟笔意【圗绘寳鉴】
　　王泰之
　　王泰之号竹趣【鼎十】能绍父业【圗绘寳鉴】
　　谢显
　　谢显字耀卿号隠麓大名人画竹宗员【一作尹】大夫【圗绘寳鉴】
　　孙君泽
　　孙君泽杭人工山水人物学马逺夏珪【圗绘寳鉴】
　　呉梅山
　　呉梅山工山水人物【画史防要】
　　呉梅溪
　　呉梅溪工花鸟杂画【图绘寳鉴】
　　冯君道
　　冯君道钱唐人画花竹翎毛性酷嗜鹌鹑每袖养之观其饮啄以资画笔【图绘寳鉴】
　　杨月涧
　　杨月涧画花鸟龙虎【图绘寳鉴】
　　杨说岩
　　杨说岩画道释尤工写貌【图绘寳鉴】
　　许择山
　　许择山工画神佛【图绘宝鉴】
　　沈月田
　　沈月田工画林木树石【图绘寳鉴】
　　朱梅间
　　朱梅间善画花竹【圗绘寳鉴】
　　熊太古
　　熊太古亦善画【刘璋书画史】
　　呉古松
　　呉古松杭人山水学郭熙【圗绘寳鉴】
　　贾策
　　贾策字治安中州人尝为杭仁和尹画花竹禽鸟得其飞鸣翔集之状【圗绘寳鉴】
　　顾安
　　顾安字定之【见书家】泉州路判官善墨竹【画史防要】元统中淮东顾定之以写竹得名行笔遒劲风梢云榦得萧协律之法【朱徳润存复斋集】
　　定之悬崖竹法文湖州【都穆寓意编】
　　谢庭芝
　　谢庭芝字仲和号雪村平江昆山人善画墨竹【圗绘寳鉴】
　　李升
　　李升字子云号紫筼生濠梁人画墨竹亦能窠石平逺【圗绘寳鉴】
　　盛昭
　　盛昭字克明扬州人竹石师文湖州【图绘寳鉴】
　　顾逵
　　顾逵【一名达】字周道中呉人画山水人物并能写貌【圗绘寳鉴】
　　陈君佐
　　陈君佐宿州人居扬州山水师马逺夏珪墨戏师徽庙【圗绘寳鉴】
　　李容瑾
　　李容瑾字公琰界画山水师王孤云【画史防要】
　　林士能
　　林士能字若拙画山水无浑厚秀润之气【画史防要】
　　朱裕
　　朱裕字敏道延陵人画山水师李成【圗绘寳鉴】
　　沈麟
　　沈麟字秋涧杭人画山水学郭熙兼能写貌【圗绘寳鉴】
　　郑禧
　　郑禧字熙之【郑元祐侨呉集作禧之】呉郡人【见书家】山水学董源笔法用墨清润可爱墨竹禽鸟全法赵文敏【画史会要】
　　张义上
　　张义上字师防善画山水【图绘寳鉴】
　　李士
　　李士字仲芳蓟丘人山水人物学李伯时尤善摹徽庙墨戏【画史防要】
　　戴淳
　　戴淳字厚夫钱唐人善画山水【圗绘寳鉴】
　　呉垕
　　呉垕字从礼杭人临摹院画咄咄逼真【圗绘寳鉴】
　　呉瓘
　　呉瓘字莹之嘉兴人多蔵法书名画能作窠石墨梅学补之颇有逸趣【圗绘寳鉴】
　　呉瓘画寒雀爪啄生动不下钱玉潭【珊瑚网】
　　张文枢
　　张文枢字石隠湖州徳清人幼尝为僧能画山水学巨然亦善墨竹【圗绘寳鉴】
　　钱惟善送张石隠过东阳诗云余不溪上张公子一日乗槎过婺州客遍江湖成落魄才兼书画擅风流【江月松风集】
　　李冲
　　李冲字用之善画山水学李成荆浩【圗绘寳鉴】
　　张逺
　　张逺字梅岩华亭人山水人物学马逺夏珪至于全补古画无出其右临摹亦能乱真【画史防要】
　　陈鉴如
　　陈鉴如居杭州精于写神国朝第一手也【圗绘寳鉴】
　　陈芝田
　　陈芝田【鉴如子】能世其业【圗绘寳鉴】
　　林伯英
　　林伯英嘉兴魏塘人工画花鸟师楼观【圗绘寳鉴】
　　周如斋
　　周如斋杭人画山水学髙房山【圗绘寳鉴】
　　沈月溪
　　沈月溪华亭青村人以棱作为业画山水人物学马逺往往乱真人莫能辨【圗绘寳鉴】
　　边武
　　边武字伯京京兆人【见书家】善墨戏花鸟【画史防要】边伯京为瑞应宫呉提作枯木竹石圗【凌云翰柘轩集】
　　王迪简
　　王迪简字庭吉号蕺隠越人善画水仙【圗绘寳鉴】
　　陶铉
　　陶铉号菊村金陵人画山水师李成【圗绘寳鉴】
　　谢佑之
　　谢佑之居都下善画折枝傅色差厚盖欲仿赵昌而未能升堂者【画史防要】
　　朱邱【一作邸】
　　朱邱蜀人善画竹木【圗绘寳鉴】
　　华岳
