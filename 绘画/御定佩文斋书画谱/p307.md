<!-- { "loadSidebar": true } -->
　　长子县智乘院碑唐郑王文学阮立徳撰李承福书碑成于咸亨中则文帝时也考次郑王元懿唐髙祖第十三子武徳四年分国于滕出刺沅州贞观七年徙郑十七年持潞州节改绛州一年再持节潞州复持节绛州所至以能称善决大狱髙宗褒以优诏当其时郑王名重于朝廷为宗室表显庆元年持节安沔随郢安州刺史此其所歴也唐书惟叙郑潞绛三州不言再持潞绛节其为安州刺史亦不着也子敬嗣国新旧书皆作璥盖因其弟琳显名疑皆从玉也唐在中世宗子皆以材任职而敬之三世为夷简为宗闵琳之再世为勉皆位宰相其在当时至显而史所书若此其可胜考邪然琛珪琰璿璲珩碑皆不具而别见于龛石此宜史官不能备録也【广川书跋】
　　唐郭谦光崔敬嗣碑
　　右唐崔敬嗣碑胡皓撰郭谦光书崔氏为唐名族而敬嗣不显皓为昭文馆学士然亦无闻其事实文辞皆不足多采而余録之者以谦光书也其字画笔法不减韩蔡李史四家而名独不着此余屡以为叹也治平元年七月三十日书【集古録】
　　唐郭谦光尹尊师碑
　　右唐尹尊师碑郭谦光八分书谦光八分初不见称于唐人独欧阳公盛称之以谓不减韩蔡李史四家余因访求久得崔敬嗣及此碑着録焉【金石録】
　　唐郭谦光池州刺史冯公碑
　　右碑在县东四十里汉长陵西下里许野中字八分书剥落过半存者尽有可玩近下半入土中北望平衍莫识墓之所在拂拭苔藓辨别形似读之如右郭监丞当时名笔又分书唐太子右庶子韦维碑古碑考载在京兆向未捜得见是碑亦差慰想并记【金石遗文】
　　唐徐峤之孝义寺碑隂记
　　右唐孝义寺碑隂记初陈徐陵为孝义寺碑至开元二十二年徐峤之为湖州刺史再书刻之因记其事于碑隂峤之自云陵十世孙按陈书陵以后主至徳元年卒距开元二十二年才百五十余年不应已有十世孙又据峤之父髙行先生碑云曽祖俨梁岳阳王参军则是俨与陵同时而在其前不应为陵五世孙以此碑隂所书可疑然其笔法精妙非峤之不能为特恐书时误耳【金石録】
　　唐魏华王夫人墓志
　　右唐王夫人墓志夫人魏叔瑜妻华之母也志无书撰人姓名验其笔法盖华自书华以草隶擅名一时然石刻见于今絶少此志世尤罕传云【金石録】
　　唐薛稷封中岳碑
　　右周武后封中岳碑已残缺书撰人名氏皆不可考然验其笔迹盖薛书也【金石録】
　　唐薛稷郑府君碑
　　右洛阳令郑敞碑薛稷撰并正书碑称敞上世皆为显官而敞之为令绰有政绩惜乎唐史无传稷撰此碑在武氏久视元年故碑中之字如地作埊天作□人作臣作国作圀授作□正作□日作□年作□之类皆武氏所制故当时臣下用之非天子不考文此亦可见武氏僭窃之罪【金薤琳琅】
　　唐薛稷杳防君铭
　　右杳防君铭凤阁舍人薛稷撰并正书此铭集古録不载欧阳公盖未之见赵氏金石録虽列其目而云无书撰人姓名则亦不知其为稷也铭文但云悠悠洛邑眇眇伊瀍又云灵迹难访莫知其状则稷未尝真知墓地盖泛然而铭之耳后读陈子昂集见其冥寞君坟记云皇帝因登缑山望少室寻古灵迹得王子晋之遗墟在永水之层曲欲开石室营夀宫庀方兴得古蔵焉内有甓瓦长二丈二尺濶八尺中有古劔一铜椀一瓦器二又有古五铢钱朱漆片及枨拨之应手灰灭即具物备容还定旧圹哀其铭志磨灭姓位不显乃锡之名曰冥寞君云观子昂文则坟尝发于武氏揜而锡之以名亦武氏也【金薤琳琅】
　　唐薛稷书
　　薛稷书刻石者余家集録颇多与墨迹互有不同唐世顔柳诸家刻石者字体时时不类谓由模刻人有工拙昨日见杨褒家所蔵薛稷书君谟以为不类信矣凡世人于事不可一槩有知而好者有好而不知者有不好而不知者有不好而能知者褒于书画好而不知者也画之为物尤难识其精麤真伪非一言可达得者各以其意披图所赏未必是秉笔之意也昔梅圣俞作诗独以吾为知音吾亦自谓举世之人知梅诗者莫吾若也吾尝问渠最得意处渠诵数句皆非吾赏者以此知披图所赏未必得秉笔之人本意也【集古録】
　　唐薛稷杂碑
　　书贵得法然以防画论法者皆蔽于书者也求法者当在体用备处一法不忘浓纎健快各当其意然后结字不失疏密合度薛稷于书得欧虞褚陆遗墨至备故于法可据然其师承血脉则于褚为近至于用笔纎痩结字疏通又自别为一家刘景升书家祖师钟繇胡昭皆受其学然昭肥繇痩各得其一体云【广川书跋】
　　唐郑万钧草书心经
　　此草书心经刻之长安中云右军书非也虽遒逸而疎纵不入格不中懐素作奴况右军乎见唐文粹乃驸马都尉郑万钧书张说有序万钧尚睿宗女代国公主字华婉者也于书家不甚琅琅宜其然【王氏法书苑】
　　唐殷祚契苾明碑
　　明契苾何力子也娄师徳制文殷祚书笔法亦痩劲可观碑中契苾何力作河力史諡曰烈碑諡曰毅疑史为误碑中叙明子前曰长男嵸后曰耸二字自相抵牾且明长子嵸袭封凉公而后云孤子息凉国公嵩立又何也明葬于万岁通天元年碑立于先天二年仍称大周革命仍用武氏制字都不可晓【石墨镌华】





　　御定佩文斋书画谱卷七十二
<子部,艺术类,书画之属,御定佩文斋书画谱>
　　钦定四库全书
　　御定佩文斋书畵谱目録
　　第七十三卷
　　歴代名人书跋四
　　唐李邕云麾将军碑
　　唐李邕岳麓寺碑
　　唐李邕有道先生叶公碑
　　唐李邕臧懐亮碑
　　唐李邕大云寺禅院碑
　　唐李邕淄州开元寺碑
　　唐李邕东林寺碑
　　唐李邕娑罗树碑
　　唐李邕法华寺碑
　　唐李邕大照禅师碑
　　唐李邕永康帖
　　唐李邕胜和碑
　　唐李邕缙云三帖
　　唐李邕荆门行
　　唐张庭珪夫子庙碑
　　唐吕向述圣颂碑
　　唐裴漼少林寺碑
　　唐梁升卿御史台精舎记
　　唐韩择木桐柏观碑
　　唐韩择木昭告华岳碑
　　唐韩择木荥阳王妃墓志
　　唐蔡有邻张嘉正碑
　　唐蔡有邻卢舍那珉像碑
　　唐蔡有邻兴唐寺石经藏讃
　　唐蔡有邻崔潭诗
　　唐蔡有邻植栢颂
　　唐蔡有邻尉迟迥碑
　　唐蔡有邻章仇素碑
　　唐顾诫奢吕諲表
　　唐宋儋道安禅师碑
　　唐萧诚裴大智碑
　　唐萧诚独孤府君碑
　　唐苏灵芝田仁琬徳政碑
　　唐苏灵芝梦真容碑
　　唐苏灵芝易州鐡像碑
　　唐蘓灵芝悯忠寺寳塔颂
　　唐胡霈然七祖堂颂
　　唐胡英嵩岳寺碑
　　唐李慈张尊师碑
　　唐张杰少林寺戒坛铭
　　唐胡履虚六公咏
　　唐陈懐志行书北岳碑
　　唐王子言任城县桥亭记
　　唐邬繇杨仲昌碑
　　唐张旭郎官石记
　　唐张旭春草帖
　　唐张旭乾元帖
　　唐张旭千字文
　　唐张旭草书酒徳颂
　　唐张旭率意帖
　　唐张旭草书真迹
　　唐张旭草书兰馨帖
　　唐张旭宛陵帖
　　唐张旭真迹
　　唐张旭肚痛帖
　　唐李阳冰裴公纪徳碣铭
　　唐李阳冰缙云孔子庙记
　　唐李阳冰城隍神记
　　唐李阳冰庶子泉铭
　　唐李阳冰滑州新驿记
　　唐李阳冰忘归台铭
　　唐李阳冰阮客旧居诗
　　唐李阳冰四絶碑首
　　唐李阳冰篆千字
　　唐李阳冰琴铭
　　唐李阳冰篆书谦卦爻辞
　　唐李阳冰书三坟碑
　　唐李阳冰先茔记
　　唐李白三帖
　　唐王缙王忠嗣碑
　　唐李潮弥勒像碑
　　唐吴郁浄土堂碑
　　唐史惟则大照禅师碑
　　唐史惟则舞阳侯祠堂碑
　　唐史惟则造像记
　　唐史惟则凉国夫人碑
　　唐史惟则大智禅师碑
　　唐史惟则大智禅师碑隂记
　　唐史惟则书山隂述
　　唐王遹虞城李令去思颂
　　唐张从申静先生碑
　　唐张从申王师干神道碑
　　唐张从申慎律师碑
　　唐窦臮正书华阳三洞景昭大法师碑
　　唐王嵒羙原夫子庙碑
　　唐陈知温开元圣像碑
　　唐包文该兖公之颂碑
　　唐戴伋元宫碑
　　唐张少悌武穆王碑
　　唐徐浩隐塔铭
　　唐徐浩张九龄碑
　　唐徐浩开河碑
　　唐徐浩严浚碑
　　唐徐浩题经
　　唐徐浩寳林寺诗
　　唐徐浩不空禅师碑
　　唐徐浩嵩阳观碑
　　唐徐浩心经
　　唐徐浩道徳经
　　唐徐岘辨正禅师塔院记








　　钦定四库全书
　　御定佩文斋书画谱卷七十三
　　歴代名人书跋四
　　唐李邕云麾将军碑
　　右唐李秀碑李邕撰并书碑在幽州按眀皇以天寳三年改年为载今此碑元年正月立而称元载何哉【金石録】
　　李北海云麾将军碑永乐丙申用之在北亰以寄余者此碑出良乡县北海所书有两云麾将军碑其一在陕西陜西者李思训良乡李秀也陜西者书法差胜然余蓄北海书独此及岳麓寺碑其纸墨又此碑差胜也【东里续集】
　　李北海书云麾将军碑为第一其融液屈衍纡徐妍溢一法兰亭但放笔差增其豪丰体使益其媚如卢询下朝风度闲雅萦辔回策尽有蕴借三郎顾之不觉叹羙云麾碑刻在长安良乡县有拓夲逺不如也今长安碑
　　已亡惜哉【杨升庵集】
　　古墨斋记云良乡县学有云麾将军碑盖唐北海刺史李公邕所书也云麾将军名秀幽州人事迹具载碑中天寳三载正月建公书云麾将军碑二其一为左武尉李思训其一此碑也旧置官廨不知何时为校官裂为柱础墨夲遂不见于世好古者深惋惜之近复修学舎更以新砥置而不用推之瓦砾中过者不睨也友人邵生正魁董生凤元往经其地踪迹之则古础存焉规如鐡鉴字尚未泐也以语宛平李侯于羙侯喟然兴叹寓书县令辇致都下将为亭以覆之视寝室之右有别馆可庋亟涂塈之纳础其中属藩叅王子世懋署之曰古墨斋志存旧也按公仕武后朝为郎官辨魏元忠事以直节自见终其身不变盖社稷之臣也当时不能用而媢嫉者忌之以死可以知唐祚之不竞矣独其书法之妙出入二王而竒伟倜傥类其为人杜工部所谓碑版照四裔李集贤以为书家仙手其流品可知已是虽摧剥之余见之犹令人起敬况其觧衣盘礴时邪良乡亰师衢术之交为吏者疲于奔命宜其不知护惜彼竖儒从而斧之庸妄纷如亦何诛焉侯以隽雅善文章浩穰繁剧戴星出入乃能庇覆于散落之余使先贤妙迹顿还旧观不惟好竒多爱而兴废补敝亦可以槩其为政矣且宛平赤县也宜有金石志其兴作之嵗月周视廨宇迄无传焉侯始亭而碑之俾采风者得以故事列于纪载文献将有徴焉非侯之功邪亭成侯歌以落之和者自博士欧子大任而下凡若干人民表从铅椠之后因记其事甘棠之爱庶防勿翦焉侯名防南阳人万厯六年嵗次戊寅夏六月岭南黎民表撰并书承徳郎知宛平县事南阳李防建【沈榜宛署杂记】
