<!-- { "loadSidebar": true } -->
　　严挺之华州华隂人少好学举进士神龙初授义兴尉姚崇为中书令引为右拾遗开元中歴绛郡太守终太子詹事【旧唐书本传】
　　挺之工书【韦述集贤注记】
　　张均
　　张均燕国公说长子开元中为中书舍人与弟垍皆能文说在中书兄弟已掌纶翰之任【唐书云袭封燕国公】歴户部侍郎转兵部天寳九载迁刑部尚书【旧唐书本传】
　　张均工书【韦述集贤注记】
　　韦陟
　　韦陟字殷卿京兆万年人安石子陟甫十嵗授温王府东閤祭酒风格方整善文辞书有楷法一时知名士皆与游开元中袭郇国公累授吏部尚书陟常以五采牋为书记使侍妾主之其裁答受意而已皆有楷法陟唯署名自谓所书陟字若五朶云时人慕之号郇公五云体【唐书本传】
　　韦斌
　　韦斌陟弟父为相时授太子通事舍人少修整好文艺容止严峭有大臣体与陟齐名开元中迁秘书丞天寳中为中书舍人兼集贤院学士改太常少卿【唐宗书孝经后题名韦斌封平乐县男】贬巴陵太守移临汝久之拜银青光禄大夫【唐书本传】斌善隶书【书小史】
　　韦斌以行草著名【书史防要】
　　韦允
　　韦允陟子吏部贠外郎颍州刺史【唐书宰相世系表】临汝太守韦斌碑韦允书【金石略】
　　褚庭诲
　　褚庭诲钱塘人左散骑常侍无量之侄【苏颋褚无量神道碑云庭诲无量次子左拾遗】正书精熟可慕开元中位至谏议大夫【墨池编】
　　庭诲时人谓之小褚【书史防要】
　　苏颋
　　苏颋字廷硕雍州武功人瓌子第进士长安中拜中书舍人时父子同在禁筦朝廷荣之宗时袭封许国公进同紫微黄门平章事諡曰文宪颋与张说以文章显时号燕许大手笔【唐书本传】
　　唐陇右节度使郭知运碑苏颋撰并书在京兆武功【墨池编　按赵明诚金石録作魏华书朱长文作苏颋书长文必有所据】
　　苏诜
　　苏诜字廷言瓌之子【颋弟】举贤良方正髙第补汾隂尉累转给事巾出为徐州刺史赠吏部侍郎【唐书本传】东明观道士周彦云欲为其师立碑谓苏瓌曰成某志不过烦相君诸子五郎文【颋也】六郎书【诜善八分】七郎致石瓌大笑口不言而心服其公【唐诗纪事】
　　唐天竺寺碑景云元年苏颋撰苏诜八分书【金石録】
　　张廷珪
　　张廷珪河南济源人少以文学知名弱冠应制举长安中累迁监察御史开元中歴迁太子詹事封范阳县男諡曰贞穆廷珪素与李邕亲善邕所撰碑碣之文必请廷珪八分书之廷珪既善楷隶甚为时人所重【旧唐书本传】
　　唐兖州刺史韦府君遗爱颂开元十年狄光嗣撰张廷珪正书狄梁公生祠记开元十年李邕撰张廷珪八分书【金石録】
　　张嘉贞
　　张嘉贞字嘉贞蒲州猗氏人以五经举补平乡尉长安中拜监察御史宗时为中书侍郎同中书门下平章事迁中书令终工部尚书定州刺史知北平军事封河东侯諡曰恭【唐书本传】
　　开元中嘉贞为定州刺史至州于恒岳庙中立颂自为文书于石其碑用白石为之素质黒文甚为竒丽【旧唐书本传】
　　张彦逺云髙祖河东公书迹俊异尤能大书本传云不因师法而天姿雄劲定州北岳碑为好事所传【法书要録序】
　　席豫
　　席豫襄阳人【唐书云字建侯】徙家河南豫进士及第开元中累迁吏部侍郎天寳初改尚书左丞寻检校礼部尚书豫性谨虽与子弟书疏及吏曹簿领未尝草书谓人曰不敬他人是自不敬也或曰此事甚细卿何介意豫曰细犹不谨而况巨邪天寳七载赠江陵大都督諡曰文【旧唐书本传】
　　吕向
　　吕向字子回泾州人少隠陆浑山工草隶能一笔环写百字若萦发然世号连绵书宗开元十年召入翰林兼集贤院校理累迁工部侍郎【唐书本传】
　　唐法现禅师碑天寳元年李通文吕向正书【金石録】
　　裴漼
　　裴漼绛州闻喜人擢明经开元中累迁吏部尚书改太子賔客【裴漼少林寺碑云封正平县子】諡曰懿【唐书本传】
　　唐嵩岳少林寺碑守吏部尚书裴漼文并书【金薤琳琅】裴漼少负文笔雅不以八法名而书秀劲多媚态【王世贞弇州山人藁】
　　姜晞
　　姜晞秦州上邽人謩孙嗣郕国公开元初左散骑常侍【旧唐书本传】
　　唐姜遐断碑侄郕公晞撰并楷书在醴泉县【金石表】
　　李邕
　　李邕字泰和扬州江都人少知名李峤与张廷珪荐邕文髙气方直召拜右拾遗开元中歴汲郡北海太守代宗时赠秘书监邕文名天下时称李北海【唐书本传】李邕文章书翰正直辞辨义烈皆过人时谓六絶【张鷟朝野佥载】
　　邕为文长于碑颂多自书【墨池编】
　　邕精于翰墨行草之名尤着初学右军行法既得其妙复乃摆脱旧习笔力一新李阳冰谓之书中仙手裴休见其碑云观北海书想见其风采【宣和书谱】
　　北海分隶固而遒逸【赵崡石墨镌华】
　　唐人说李邕前后撰碑八百首按邕传邕尤长碑颂中朝衣冠及天下寺观多赍金帛求其文杜诗曰干谒满其门碑板照四裔丰屋瑚钩骐驎织成罽紫骝随劒几义取无虚嵗盖谓邕也邕碑今尚遗者左羽林将军臧懐亮碑【在耀州】开元寺碑【淄州】岳寺大照和尚普寂碑【西京】李府君碑【西京】普光寺碑【泗州】娑罗木碑【楚州】大云禅寺碑老子孔子顔回赞【海州】秦望山法华寺碑【越州】岳麓山寺记大律故懐道阇黎碑【福州】石室记【端州】有道先生叶公碑东林寺碑【江州】左武卫尉将军李思训碑云麾将军李秀碑鄂州刺史卢府君碑【髙似孙纬略】
　　唐追魂碑李邕书在松阳永寜观叶法善求邕书不得夜追其魂书之【法帖神品目】
　　万简
　　万简小楷圆实李邕见而竒之【书史防要】
　　崔宗之
　　崔宗之【名成辅以字行】滑州灵昌人日用子袭封齐国公好学寛博有风检与李白杜甫以文相知【唐书本传】
　　唐太原尹王氷墓志开元二十七年崔宗之撰并行书【金石録】
　　卢鸿一
　　卢鸿一字浩然【唐书作卢鸿字颢然见画家传】本范阳人徙家洛阳少有学业颇善籀篆楷隶隠于嵩山开元初再征不至六年赴征至东都谒见不拜诏授谏议大夫鸿一固辞放还山赐隠居之服并其草堂一所恩礼甚厚【旧唐书本传】
　　唐普寂禅师碑开元十二年卢鸿撰并八分书【金石録】唐卢鸿草堂十志图诗作十体书【文嘉严氏书画记】
　　萧頴士
　　萧頴士字茂挺梁鄱阳王恢七世孙通籀学开元二十三年举进士对防第一补秘书正字终山南书记门人共諡曰文元先生【唐书本传】
　　頴士通书籀尝教授濮阳时号萧夫子【晁公武郡斋读书志】
　　王恒
　　王恒【明皇时人】天寳初萧頴士奉使括遗书赵卫间留客濮阳尹征王恒卢异卢士式贾邕赵匡阎士和柳并等皆执弟子礼【唐书萧頴士传】
　　王恒能精学书【书史防要】
　　梁升卿
　　梁升卿为奉天尉渉学工书于八分尤工歴广州都督书东封朝觐碑为时絶笔【唐书韦抗传】
　　唐御史台精舍记梁升卿书【集古録】
　　赵冬曦
　　赵冬曦定州鼔城人进士擢第开元初累迁中书舍人内供奉国子祭酒【唐书本传】
　　唐胜业寺双弥勒像碑景云二年褚庆文撰赵冬曦正书【金石録】
　　徐安贞
　　徐安贞本名楚璧【金华志云字子珍】应制举三登甲科开元时为中书舍人集贤院学士帝属文多令视草终中书侍郎东海县子【唐书本传】
　　安贞以李林甫用事逃隠衡岳为掇蔬行者病哑不言数年后因修建佛殿僧中选善书者题其梁已二三人矣徐行者跨梁而过掌事人怒杖其背徐以手画地曰昔年曽学大书愿试书及题数行羣僧皆悦服因遣尽书之后李邕过寺见其题处大惊召之同载而归【唐诗纪事】
　　陆坚
　　陆坚河内洛阳人初为汝州参军迁给事中兼学士善书宗时终秘书监諡曰懿【唐书本传】
　　唐左骁衞大将军赵元礼碑开元十五年潘肃撰陆坚八分书【金石録】
　　刘庭琦
　　刘庭琦【明皇时人】开元八年上禁约王公不令与外人交结万年尉刘庭琦太祝张谔数与岐王范饮酒赋诗黜庭琦为雅州司户谔为山茌丞【旧唐书岐王范传】
　　庭琦能精书学【书史防要】
　　梁令瓒
　　梁令瓒【见画家传】开元九年一行改治新歴而太史无黄道仪率府兵曹参军梁令瓒以木为游仪一行奏令瓒所为日道月交皆自然契合于推歩尤异【唐书天文志】梁张僧繇五星二十八宿圗梁令瓒篆书星法【茅维南阳名画表】
　　韩择木
　　韩择木昌黎人工部尚书歴右散骑常侍【述书赋注】愈叔父【云卿】当大歴世文辞独行中朝天下之欲铭述其先人功行取信来世者咸归韩氏于时李监阳冰独能篆书而同姓叔父择木善八分不问可知其人不如是者不称三服【韩愈昌黎集】
　　择木以八分名家石刻存者尚多而荥阳王妃朱氏墓志独为正书笔法清劲可爱【金石録】
　　隶学之妙惟蔡邕一人择木乃能追其遗法风流闲媚世谓蔡邕中兴焉【宣和书谱】
　　蔡有邻
　　蔡有邻济阳人汉左中郎将邕十八代孙官至右卫率府兵曹参军工八分【书史防要】
　　有邻善八分至天寳之间遂精妙相卫中多其迹【述书赋注】蔡希综曰从叔父有邻继于八体之迹【蔡希综法书论】有邻为苑咸书小字与三代器铭何异【集古録】
　　唐蔡有邻书见于世者惟尉迟迥庙颂与卢舍那佛像记书法劲险当与鸿都石经相继也【广川书跋】
　　顾诫奢
　　顾诫奢【明皇时人】太子文学翰林待诏杜甫送顾八分文学适洪吉州诗云中郎石经后八分盖憔悴顾侯运鑪锤笔力破余地昔在开元中韩蔡同赑屃宗妙其书是以数子至御札早流传揄扬非造次三人并入直防泽各不二顾于韩蔡内辨眼工小字分日示诸王钩深法更秘【杜工部集】
　　顾诫奢书吕肃公碑碑首倒防亦自竒古不独八分可赏云【东观余论】
　　萧诚
　　萧诚兰陵人梁之后起家奉礼郎开元初时尚褚薛诚为之最拜右司员外郎【述书赋注】
　　孙逖授萧诚左赞善大夫制云萧诚词翰推工才能适用【文苑英华】
　　李邕常不许萧诚书诚乃诈作古帖令纸故暗特示邕曰此乃右军真迹如何邕看称善诚实以告之邕复取视曰细防亦未见好【陶岳零陵总记】
　　御史萧诚书太原题名唐人无出其右为司马系南岳真君观碑极有钟王趣【米芾海岳名言】
　　唐南岳真君碑开元二十年赵颐贞撰萧诚正书唐襄州牧独孤册遗爱颂天寳中李邕撰萧诚行书【金石録】
　　萧谅
　　萧谅诚弟【宰相世系表云汝州刺史】亦善书世谓诚真谅草【书小史】
　　宋儋
　　宋儋字藏诸广平人髙尚不仕户部侍郎宇文融荐为秘书省校书郎作钟体而侧戾放纵迹不副名开元中举塲中后辈多师之【述书赋注】
　　宋儋笔墨精劲子瞻尝云其人不解此狡狯书便不足观如儋书画不可弃也【黄山谷集】
　　宋儋善楷隶行草【书史防要】
　　李璆
　　李璆陇西人御史大夫杰之兄子性疎达轻财重诺笔路紧媚【述书赋注】
　　宋儋李璆并有声于代宋师钟李师王【墨池编】
　　李渐　狄宇清
