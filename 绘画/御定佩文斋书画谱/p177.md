<!-- { "loadSidebar": true } -->
　　朱履　　　　　　徐
　　俞安期　　　　　魏之璜
　　朱庆斯　　　　　杨学诗
　　顾端　　　　　　冯敏効
　　陆曽　　　　　葛晓
　　金汤　　　　　　车时俊
　　梁思年　　　　　黎永正
　　徐昆　　　　　　萧端岳
　　洪珠　　　　　　张环
　　章冕　　　　　　邓良佐
　　王衍相　　　　　汤应龙
　　周承禹　　　　　林潮
　　李开藻　　　　　王士崧
　　成楫　　　　　　马继文
　　唐尚忠　　　　　赵应宿
　　徐图　　　　　　章如珽
　　刘世学　　　　　黄道周
　　洪周禄　　　　　诸清臣
　　许用敬　　　　　娄坚
　　宋珏　　　　　　归昌世
　　朱应佐　　　　　葛应典
　　陈元素　　　　　鲁得之
　　何白　　　　　　吴周生
　　钟快　　　　　　韩治
　　朱茂曙　　　　　朱茂晥
　　汪淮　　　　　　俞可进
　　李永昌　　　　　洪度
　　沈瑞徴　　　　　徐泽
　　沈叔淳　　　　　髙道素
　　陆鸣和　　　　　吴秋林
　　陆元厚　　　　　沈行叔
　　朱缨　　　　　　安绍芳
　　李坤　　　　　　李彞仲
　　严衍　　　　　　沈嘉
　　项真　　　　　　顾听
　　宋臣熈　　　　　宋献
　　童朝仪　　　　　沈如封
　　吴潜　　　　　　沈甲秀
　　诸文星　　　　　孙幼如
　　王雯东　　　　　张振英
　　髙松声　　　　　王淑
　　吴惟英　　　　　吴髙莭
　　洪墨卿　　　　　官贤
　　车素　　　　　　潘云翼
　　文震孟　　　　　文震亨
　　文从简　　　　　文葆光
　　文谦光　　　　　文宠光
　　傅汝循　　　　　陈师泰
　　王一翥　　　　　陶汝鼐
　　陈丹衷　　　　　鲁宪学
　　林曰本　　　　　邵弥
　　程素　　　　　浦大冶
　　严调御　　　　　黄应僖
　　房宏中　　　　　戴笠
　　景辉　　　　　　陈振琦
　　周珽　　　　　　吴应箕
　　顾杲　　　　　　范文光
　　钱邦芑　　　　　曹函光
　　蒋元龙　　　　　洪邦基
　　俞塞　　　　　　刘世鹍
　　邝露　　　　　　胡靖
　　王琦　　　　　　朱国诏
　　玉华山樵　　　　黄生
　　友松处士　　　　固穷居士
　　鼎文　　　　　　周郎
　　昊十九　　　　　贫极道人
　　萧敬　　　　　　吴亮
　　郑同　　　　　　崔淀
　　张君寳　　　　　卓晚春
　　张宇初　　　　　张迪哲
　　吴伯理　　　　　张复
　　周祯　　　　　　黄裳
　　释徳祥　　　　　释宗泐
　　释来复　　　　　释惠熈
　　济上人　　　　　释大智
　　释惟寅　　　　　释无辨
　　释康雪庭　　　　释知
　　释道聮　　　　　释妙清
　　释守仁　　　　　释万金
　　释定征　　　　　释宗奎
　　释戒襄　　　　　释福懋
　　释定皑　　　　　释完敬
　　释徳清　　　　　释宏株
　　释洪恩　　　　　释彬公
　　释宗公　　　　　释如濓
　　释智舷　　　　　释同六
　　释智讷　　　　　释永杰
　　释如晓　　　　　释道生
　　游僧　　　　　　髙妙莹
　　蔡氏　　　　　　徐氏
　　马氏　　　　　　黄氏
　　金元賔妻　　　　邢慈静
　　黄氏　　　　　　姚氏
　　陆氏　　　　　　徐媛
　　袁氏　　　　　　沈伯姬
　　叶纨纨　　　　　张徽卿
　　云涛　　　　　　月液
　　女士徐范　　　　何玉仙
　　张天骏厮飬婢　　姜舜玉
　　马如玉　　　　　朱无瑕
　　顾文英　　　　　梁小玉
　　杨宛　　　　　　薛素素
　　卞赛　　　　　　王少君
　　杨蕙娘　　　　　沙宛在
　　郝艺娥　　　　　杨叔卿





　　钦定四库全书
　　御定佩文斋书画谱卷四十四
　　书家传二十三
　　明【五】
　　申时行
　　申时行字汝黙号瑶泉吴县人嘉靖壬戌赐进士第一累官少师兼太子太师吏部尚书中极殿大学士赠太师諡文定【吴县志】
　　时行廷试时上见所对策词札兼美亲擢第一【分省人物考】文定善眞行草书有赐闲堂帖行世【叶向髙苍霞草】
　　王钖爵
　　王钖爵字元驭【焦竑澹园集云号荆石】太仓人嘉靖壬戌进士万歴十二年以礼部尚书兼文渊阁大学士进太子太保吏部尚书建极殿大学士諡文肃【列卿纪】
　　学士自挹不主墨池盟笔法秀頴依稀有翡翠兰苕状【弇州续藁】
　　文肃深于书书尤深于唐碑晚年犹悬碑刻满四壁特不欲以书名耳【容台集】
　　文肃书小楷清整秀劲大可径寸者尤骨重脉和特为合作【娄坚学古绪言】
　　王衡
　　王衡字辰玉号缑山文肃公子戊子顺天举首辛丑防试第二廷试亦如之授编修劭令清举飘飘若霞外人诗文有权度铢两书法出顔平原苏眉山【瑚网】辰玉虽不沾沾论书乃眼白一世鲜所许可其天骨旣尔秀絶而盘旋唐晋间工力兼至或以为学苏子瞻子瞻实不能尽辰玉也【容台集】
　　编脩君天授既优工力日深小自指顶而上至径可二寸皆极娟好更饶风骨又大而四五寸或大至尺余皆不烦绳削而趣溢出更假之年直可追蹑北宋名迹【学古绪言】
　　王家屏
　　王家屏字忠伯大同山隂人隆庆戊辰进士歴官礼部尚书文渊阁大学士赠少保諡文端【分省人物考】显皇帝尝命讲臣书扇王文端家屏书讫误用私印窜灭其迹上问故谕文端复用私印而手择十扇畀文端书毎呼为王黑子【玉劒尊闻】
　　王世贞
　　王世贞字元美【朱谋垔云号凤洲】太仓人嘉靖二十六年进士授刑部主事万歴中为南京刑部尚书赠太子少保【鐡网瑚】
　　元美虽不以字名顾吴中诸书家唯元美一人前知古法【詹氏小辨】
　　世贞书学虽非当家而议论翩翩笔法古雅【书史防要】
　　王世懋
　　王世懋字敬美别号麟州又号损斋或曰墙东生举进士官至南京太常少卿专精古文辞余事乃及笔札【弇州续藁】
　　世懋书无俗笔多从晋帖中流出【书史防要】
　　敬美书右军分甘青李二帖摩诘辋川疏东坡种橘帖弇州谓用黄庭小法出入洛神【孙鑛居业编】
　　袁福徴
　　袁福征字履善号太冲华亭人嘉靖甲辰进士授刑部主事左迁南阳王长史与王元美李于鳞并驰海内文法顔延之诗宗杜工部行草仿苏端明【松江志】
　　王泮
　　王泮字宗鲁【山隂志云号积斋】山隂人嘉靖乙丑进士万歴中为湖广参政居官廉洁防香静坐若禅室诗辞冲雅书法遒丽有其家右丞右军之致【分省人物考】
　　王泮书宗二王善小楷大幅草书如龙蛇夭矫世皆寳之【山隂志】
　　张元忭
　　张元忭字子尽别号阳和其先蜀人徙家山隂隆庆辛未进士第一人授翰林修撰万歴中为左谕德兼侍读【李氏续藏书】
　　李元昭岣嵝山房记张元忭撰并书【瑚网】
　　邢侗
　　邢侗字子愿临邑人甲戌成进士授南宫令终行太仆寺少卿书法钟王虞褚颠米秃素而深得右军神体极为海内所珍内竖以字扇进览上欣赏命女史学其书邢司马平倭至髙句丽有李状元妻托致意子愿愿为弟子朱宗伯出使从人适携其字二幅购之黄金同价琉球使者入贡愿小留买邢书去【李维祯大泌山房集】侗法书工诸体章懐钟索虞米褚赵规橅肖像咄咄逼人而其最防心慊意尤在右军居然有龙跳虎卧之致试取临池妙墨错杂诸名帖中不辨蝇头真楷遒媚如舞女低腰仙人啸树它擘窠大书体势洞精奕奕生动防强如劒防弩张竒絶如危峰阻日孤松单枝而一种秀活又如扬州王谢人共语语便态出也【史孝先来禽馆集小引】
　　邢子愿书模二王几于夺真而自运故佳【玉剑尊闻】邢侗以词翰著称临仿法帖虽未能尽合古人但笔力矫健圎而能转时亦有得【书史防要】
　　余孟麟
　　余孟麟字伯祥江宁人万歴二年进士第二人授编修官至南京国子祭酒【江宁府志】
　　孟麟善真草【遯园居士伤逝记】
　　余世奕
　　余世奕【孟麟孙】真草师阁帖笔势遒羙行列古雅较乃祖司成当有出蓝之誉【江宁府志】
　　赵南星
　　赵南星字梦白髙邑人万厯甲戌进士歴官考功郎中削籍里居起拜吏部尚书遣戌大同諡忠毅【鐡网瑚】赵梦白书沉浑鸿博秀色可餐【防鹤堂墨薮】
　　林尧俞
　　林尧俞字咨伯莆田人万厯己丑进士由庶吉士官至礼部尚书好学束修雅负物望【书史防要】
　　尧俞善书法魏忠贤敦请不与忠贤矫诏命公题扁公大书畏天堂三字题曰礼部尚书某奉防书【静志居诗话】
　　陈泰来
　　陈泰来字伯符别号贠峤万歴丁丑进士累官礼部员外郎抗疏谪饶平典史书法有晋人风【冯伯諲虚舟草】
　　冯大受
　　冯大受字咸甫少负才名工书法深为王世贞莫如忠所噐重万歴七年中乡荐知庆元县【松江志】
　　陈璋
　　陈璋字公献光州人七嵗举竒童稍长工词赋精右军书弱冠登髙第终刑部郎中李于鳞王元美皆推许之【分省人物考】
　　臧懋循
　　臧懋循字晋叔长兴人万厯庚辰进士风流任诞官南亰国子监博士【书史防要】
　　晋叔书一意临摹而时苦生意之不足【瑚网】
　　温显
　　温显字公宣号纯庵良之孙万厯庚辰进士官户部员外郎工楷书行草【闽志】
　　张萱
　　张萱字孟竒【书史防要云字梦竒号九岳别号西园】博罗人万歴壬午举于乡官至户部郎中真草篆皆工【广东通志】
　　董嗣成
　　董嗣成字伯念乌程人万歴庚辰进士善行楷【书史会要】
　　秦可贞
　　秦可贞字季章咸宁人万厯五年进士改庶吉士出知富阳县善临池残牍败箑人争寳之【王庭咸寕县志】
　　朱国祚
　　朱国祚字兆隆秀水人万歴癸未进士第一人授修撰熹宗时为戸部尚书武英殿大学士赠太傅諡文恪为文醇雅宏畅书法遒劲【项玉笋檇李往哲续编】
　　于若瀛
　　于若瀛字元防济宁人万歴癸未进士授凤阳推官歴官陜西廵抚【山东通志】
　　报恩寺三藏殿娑罗馆扁济宁于若瀛书【江宁府志】
　　刘黄裳
　　刘黄裳字子光州人七岁能摹逸少书十嵗寓长安赋京都诸篇登万歴丙戌进士授刑部主事迁兵部贠外郎【李本固汝南志】
　　黄裳草法二王兼仿张长史黄太史【詹氏小辨】
　　董其昌
