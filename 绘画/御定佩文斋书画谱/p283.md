<!-- { "loadSidebar": true } -->
　　楼钥石城钓月圗诗云石城江头可怜月曽照六朝清夜猎古往今来知若何长江衮衮萧萧叶谪仙去后诗盟寒王孙诗瘦清栾栾诗情浩荡坐无奈扁舟笑把磻溪竿【楼钥攻媿集】
　　重屏图
　　右重屏图其一图薾然衰疾人也识者以诗知其为自传无疑其一图衣冠容貎甚伟必王公大人而莫知之者【陈傅良止斋集】
　　骑牛涧谷图
　　姚镛姚古次孙以祖父勤王功除赣州太守命工绘己像为骑牛涧谷图【江宁府志】
　　天王托塔图
　　马子卿所藏宋天王托塔图不知名【云烟过眼録】
　　虎丘四贤像
　　周必大游虎丘谒陈省华王禹偁叶参蒋堂画像【周必大吴郡録】
　　八马图
　　范浚诗云何年画工搦毛锥貎此八马姿竒【范浚香溪集】
　　石鼎聨句图
　　此必是临李伯时周忘机本子其摸写侯刘二子始而倨傲继而倡詶俄而起立又俄而屈伏又俄而避席鞠躬欲罢不能末而困睡睡起觅道士不见与道士终始雍容崛彊之状极得韩序之意【刘克荘后村集】
　　杨通老移居图
　　一防而跣者荷药瓢书卷先行一髫而牧者负布囊驱三羊继之一女子蓬首挟琴一童子肩猫一童子背一小儿一奴荷荐席筠篮帛槌之属又继之处士防执卷骑驴一奴负琴又继之细君抱一儿骑牛别一儿坐母前持棰曳绳殿其后处士攅眉凝思若觅句然虽妻子奴婢平生服用之具极天下之酸寒防缕然犹蓄二琴手不释卷其迂阔野逸之态每一展玩使人意消旧题云杨通老移居图不知通老乃画师欤或即卷中之人欤【刘后村集】
　　石虎礼佛圗
　　石氏自勒已敬重澄公至虎尤加崇奉澄公坐磐石假寐一胡合爪致恭二胡雏一持香合一持帨巾立其后合爪者当是季龙二雏当是宣韬兄弟此画乃夹漈公旧物【刘后村集】
　　毕少董繙经图
　　毕敷文少董名良史绍兴初居汴闭户着春秋正辞论语探古书有宋哲夫李愿良軰执经师之好事者写为繙经圗宋执一卷书背立且读且指李执一卷书向其师若有问者而少董坐一榻上后有二女奴各有所执而阿冬者坐其间少董之季子也女奴之髽者孙寿冠者马惠真哲夫名城愿良名师魏云【杨万里诚斋集】
　　溪山风雨图
　　溪山风雨图一卷无题识有私印曰容斋清玩官印曰绍兴省试总辖诸司印【怀麓堂文集】
　　绍兴瑞应图
　　陆全卿侍御以家藏瑞应圗见示此必髙宗禅位后画史追述其事图有十二各有賛词不知作于何人独其画手精妙非俗工可到【匏翁家藏集】
　　二王石刻像
　　晋二王帖右军二巻大令一卷前为二像扶持者各二盖宋临江石刻也【弇州山人藁】
　　圣哲图
　　右宣圣并十哲像乃宋人之笔卷尾糢灭数字当是重和元年写真【陆深俨山集】
　　谢灵运出浴图
　　何元朗藏宋人画谢灵运出浴图绢已黑矣不铺景惟写一大人手持一卷子跣足着屐防长几及于屐亦无画者名欵【詹东图览】
　　宋人传灯图
　　昔人多画古圣贤图迹谓文弗尽经纬不能形容乃托之于画其用意逺矣叅禅者必当攷其源委此卷咫尺中诸祖传灯大意已自了然善巧方便之顔度生利世之范可一寓目而得之自是熏修之一助微独以画重也【澹园续集】
　　北宋画卷
　　绢素黝黑而布置精谨成一段景物者必北宋物也其法始于卢鸿一王右丞而宋之营丘河阳竞祖述之若张择端则太着境矣此卷予不能定为何人然断非南渡后院本可及也【李日华恬致堂集】
　　耕织图粉本
　　此宋人作耕织图粉本也自问卜播种以至刈获飏簸自育蚁条桑以至络纬絍织而终之以酬愿佞佛赛神醵饮树石分防屋舍屈折与人物意态种种俱絶或云出马和之手验其纸紧薄无帘纹信宋物也【恬致堂集】
　　辽
　　招谏图
　　太祖神册六年五月诏画前代直臣像为招諌图【辽史本纪】
　　观音像
　　太宗幸福寺为皇后饭僧见观音画像乃大圣皇帝应天皇后及人皇王所施乃自制文题于壁【辽史本纪】
　　太宗驰骑贯狐画像
　　大同元年世宗有骑猎于祖州大山中见太宗乘白马独追白狐射之忽不见但获狐与矢后于其地建庙又于州之凤凰门绘太宗驰骑贯狐之像【辽史地里志】
　　金
　　临安湖山图
　　金主亮有南侵意隠画工图临安湖山以归【宋史虞允文传】
　　元
　　职贡图
　　世祖二十五年礼部言会同馆蕃夷使者时至宜令有司仿古职贡绘而为图及询其风俗土产去国里程籍而録之实一代之盛事从之【元史世祖纪】
　　蚕麦图
　　至治二年八月诏画蚕麦图于盝顶殿壁以时观之可知民事【元史英宗纪】
　　云南图
　　至元十一年帝谓赛音廸延齐曰云南朕尝亲临比因委任失宜使逺人不安欲选谨厚者抚治之无如卿者赛音廸延齐即访求能知地理者画其山川城郭驿舍军屯夷险逺近为图以献帝大恱遂拜平章政事【元史本传】
　　七星堂画
　　元统三年达尔玛除大都留守帝命修七星堂先是修缮必用赤緑金银装饰达尔玛独朴素命画工图山林景物车驾自京还入观之乃大喜以手抚壁叹曰有心哉留守也【元史本传】
　　纺绩图
　　昔时守令之门皆画耕织之事岂独劝其人民哉亦使为吏者出入观览而知其本徒为箧笥之玩咏叹之资则亦末矣【道园学古録】
　　觳觫图
　　客有持觳觫图过余者作而言曰渔阳严君大徳中为川州判官州有屠牛者诈为病牛诣州上状君临视之则牛自其家逸出昻首屈望君悲鸣若有所诉盖牝牛始孕不病也廼按致屠者罪牛母子获全今所画骑而立者严君也持文书跪牛前屠者也右顾受屠者文书若拥骑者后趋骑者旁君所从吏卒也里父老既为之图且率士友为赋诗【黄学士集】
　　孝经古画图
　　孝经盖圣人以孝道而告诸曽参者也昔人之所注释儒先之所刊正亦甚详矣未闻图之以为画者此卷水墨像曲尽其情若亲拜尼山劒履日观曽子所以罄折答问之状使人容肃气荘不敢以防而知圣人之教人也严则其亲炙也可知矣【何梦桂潜斋集】
　　千里马图
　　马以千里名竒马也物之竒者世不常有有则见竒于世亦宜矣然汉文帝絶献者而不受武帝喜得之而作歌其遇与不遇盖如此嗟夫优游六闲食粟一石备乘御者又不必皆竒者也乃独有善画者得神骏之意而寄诸毫缣焉噫亦微矣【苏天爵滋溪集】
　　题醉图
　　古醉圗坐而饮者三人从旁卧者一人坐而背相倚者三人抱琴而行不进者一人扶曳蹁蹮顾而笑者二人一人俯而倾凭者在其前一人仰而頽僮从后拥一人弛衣跣足偃者横体若毙两童举而迁之凡醉者十三人僮四人良工心苦徒发醒者之笑【吴海闻过斋集】
　　御骠出廏图
　　王恽御骠出廏图诗云何人拂绢素冩此房驷精【秋涧集】
　　煑茶图
　　袁桷题煑茶图诗云何人丹青悟天巧落笔毫芒研妙理【清容居士集】
　　瘦马图
　　蒲道源题瘦马图诗云谁写骅骝草野间身行万里骨如山【闲居丛藁】
　　邨田乐图
　　虞集题邨田乐图诗云何人画此畎畞闲二三老人若相识【道园学古録】
　　老子度函谷关图
　　华岳说经台之左有老子度函谷关图元大徳庚子刻【金石文字记】
　　华山图
　　张翥题华山图诗云何人想像图真形叠崖隂洞髙林青【蜕庵集】
　　太真春睡图
　　岑安卿诗云丹青谁写春睡图后世不须箴大寳【栲栳山人集】
　　翦纸惜花春起早图
　　岑安卿题张彦明所藏翦纸惜花春起早图诗云谁将妙意寄工巧溪藤雪莹金刀小丹青退舍松煤枯剪出天真数分杪【栲栳山人集】
　　太乙真人图
　　是图摹写之妙较诸龙眠笔法人无间然其必善学而得其传乎【谢应芳巢集】
　　石勒问法图
　　右石勒问法于佛图澄图一叚元人遗制也【祝氏集略】
　　崔莺莺真
　　崔娘莺莺真像乃元人名手之所摹也【祝氏集略】
　　西戎郊马图
　　元人多作西戎郊马图此其矫然者也枯槎在野铣然懔栗寒鸦数防似掠似窥情景宛其在目【邢侗来禽馆集】
　　明
　　太祖示子孙图
　　洪武元年绘古孝行及身所歴艰难为图示子孙【瑚网】
　　天闲百马图
　　鄱湖之战陈友谅遣吴彻闲行觇我有防以献者上素闻彻名释彻防使题天闲百马图彻应声上诗曰闻渠何日渡江来百骑如云画鼔催九十九中皆汗血当头一个是龙媒上竒之度其不为我用乃刺诡谲秀才四字于靣遣之还【瑚网】
　　宋国兴像
　　髙祖画国兴像赐其家衣白龙袍画傍常开平方为小校从捉刀【瑚网】
　　宋讷像
　　上使画工瞷讷而图其像讷方公服危坐靣有怒色讷朝上问讷昨者何怒因出图示讷【书画记】
　　豳风图
　　上御无逸殿东室召费宏曰今日闲暇庻几君臣同游之雅命出观殿宇殿东壁书无逸篇北壁则皇考所作农家忙诗上跋其后转观豳风亭东壁书七月诗北壁则上所题豳风图长句东西小亭二壁上制文自儆兼述创造之故宏顿首称颂【书画记】
　　虎顾众彪图
　　解学士缙应制题虎顾众彪图曰虎为百兽尊谁敢触其怒惟有父子情一歩一回顾【畜徳録】
　　古圣贤功臣像
　　胡拱辰尝绘画古圣贤功臣像数十幅日挂三幅于全莭堂三日一换每日必焚香再拜【列卿纪】
　　匡庐社图
　　匡庐十八贤图一卷上有博古堂印识不知何人所作描法学马和之人物布置则髣髴东林石刻而韵度过焉【宋学士集】
　　羲之写经换鵞图
　　右王羲之写道经图笔意精妙非近代画者所能髣髴【东里续编】
　　洛神图
　　洛神图圆径八寸许不知何人笔【邵寳泉斋勿药集】
　　江山万里图
　　吾宗伯仁兄出其所得佳画一幅相与展而观之云烟苍茫而江山万里忽在几席间不知为何人之笔真老杜所谓尤工逺势古莫比者欤【黄枢后圃集】
　　蓝关图
　　沈周题蓝关图诗云卷中谁貎蓝关雪瘦马凌竞寒切骨【石田集】
　　明妃写照图
　　此明妃写照图图凡十二人上一人防祎翟冠一手指侍儿一手托几而坐一侍儿侍立看画工画工緑衣博持北向又三美人迤逦来一人以扇掩口而一人扯袂附语一人后行正簮一小姬抱象板随焉傍又有二姬一立而持一插扇拽裾向执者姬后又有二人服如三美人方舁盘持盂至曲尽意度【康海对山集】
　　禽鸟图
　　右平湖禽鸟图一卷吾弟民秀所藏不知何人笔太常卿夏衡题写生清玩四大字于前观其鸣者如有声吾疑耳塞飞者若进退吾疑目其平沙漫波野树芳草生意泼泼屡视几案又疑身置薮泽之畔而欠扁舟钓竿也【桑恱思集】
　　七贤过关图
　　右画雪景谿山树石间为关门下自关门骑而乗者七人为黄牛一为骡凡五为马之苍者一从人八各有所负持为琴书囊箱之类皆日用所需物若移居然位置笔意颇有佳趣衣冠似魏晋间岂世传所谓七贤过关图邪【陆俨山集】
　　任彦升访阮孝绪图
　　此卷传为任彦升访阮孝绪图不著作者姓名【澹园续集】
　　进马图
