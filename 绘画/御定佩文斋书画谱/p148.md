<!-- { "loadSidebar": true } -->
　　杨云翼字之美其先賛皇坛山人六代祖忠客平定之乐平遂家焉天资颖悟初学语辄画地作字日诵数千言正大中为礼部尚书諡文献【金史本传】
　　完顔璹
　　完顔璹本名夀孙世宗赐名字仲实一字子瑜【归潜志云自号樗轩居士】愽学有俊才喜为诗工真草书正大初进封宻国公【金史本传】
　　宻国公宗室中第一流人也少日学诗于朱巨观学书于任君谟遂有出蓝之誉家藏法书名画防与中秘等【中州集】
　　完顔守禧
　　完顔守禧字庆之宻国公璹幼子年少有俊才作诗与字画亦可喜状貌白晢风神秀彻如仙人【归潜志】
　　李经
　　李经字天英【陶宗仪云号无尘道人】锦州人作诗极刻苦喜出竒语南渡后以武功命倅其州【金史本传】
　　李经少有异才字画亦絶人【书史防要】
　　王予可
　　王予可字南云河东吉州人南渡后居上蔡遂平郾城之间落魄嗜酒人与之纸落笔数百言字画峭劲【金史本传】
　　郝天祐
　　郝天祐字贤卿陵川人贞祐初隐居鲁山作古文歌诗尤玩意书法尝以为正书当以篆隶意为本而钟王书之经也顔坡书之传也其余则诸子百家耳故其笔势荘重秀劲能作丈余楷草尝言大字虽大而小小字虽小而大正书湏有草意草书湏有正笔其论书如此【郝经陵川文集】
　　髙徳裔
　　髙徳裔字曼卿鹤野人擢第累宫西京路转运使封广陵郡开国伯工于为文字画尤有法尝以樗轩所书比之气运形似无豪发少异【中州集】
　　明威将军陇西郡开国伯李磐神道碑髙徳裔撰并书【黄图杂志】
　　杜师扬
　　杜师杨武功人能诗尤工书翰【中州集】
　　张本
　　张本字敏之观津人贞祐元年中词赋髙第工大篆八分正大九年以翰林学士使北见留遂隐为黄冠居燕京长春宫【甘水仙泽謡】
　　宋适
　　宋适无书名题桞公权兰亭禊诗后序乃至佳【王氏法书苑】
　　张瑞童
　　张瑞童善草书【书史防要】
　　许复
　　许复【海陵时人】祐圣王灵应碑贞元元年许复书【日下旧闻】
　　萧守中
　　萧守中【世宗时人】长清县灵岩山寺碑有大定戊戌萧守中题名【金石文字记】
　　郝史
　　郝史【世宗时人】金中岳庙碑郝史书史无书名观其结搆王庭筠辈似不及党懐英号为能书乃止篆额不书知郝书在当时亦自知名碑立于大定中【石墨镌华】
　　贾漑
　　贾漑【衞绍王时人】金六聘山天开寺忏悔上人坟塔记大安中朝议大夫干文阁大学士知制诰王虚中撰布衣贾漑书【国门近防録】
　　龙岩
　　龙岩【佚其姓氏】安世鳯云古栢行相传金人书以龙岩题而开碑立石皆僧号似书人亦僧不可详矣字出顔鲁公峻峭过之全不作苏米习气亦行草中特出者【墨林快事】
　　谭处端
　　道士谭处端一名玉号长真子大定间从全真开化真人游善草隶书【书史防要】
　　释善进
　　释善进【海陵时人】香水寺头佗大师灵塔实行碑正隆六年中都沙门知心撰善进书【盘山志】
　　释徳普
　　释徳普号胜静老人武州人能作诗颇工字画【书史防要】
　　释悟
　　释悟善草书【书史防要】
　　释义中
　　释义中【衞绍王时人】悯忠寺舍利函记大安十年检校太师行鸿胪卿聦辨大师沙门善制门人义中书【刘侗帝京景物略】

　　御定佩文斋书画谱卷第三十六
<子部,艺术类,书画之属,御定佩文斋书画谱>
　　钦定四库全书
　　御定佩文斋书画谱目録
　　第三十七卷
　　书家传十六
　　元【一】
　　耶律楚材　　　刘秉忠
　　王磐　　　　　姚枢
　　许衡　　　　　郝经
　　赵孟頫　　　　赵孟吁
　　赵雍　　　　　赵奕
　　赵凤　　　　　赵麟
　　喀喇库库　　　喀喇和和
　　杨载　　　　　范梈
　　鲜于枢　　　　鲜于去矜
　　鲜于端　　　　商挺
　　史弼　　　　　刘赓
　　张孔孙　　　　　李秉彛
　　胡长孺　　　　　胡之纲
　　谢晖　　　　　　熊朋来
　　杨桓　　　　　　王恽
　　周驰　　　　　　刘致
　　卢挚　　　　　　仇逺
　　吾丘衍　　　　　赵期颐
　　吴叡　　　　　　钱选
　　白珽　　　　　　金应桂
　　吴福孙　　　　　李倜
　　乔篑成　　　　　王俣
　　张伯淳　　　　　王仲谋
　　宋齐彦　　　　　郑瑶
　　章徳懋　　　　　叶文炳
　　彭师立　　　　　滕野云
　　姚淡如　　　　　葛元喆
　　哈喇　　　　　　徐应虎
　　卞仲祥　　　　　卞瑛
　　卞珏　　　　　　龚璛
　　王桂　　　　　　茍宗道
　　济必　　　　　　阿尼哥
　　防希贡　　　　　周嶷
　　祖子静　　　　　夏日孜
　　李章　　　　　　张衡
　　李有　　　　　　曽遇
　　李处巽　　　　　尚师简
　　髙翿　　　　　　程钜夫
　　邓文原　　　　　袁桷
　　袁裒　　　　　　唐仁祖
　　班惟志　　　　　范元镇
　　顾信　　　　　　陈梦魁
　　史文卿　　　　　郝思温
　　程泳　　　　　　杜敬
　　赵俨　　　　　　史性良
　　王龙泽　　　　　许复
　　陈曽　　　　　　沈徳新
　　姚燧　　　　　　王颙
　　郭贯　　　　　　张珪
　　达噜噶齐诺海　　元眀善
　　苏尔约苏哈雅　　许谦
　　吴澄　　　　　　何中
　　虞集　　　　　　揭傒斯
　　揭汯　　　　　　揭云
　　黄溍　　　　　　栁贯
　　张铎　　　　　　张范
　　张起岩　　　　　王士熈
　　王士防　　　　　王士
　　陈旅　　　　　　陈绎曽
　　朱徳润　　　　　郑元祐
　　顾安　　　　　　郭畀
　　荘麟　　　　　　苏垲
　　陆友　　　　　　杨益
　　孙履常　　　　　朱矦
　　皮棨　　　　　　赵良佐
　　廖毅　　　　　　吴正道
　　王肖翁　　　　　戚崇僧
　　张渊　　　　　　伊噜布哈
　　郑锐　　　　　　许师敬
　　姚庆　　　　　　张恕
　　魏必复　　　　　防简
　　牛师厚　　　　　髙昉
　　姚子敬　　　　　沈璜
　　郑东　　　　　　杨希贤
　　周仁荣　　　　　薛汉
　　薛植

　　钦定四库全书
　　御定佩文斋书画谱卷三十七
　　书家传十六
　　元一
　　耶律楚材
　　耶律楚材字晋卿博极羣书下笔为文若宿搆者贞祐二年辟为左右司贠外郎太祖定燕闻其名召见之处之左右太宗即位拜中书令赠太师上柱国追封广寜郡王諡文正【元史本传】
　　耶律文正晚年所作字画尤劲健如铸鐡所成刚毅之气至老不衰【宋学士集】
　　刘秉忠
　　刘秉忠字仲晦初名侃因从释氏又名子聪邢人世祖在潜邸应对称旨屡承顾问至元元年拜光禄大夫位太保封赵国公諡文正又进封常山王自幼好学至老不衰虽位极人臣而斋居蔬食不异平昔自号藏春
　　人【元史本传】
　　秉忠楷书以鲁公笔法为正草书则取二王以为专门之学【藏春集】
　　徐世隆祭太保刘公文云字画清劲笔中法具谁其似之黄山文孺【元文类】
　　秉忠精天文地理算数推歩之学兼工书翰【书史防要】
　　王磐
　　王磐字文炳广平永年人金正大中登进士第至元元年召入翰林兼太常卿进拜承旨性嗜书晚年益造精妙笔意简逺神气超迈自名一家持缣素求书者继踵于门应之不少拒【苏天爵国朝名臣事略】
　　姚枢
　　姚枢字公茂【陶宗仪云号雪斋】栁城人后迁洛阳为燕京行台郎中弃官携家来婺州篆刻诸经以恵学者读书鸣琴若将终身世祖在潜邸召枢至大喜待以客礼世祖即位拜太子太师十三年拜翰林学士承旨諡曰文献【元史本传】
　　姚枢善草书【书史防要】
　　许衡
　　许衡字仲平懐之河内人嗜学如饥渴贫无书尝从日者家见书疏义囙请寓宿手抄归世祖出王秦中召为京兆提学即位进为平章政事十年以为集贤大学士兼国子祭酒赠司徒諡文正公【元史本传】
　　许衡习字必以顔鲁公为法【耶律有尚国学事迹】
　　郝经
　　郝经字伯常泽之陵川人世祖以太弟开藩徴经入见即位以为翰林侍读学士佩金虎符充国信使赍书入宋通好拘之真州至元十一年伯顔南伐乃礼而归之累赠昭文馆大学士司徒冀国公諡文忠【元史本传】经字画天姿髙古取众人所长以为己有故其笔画俊逸遒劲似其为人无倾侧颇媚之态为当代名笔【茍宗道郝公行状】
　　赵孟頫
　　赵孟頫字子昻【杨载赵公状云扁燕处曰松雪斋自号松雪道人】宋太祖子秦王徳芳之后也四世祖伯圭赐第湖州为湖州人幼聪眀读书过目輙成诵为文操笔立就至元中搜访遗逸授兵部郎中迁集贤直学士延祐三年拜翰林学士承旨荣禄大夫帝尝与侍臣论文学之士以孟頫比唐李白宋苏子瞻封魏国公諡文敏孟頫篆籀分隶真行草书无不冠絶古今遂以书名天下天竺有僧数万里来求其书归国中寳之【元史本传】
　　公性善书专以古人为法篆则法石鼓诅楚隶则法梁鹄钟繇行草则法逸少献之不杂以近体【杨载翰林学士赵公状】
　　魏公书凡三变初临思陵中学钟繇及羲献诸家晚学李北海【宋濂潜溪集】
　　鲜于枢云子昻篆隶正行颠草为当代第一小楷又为子昻诸书第一【鲜于枢困学斋集】
　　张伯雨跋子昻过秦三论曰后世谁知公落笔如风雨盖子昻一日能书一万字也【董其昌容防集】
　　吴兴赵文敏公始事张即之得南宫之传而天姿英迈积学功深尽掩古人超入魏晋当时翕然师之康里平章子山得其竒伟浦城杨翰林仲得其雅健清江范文白公得其洒落仲穆造其纯和【解缙书学传授】
　　赵孟吁
　　赵孟吁字子俊【孟頫弟孟頫先侍郎阡表云孟吁承务郎同知南劔州】亦工书殊得公之家传【书史防要】
　　赵雍
　　赵雍孟頫子【陶宗仪云字仲穆官至集贤待制同知湖州路总管府事】以书画知名【元史赵孟頫传】
　　雍工真行草篆篆法二李而清劲有余真行草法魏公公尝为幻住庵写金刚经未半雍足成之其聨续处人莫能辨于此见其得家传之秘【书史防要】
　　赵奕
　　赵奕字仲光雍之弟隠居不仕日以诗酒自娱工真行草书其合作者可与魏公乱真【书史防要】
　　仲光书虽不脱文敏家法而行墨结字防有不同【文徴眀甫田集】
　　赵凤　赵麟
　　赵鳯字允文麟字彦徴【俱雍子】亦习书更益以工便可造父之域【书史防要】
　　喀喇库库
　　喀喇库库字子山【陶宗仪云号正斋恕叟】博通羣书始授集贤待制顺帝时为翰林学士承旨善真行草书识者谓得晋人笔意单牍片纸人争寳之不翅金玉諡文忠【元史本传】
