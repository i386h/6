<!-- { "loadSidebar": true } -->
　　参寥书谨严而疎荡称其为人【释居简北磵文集】
　　释颖徳秀
　　释颖徳秀【与参寥同时】老坡与参寥一帖云颖书桞鬼传遒婉而劲文赋尤老成【释居简北磵文集】
　　释慈贤
　　释慈贤杨伯嵓藏林彦祥卢鸿草堂图云锦淙歌冷云庵释慈贤书【云烟过眼録】
　　释净昙
　　释净昙杨伯嵓藏林彦祥卢鸿草堂图金碧潭歌无所住净昙书【云烟过眼録】
　　释仲殊
　　释仲殊号太平闲人杨伯嵓藏林彦祥卢鸿草堂图十志诗其九则太平闲人仲殊书【云烟过眼録】
　　释颢彬茂【书史防要误作颖彬茂分为二人今正之】
　　释颢彬茂庐山人善王书【皇朝事实类苑】
　　释梦贞
　　释梦贞关右人善柳书【皇宋事实类苑】
　　释惠崇
　　释惠崇寿春人【见画家传】善王书【书史防要】
　　释苑基
　　释苑基浙东人善顔书多写碑石印板皆不下前軰【皇宋事实类苑】
　　释言法华
　　释言法华工书苏轼尝云仆书作意便髣髴似蔡君谟得意便似杨风子更放则似言法华矣【书史防要】
　　敷道人
　　敷道人作字笔势遒劲可爱【山谷集】
　　政禅师
　　政禅师秦少游絶爱其书问其笔法政曰书心画也作意则不妙耳喜求儿童字观其纯气少游见其功臣山书叹为非积学所至【石门文字禅】
　　释昭黙
　　释昭黙书暮年臻妙自卧疾后无他嗜好以翰墨为能事【石门文字禅】
　　释瑛公
　　释瑛公风骨清癯与南州名士游淡然无营独杜门手写华严经精妙简逺之韵出于顔桞【石门文字禅】
　　南禅师
　　黄龙南禅师手録二十四章经笔法深稳荘重而痩得顔平原用笔意【石门文字禅】
　　释克文
　　释克文号云庵阌乡郑氏子南禅师之的嗣禅师学鲁公字最有工当时归南公者无不学之然无出云庵之右者【石门文字禅】
　　道人栖公
　　道人栖公书大方广佛华严经于方册中其轻妙可以一掌置开编蠕蠕如行螘熟视之其横斜曲直重交反仄曲尽其妙不翅如擘窠大书【石门文字禅】
　　释敏传
　　释敏传能书笔楮不择精麤飞翰如蚕食叶俄顷千字横斜布列擘窠棊画【石门文字禅】
　　宗上人
　　宗上人东瓯人书僧寳传谨楷精严贤于率更逺甚【石门文字禅】
　　圎上人
　　圎上人临川人书僧寳传小字薄纸画画精诚【石门文字禅】
　　释法晖
　　释法晖政和二年天寜节以细书经塔来上效封人祝万歳寿作正书如半芝麻粒写佛书十部曰妙法莲华经曰楞严经曰维摩经曰圎觉经曰金刚经曰普贤行法经曰大悲经曰佛顶尊胜经曰延寿经曰仁王护国经自塔顶起以至趺坐层级鳞鳞不差豪末作字时取窍宻室正当下笔处容光一防明而不曜其字累数百万不容脱落始终如一【宣和书谱】
　　释静万
　　释静万工书宋慈云寺晋之玉兎寺去应请之张仲尹诗之静万集右军书之【石墨镌华】
　　释仁钦
　　释仁钦【徽宗时人】灵岩寺石刻有大观三年住持仁钦篆书心经【金石文字记】
　　释和公
　　释和公【徽宗时人】曹溪大鍳禅师碑元和中柳柳州文绍圣中苏定武书前长老辨公立石崇寜初毁去长老和公更书而刻之【唐庚眉山集】
　　释法具
　　释法具字圎复【洪迈云吴人】绍兴初诗僧也有月夜逰钱塘江诗云小舟为我载月色白沙翠竹光相射后云白下金陵四百年无此豪逸【攻媿集】
　　法具能诗字体效王荆公【容斋三笔】
　　释处严
　　释处严字伯威姓贾氏自号潜涧温州乐清人愽学诗文尤典重且工书有晋宋法尝手书法华光明二经以报母徳又书华严经八十卷首末不懈字法益工【王十朋梅溪先生文集】
　　释处良
　　释处良字遂翁防稽山隂刘氏子绍兴五年甫九歳以童子得度英迈玉立能文辞善笔札【渭南集】
　　释行霆
　　释行霆尝从吴兴宋杞作篆【书史防要】
　　释徳止
　　释徳止号清谷善属文尤工正书【书史会要】
　　释省肇
　　释省肇【一作徳肇】庐山人工行书庐山多有所书碑刻【书史会要】
　　释思齐
　　释思齐杭人书师柳公权有所书放生池碑在杭州【书史防要】
　　释从宻
　　释从宻字世踈长沙人以草圣为世所称【书史防要】
　　释仁济
　　释仁济字泽翁姓童氏书师苏轼【书史防要】
　　释懐则
　　释懐则书摄山栖霞寺碑文集右军书勒之石亦圣教序遗法也结体极婉润逼真【弇州山人藁】
　　释惠昙
　　释惠昙【寜宗时人】真空坛记庆元乙卯知塔惠昙书【蒋擢湘山事状】
　　释温日观
　　释温日观居葛岭玛瑙寺人但知其画蒲萄不知其善书也世传蒲萄多赝其真者枝叶防梗皆草书法也【郑元祐遂昌杂录】
　　释净师
　　释净师住杭州临平广严院善草圣圎熟有法绍兴初被召作草首书名花倾国两相欢帝不恱赐罢今钱塘人家所收称王逸老合作者皆其书也【书史会要】
　　释省言
　　释省言赵崡云得心经序于报防寺壁间唐南阳忠国师述宋九华山僧省言书书全出伯施几于乱真【石墨镌华】
　　释宗相
　　释宗相善诗章字学精愽【书史防要】
　　释了性
　　释了性余杭人精于医而善草书【书史防要】
　　緫持院老僧
　　緫持院老僧年七十及从徐师川游能写字鼓琴【周必大乾道庚寅奏事录】
　　释彦修
　　释彦修草书亦自杨少师出十得其六七焉【墨林快事】
　　释宗
　　释宗【未详何时人】宋草堂寺舍利亭记甯祖武撰释宗书【天下金石志】
　　释法舟
　　释法舟洪舜俞帖防有法舟书【鐡网瑚】
　　峨眉道者
　　峨眉道者居大梁景徳寺二十年沐浴端坐而逝书长短句于堂侧壁上絶髙处云明月斜西风冷今夜故人来不来教人立尽梧桐影字画飞动如翔鸾舞鳯非世间笔也【周少隐竹坡诗话】
　　山隂僧
　　山隂僧伪作王大令书保母墓志韩侂胄以千缗市其石【洞天清録】
　　释寂照
　　释寂照号圎通大师日本僧不通华言习王右军书颇得其笔法章草特妙中土能书者亦鲜及纸墨尤精景徳三年入贡上召见赐紫衣束帛【杨文公谈苑】
　　日本僧奝然
　　雍熈元年日本僧奝然与其徒五六人浮海而至奝然善书而不通华言问其风土但书以对云国中有五经书及佛经白居易集七十卷并得自中国【宋史日本国传】
　　朱严妻
　　朱严妻王禹偁赠朱严诗妻装秋卷停灯坐自注云严妻能书【小畜集】
　　安国夫人崔氏
　　安国夫人崔氏【韩琦妻】善书札体法甚老殊无妇人气【安阳集】
　　夏竦妻杨氏
　　夏竦妻杨氏工笔札【宋史夏竦传】
　　天水郡太君权氏
　　天水郡太君权氏善草书诵数经能略通其说【临川集】
　　郭氏
　　郭氏曽祖恕祖遵式父昭晦聦明孝谨能读书史善书画选归于皇从孙右监门衞将军世单封武昌县君嘉祐二年卒【欧阳文忠公集】
　　和国夫人王氏
　　和国夫人王氏宗室赵仲輗室能诗章善字画【书史防要】
　　史琰
　　史琰字炎玉州刺史张訚聘为冡子祺之配祺亦有才倡和成集名曰和鸣作字用秃笔体法古劲【曹学佺蜀中诗话】
　　唐氏
　　唐氏能书梅尧臣泗州观唐氏书诗云唐氏能书十载闻谁教精絶到红裙百金买尽蒲葵扇不必更求王右军【宛陵集】
　　章煎
　　章煎友直女工篆书传其家学友直执笔自髙壁直落至地如引防而煎亦能如其父【书史防要】
　　丁氏
　　丁氏洪庆善夫人贤而有文字画劲丽【张纲华阳老人集】
　　胡氏
　　胡氏胡元功尚书之女黄由之夫人善笔札时作诗文亦可观自号惠斋居士【皇甫汸长洲志】
　　徐氏
　　徐氏讳蕴行自号悟空道人临川蔡教授诜之母学虞书得楷法【诚斋集】
　　蔡子羽母徐氏三衢人宣和间刑部侍郎敷言女潜心内典学虞世南书尝手写华严经梁武忏皆终部帙【平园集】
　　蔡同年之母徐夫人手写佛经九十五卷得唐人笔法字画亦细楷【止斋集】
　　赵夫人
　　赵夫人广州钤辖俞似妻英州之北三十里金山寺法堂后壁题两絶句广州钤辖俞似妻赵夫人所书诗句洒落不凡而字画径四寸遒健类薛稷极可喜【容斋集】
　　张氏
　　张氏蜀之故家汉御史纲之后通判宋若水之妻也性贤孝读书史善笔札通古今识义理而不肯为辞章其方正之操士夫或有愧焉【朱子文集】
　　防氏
　　建安郡夫人防氏赠光禄大夫黄崇妻而子则端明殿学士中也建中建阳人幼受班昭女训通大义至它组纫笔札之艺皆不待刻意而能辄过人【朱子文集】
　　谢夫人
　　谢夫人谭文初妻颍川汝隂人居家鸡晨以兴家之事无不遍视舍此则读书观古文书画二事皆精【郑侠西塘集】
　　杨氏
　　杨氏寜宗皇后妹时称杨妹子书法类寜宗马逺画多其所题【书史防要】
　　方氏
　　方氏桐庐人陈晖经略子妇【见画家传】临兰亭幷自作草书俱可观【邓椿画继】
　　吴氏三一娘
　　吴氏三一娘【研北杂志云越州人】楼钥云今玉篇惟越本最善末题云防稽吴氏三一娘写问之越人无能知者楷法殊精【攻媿集】
　　朝云
　　朝云【苏轼侍妾】朝云始不识字晩忽学书麤有楷法从泗上比丘尼义冲学佛亦略闻大义【东坡集】
　　翠翘
　　翠翘洪内翰侍人字画婉媚【书史防要】
　　田田　钱钱
　　田田钱钱辛弃疾二妾也因其姓而名之皆善笔札常代弃疾荅尺牍【书史防要】
　　厨娘
　　厨娘京都人有容艺能算能书字画端正【洪旸谷漫録】
　　意真
　　意真刘光世侍儿严州乌石寺在髙山之上有岳武穆飞张循王俊刘太尉光世题名刘不能书令侍儿意真代书姜尧章题诗云诸老凋零寔可哀尚防名姓压崔嵬刘郎可是疎文墨几防胭脂浣緑苔【鹤林玉露】
　　王英英
　　王英英楚州官妓也学顔鲁公书蔡襄教以笔法晚年作大字甚佳【书史防要】
　　梅尧臣赠诗曰山阳女子大字书不学常流事梳洗亲传笔法中郎孙妙画蚕头鲁公体又观王氏书诗云先观雍姬舞六么姸葩发艶春风揺舞罢英英书大字玉指握管浓云飘风驰雨骤起变怪文鳐昼飞明珠跳【宛陵集】
　　楚珍
　　楚珍彭泽娼女草篆八分皆工【书史防要】
　　马眄
　　马眄徐州营妓也性惠丽苏轼守徐日甚喜之能学轼书得其髣髴轼尝书黄楼赋未毕眄窃效书山川开合四字轼见之大笑略为润色不复易之今碑四字乃眄笔也【书史防要】
　　陈湘
　　陈湘衡阳妓也歌舞出其类学书作小楷【山谷集】
　　赵緫怜
　　赵緫怜能着棊写字分茶弹琴【向子諲酒邉集】
　　苏氏
　　苏氏建寕人淳祐间流落乐籍以苏翠名能八分书【书史防要】
　　严蕊
　　严蕊字幼芳天台营妓也善琴奕书画【书史防要】
　　墨娥
　　墨娥姑臧太守张宪妓也尝代宪书札【荻楼杂抄】
　　辽
　　耶律罗卜科
