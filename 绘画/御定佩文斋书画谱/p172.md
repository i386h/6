<!-- { "loadSidebar": true } -->
　　潘徳元　　　　　吴山
　　张瀚　　　　　　陈凤
　　许谷　　　　　　莫如忠
　　莫云卿　　　　　陈鎏
　　陈尔见　　　　　呉维岳
　　冯惟重　　　　　陆师道
　　陆安道　　　　　王谷祥
　　许初　　　　　　沈应元
　　黄文梯　　　　　吴逵
　　陆树声　　　　　邢一凤
　　张寰　　　　　　皇甫濂
　　朱曰藩　　　　　罗汝芳
　　周思兼　　　　　周绍元
　　周裕度　　　　　张天复
　　马一龙　　　　　罗鹿龄
　　马汝徯　　　　　周思久
　　王可大　　　　　胡汝嘉
　　魏学曽　　　　　晁东吴
　　郭斗　　　　　　姚汝循
　　张桥　　　　　　戚元佐
　　沈华　　　　　张嵿
　　章公美　　　　　潘恩
　　徐文溥　　　　　连鑛
　　华钥　　　　　　左国玑
　　梁怀仁　　　　　蔡一槐
　　吴元恭　　　　　王问臣
　　曽乔　　　　　　张景贤
　　林应禧　　　　　杨子亨
　　白恱　　　　　　梁典
　　朱俊格　　　　　朱致槻
　　朱拱枘　　　　　朱多
　　彭年　　　　　　顾徳育
　　陆中行　　　　　黄姬水
　　陆治　　　　　　周天球
　　王穉登　　　　　张凤翼
　　张献翼　　　　　张燕翼
　　文肇祉　　　　　王山
　　孙得原　　　　　孙克
　　谈志伊　　　　　项元淇
　　项元汴　　　　　项徳纯
　　俞允文　　　　　盛时泰
　　陈芹　　　　　　顾源
　　姚淛　　　　　　徐渭
　　沈明臣　　　　　陈鹤
　　萧翊　　　　　　黎民表
　　黎民懐　　　　　黎邦琰
　　林承芳　　　　　方登
　　徐令　　　　　　张逊业
　　吴南　　　　　　梁孜
　　张允孝　　　　　章文
　　章藻　　　　　　吴锦
　　张电　　　　　　浦泽
　　张拙　　　　　　张思
　　曹学　　　　　　顾亨
　　陆九州　　　　　王如
　　王国相　　　　　徐枢
　　赵性鲁　　　　　吴君懋
　　郑文贤　　　　　唐世美
　　李凤　　　　　　李惟柱
　　冀孚　　　　　　苏洲
　　张书绅　　　　　谈相
　　张广　　　　　　李孟桢
　　徐松年　　　　　钱仲
　　李麟　　　　　　康学诗
　　陆旅携　　　　　王樗全
　　沈文桢　　　　　沈大中
　　木青　　　　　　梁桂茂
　　黄珍　　　　　　宋椿
　　唐成　　　　　　钱寳
　　韦椿　　　　　　林天骏
　　夏霦　　　　　　成希召
　　郭岱　　　　　　周仕
　　任杰　　　　　　甘彦
　　华恩　　　　　　孙官
　　陆昞　　　　　　何錞
　　罗辂　　　　　　顾瑶
　　顾从义　　　　　姚章
　　林应龙　　　　　王埜
　　王仪　　　　　　朱俸
　　王文桢　　　　　陈言
　　吴应卯　　　　　吴三畏
　　汪徽　　　　　　莫拙
　　余重谟　　　　　康诰
　　胡介　　　　　　江恩
　　张惟正　　　　　彭灿
　　俞宪　　　　　　张徳让
　　贾澄　　　　　　张懋英
　　林大桢　　　　　周鲲
　　方淇　　　　　　陈寿徴
　　陈自然　　　　　浦博
　　周光　　　　　　程大伦
　　毛文焕　　　　　张尧民
　　髙松　　　　　　刘传
　　陈祼　　　　　　吴昻
　　吴应凤　　　　　王槐
　　顾从礼　　　　　丛恕
　　程道南　　　　　李中
　　金光初　　　　　黄猷吉
　　顾大典　　　　　汤焕
　　郑梦祯　　　　　许光祚
　　张应雷　　　　　吴防谦
　　李登　　　　　　常信
　　章国舜　　　　　梁辰鱼
　　吴自成　　　　　尹校
　　徐继申









　　钦定四库全书
　　御定佩文斋书画谱卷四十三
　　书家传二十二
　　明【四】
　　李时
　　李时字宗易任丘人治壬戌进士改庶吉士嘉靖三年进侍读学士陞礼部侍郎歴少傅兼太子太师吏部尚书华盖殿大学士赠太傅諡文康【列卿纪】
　　明资福寺碑嘉靖初山西按察使司佥事钱俊民撰书之者礼部左侍郎任丘李时也【日下旧闻】
　　夏言
　　夏言字公谨贵溪人少警敏能属文尤长笔札正徳丁丑举进士嘉靖十五年为吏部尚书华盖殿大学士隆庆初赐諡文愍【列卿纪】
　　文愍以才隽居首揆天下重其书贞珉法锦视若拱璧正行亦遒美但肥过而滞老过而稚耳防署书尤可观
　　【艺苑巵言】
　　顾鼎臣
　　顾鼎臣字九和昆山人治乙丑举进士第一授修撰嘉靖中为礼部尚书武英殿大学士赠太保諡文康【列卿纪】
　　王世贞国朝名贤遗墨有顾鼎臣书【弇州续藁】
　　许纉
　　许纉字廷美河南灵寳人治丙辰进士嘉靖中为吏部尚书文渊阁大学士加少傅平生寡欲于古稀之年犹作细楷政暇阅经史典籍老而不倦赠少师諡文简【列卿记】
　　张治
　　张治字文邦茶陵州人七歳挥墨成巨字稍长诸史百家靡不综贯正徳庚辰举进士第一入翰林为庶吉士嘉靖二十八年以礼部尚书兼文渊阁大学士赠少保諡文隐【列卿纪】
　　徐阶
　　徐阶字子升【松江志云号少湖更号存斋】华亭人嘉靖初及第第三人授翰林编修累迁吏部尚书建极殿大学士赠太师諡文贞【书画记】
　　公名臣不拟以诗翰名然亦自稳密【王世贞国朝名贤遗墨跋】
　　严讷
　　严讷字敏卿常熟人嘉靖二十年进士授编修四十四年以吏部尚书兼武英殿大学士赠少保諡文靖工文善书【弇州续藁】
　　文靖好习钟王书【陈瓉济美堂集】
　　严澍
　　严澍字道时文靖公第三子长于书偶得虞永兴米南宫眞迹临池竟日忘倦往徃得两家之妙邑之慧日寺殿防道时笔也笔势飞动识者赏其逸韵【瞿汝稷冏卿集】
　　严泽
　　严泽字道溥文靖公子仕中书舍人神宗见泽书称善人多寳之【常熟志】
　　严济
　　严济字道行文靖公子善书得曹娥碑笔意【常熟志】严济书学钟元常而多姿态好写佛经乞者如市【李维桢大泌山房集】
　　秦金
　　秦金字国声无锡人治癸丑进士嘉靖二年为户部尚书六年为南京兵部尚书赠少保諡端敏【列卿纪】崇寿寺碑大学士费宏撰戸部尚书秦金书【行国録】
　　罗钦顺
　　罗钦顺字允升泰和人治癸丑进士授编修嘉靖六年为吏部尚书赠太子太保諡文庄【列卿纪】
　　王世贞国朝遗墨有罗文庄公钦顺书【弇州续藁】
　　顾清
　　顾清华亭人治癸丑进士嘉靖中为南京礼部尚书諡文僖【列卿纪】
　　顾文僖公书与罗文庄公笔俱清劲【弇州续藁】
　　朱希周
　　朱希周字懋忠其先昆山人徙居吴初释褐为翰林修撰累迁南京吏部尚书【列卿纪云嘉靖四年任】赠太子少保諡恭靖【王世贞吴中徃哲像賛】
　　公生平不作一行草笔书极谨细【王世贞国朝名贤遗墨跋】
　　刘麟
　　刘麟字元瑞号南坦饶州人家金陵治丙辰进士嘉靖七年为工部尚书致仕好楼居力不能营索文徴明绘神楼圗字之曰髙明所集古诗十六题以自况书法宗羲献尺牍片简人争寳之【李黙刘南坦小传】
　　刘司空书醇古简足可砭今人好竒作异之病【墨林快事】
　　周伦
　　周伦字伯明别号贞庵昆山人治己未进士官至南京刑部尚书【列卿纪云嘉靖己丑改刑部尚书】赠太子少保諡康僖善大书有眉山豫章风骨【王世贞吴中徃哲像賛】
　　康僖公性嗜书善行草今刑部壁有其书识者谓似山谷【昆山人物传】
　　周用
　　周用字行之号白川吴江人治壬戌进士拜行人司行人孝宗时为吏部尚书赠太子太保諡恭肃【世经堂集】
　　公喜为诗动盈卷帙书法俊逸【书史防要】
　　刘节
　　刘节【朱谋垔云字介夫世称梅国先生】大庾人治乙丑进士嘉靖十一年为刑部右侍郎【列卿纪】
　　刘节书仿顔鲁公【书史防要】
　　湛若水
　　湛若水字元明初名露字民泽避祖讳改今名居广之増城甘泉都学者称甘泉先生从防陈白沙以斯文属之治乙丑进士选庶吉士授编修嘉靖中为兵部尚书【洪垣甘泉先生墓志铭】
　　若水仿陈白沙天然不及也唯署书差有骨【艺苑巵言】
　　魏校
　　魏校字子才号庄渠昆山人治乙丑进士世庙初以太常少卿监国子祭酒諡恭简着六书精蕴【分省人物考】
　　太常卿庄渠魏公常着六书精蕴因古人以正小篆之伪又参大篆及择小篆之可者以补古文之阙【陆垹篑斋文集】
　　顾应祥
　　顾应祥初名梦麟字惟贤长洲人家吴兴举进士授饶州府推官累迁南京刑部尚书【列卿纪云嘉靖三十年任】赠太子少保诗似白少傅书似赵吴兴【弇州山人藁】
　　陆深
　　陆深字子渊号俨山华亭人治乙丑举进士改庶吉士授编修嘉靖中为詹事致仕赠礼部侍郎諡文裕书法妙逼钟王比于赵松雪而遒劲过之【夏言桂洲文集】唐锦俨山陆公行状云国初吾松多以书学名天下久已絶响公近奋起遂凌蹵前人而处其上张电以书学际遇实出公所指授识者谓公赵文敏后一人非防词也【龙江集】
　　陆文裕自言吾与吴兴同师北海海内人以吾为取法于赵是意不安于赵也究论其风力实出吴兴之上【莫廷韩集】
　　陆宫詹以书名家虽率尔作应酬字俱不茍且曰即此便是学字何得放过【董其昌画禅室随笔】
　　陆深眞草行书如鐡画银钩遒劲有法颉颃北海而伯仲子昻一代之名笔【云间志略】
　　邵锐
　　邵锐仁和人正徳戊辰进士改庶吉士授编修嘉靖十一年为太仆寺卿諡康僖【列卿纪】
　　王世贞国朝名贤遗墨有邵锐书【弇州续藁】
　　周金
　　周金字子庚号约庵武进人徙南京正徳戊辰进士擢给事中嘉靖时为南京户部尚书善字书有晋人风骨赠太保諡防敏【唐顺之荆川文集】
　　许成名
　　许成名字思仁聊城人正徳辛未进士选庶吉士授编修嘉靖初为礼部左侍郎书初学逸少已沉酣吴兴小变之遒逸飞动甚为海内鉴赏【分省人物考】
　　成名作眞行笔颇简劲然结搆疎而丑【艺苑巵言】
　　韩玉
　　韩玉字廷瑞通许人举于乡拜郯城知县弃官归称寄傲子嗜古诗奇字嘉靖二年七十歳矣尚作蝇头楷字即片纸未见一画茍也【李梦阳空同集】
　　徐江山
　　徐江山字六桥钱塘人正徳辛未进士官尚寳卿工眞草法世宗爱其书御制诗文必命江山书之【杭州志】
　　许宗鲁
　　许宗鲁字伯诚咸宁人正徳丁丑进士选庶吉士嘉靖中为右佥都御史终太常少卿以善书名海内【王庭咸宁县志】
　　宗鲁书有圣教遗意【艺苑巵言】
　　徐献忠
　　徐献忠字伯臣号长谷华亭人徙居吴兴嘉靖乙酉举于乡知奉化县谢政归葺旧庐治梅圃读书其中眞草书法蘓赵【松江志】
　　伯臣本非当家用笔圉圉而时吐钟意【王世贞三吴楷法跋】
