<!-- { "loadSidebar": true } -->
　　谢安字安石【见书家传】尚从弟也封建昌郡公赠太傅【晋书夲】王献之谢安石皆善画不以画行然胜于画行者或什伯倍蓰也【李日华紫桃轩又缀】
　　王蒙
　　王蒙字仲祖【见书家】晋阳人放诞不覊书比庾翼丹青甚妙【厯代名画记】
　　蒙常往驴肆家画轜车自云我嗜酒好肉善画但人有饮食美酒精绢我何不往也【中兴书】
　　康昕
　　康昕字君明【见书家传】画又为妙絶孙畅之云胜杨恵有五兽圗于代【厯代名画记】
　　顾恺之
　　顾恺之字长康【张懐瓘云小名虎头】晋陵无锡人也博学有才气尤善丹青圗冩特妙谢安深重之以为有苍生以来未之有也恺之每画人成或数年不目睛人问其故荅曰四体妍蚩夲无阙少【阙少二字世説新语作关】于妙防传神写照正在阿堵中尝恱一隣女廼圗形于壁以棘针钉其心女遂患心痛去针而愈恺之每重嵇康四言诗因为之圗恒云手挥五弦易目送归鸿难每写起人形妙絶于时尝圗裴楷象頬上加三毛观者觉神明殊胜【世说胜下有未安时三字】又为谢鲲象在石岩里云此子宜置丘壑中欲圗殷仲堪有目病固辞恺之曰明府正为眼尔若明瞳子飞白拂上使如轻云之蔽月岂不羙乎恺之尝以一防画糊题其前寄桓发防后窃取画而缄闭如旧以还之绐云未开恺之直云妙画通灵变化而去亦犹人之登仙了无怪色故俗恺之有三絶才絶画絶痴絶义熙初为散骑常侍【晋书夲传】
　　兴宁中瓦官寺初置僧众设防请朝贤鸣刹注防其时士大夫莫有过十万者既至长康直打刹注百万长康素贫众以为大言后寺众请勾疏长康曰宜备一壁遂闭户往来一月余日所画维摩诘一躯工毕将欲眸子乃谓寺僧曰第一日观者请施十万第二日可五万第三日可任例责施及开户光照一寺施者填咽俄而得百万钱【厯代名画记】
　　恺之尝画中兴帝相列像妙絶一时着魏晋名臣画赞评量甚多又有论画一篇皆摸写要法有异兽古人圗桓温像桓像苏门先生像中朝名士圗谢安像阿谷处女扇画招隠鵞鹄圗笋圗王安期像列女仙【白麻纸】三狮子晋帝相列像阮修像阮咸像十一头狮子【白麻纸】司马宣王像【一素一纸】刘牢之像虎豹杂鸷鸟图庐山防圗水府圗司马宣王并魏二太子像鳬鴈水鸟圗列仙画木鴈圗三天女圗行三龙圗绢六幅图山水古贤荣启期夫子沅湘并水鸟屏风桂阳王羙人圗荡舟圗七贤陈思王诗并传于后代【同上】
　　顾公运思精微襟灵莫测虽寄迹翰墨其神气飘然在烟霄之上不可以圗画间求象人之羙张得其肉陆得其骨顾得其神神妙无方以顾为最【张懐瓘画断】顾恺之师于卫协【厯代名画记】
　　史道硕
　　史道硕兄弟四人并善画道硕工人马及鵞【述画记】道硕古贤圗金谷圗鵞圗牛圗七贤圗七命圗蜀都赋圗三马圗八骏圗服乗箴圗酒徳颂圗琴赋圗嵇中散诗圗田家十月圗马图王骏戈船圗梵僧圗燕人送荆轲圗并传于代【厯代名画记】
　　江陵龙寛寺剡中夲纪寺皆有史道硕画【裴孝源贞观公私画史】
　　夏侯瞻
　　夏侯瞻气韵不足精密有余擅名当代事非虚羙【古画品録】瞻有郢匠圗髙士圗倕山圗椘人祠神圗于代【厯代名画记】
　　范宣
　　范宣字宣子陈留人也少尚隠遁博综羣书徴并不就谯国戴逵等皆闻风宗仰自逺而至【晋书夲传】
　　戴安道从就范宣学视范所为范读书亦读书范抄书亦抄书唯独好画范以为无用不冝劳思扵此戴乃画南都赋圗范防毕咨嗟甚以为有益始重画【世说新语】戴逵师于范宣荀卫之后范宣第一【厯代名画记】
　　戴逵
　　戴逵字安道谯国人也【见书家传】鼔琴工书画其余巧艺靡不毕综【晋书夲传】
　　逵善圗画穷巧丹青【续晋阳秋】
　　安道年十余嵗在瓦官寺画王长史见之曰此童非徒画亦终当致名【世说新语】
　　安道中年画行像甚精妙庾道季防之语戴云神明太俗由卿世情未尽戴云唯务光当免卿此语耳【同上】逵画有阿谷处女圗孙绰髙士圗畨人弄猿画濠梁圗董威辇诗圗孔子弟子圗金人铭三马伯乐圗三牛圗尚子平白画嵇阮像嵇阮十九首诗圗五天罗汉圗名马圗渔父圗狮子圗吴中溪山邑居圗杜征南人物圗并传前代【厯代名画记】
　　逵又善铸佛像及雕刻【宋书戴颙传云自汉世始有佛像形制未工逵特善其事】曽造无量夀木像髙丈六并菩萨潜坐帷中密听众论褒贬輙加详研积思三年刻像乃成迎至山隂灵寳寺郄超观而礼之撮香誓告既而手中香勃然烟上极目云际【刘义庆冥验记】
　　戴勃
　　戴勃逵长子有父风义熙初以散骑常侍徴不起寻卒【晋书戴逵传】
　　戴勃山水胜顾【述画记】
　　勃有曺长儒像三马圗九州名山圗秦皇东游圗朝阳谷神圗风云水月圗并传于前代【厯代名画记】
　　谢岩　曺龙　丁逺　杨惠　江思逺
　　谢岩曺龙丁逺杨惠江思逺已上五人并见孙畅之画记思逺陈留圉人有孝行髙节征西将军庾亮请为儒林参军其他辟召皆不就【厯代名画记】
　　葛洪第三子
　　葛洪第三子【失其名】大歴初钟陵客崔希真见一老人避雪门下请入见其非常敬之崔入宅老父于帏幄前素上如有所圗瞬息罢少顷已去视幄中得圗有三人二树一白鹿一药笈皆非常意所及后将问茅山李含光曰此葛洪第三子所画也【原化记】
　　释惠逺
　　释惠逺姓贾氏鴈门楼烦人幼好学博综六经尤善荘老太元六年至庐山立精舎号东林着庐山集【莲社髙贤传】逺公画江淮名山圗画谱寳鉴竟不知逺公善画也逺公画工诗又注诗经【杨慎丹铅録】
　　后凉
　　徐麟
　　徐麟【后凉人】周密云郭北山藏山水一轴甚古上有五小字后凉徐麟笔画谱中未闻其名也【云烟过眼録】
　　宋
　　陆探微
　　陆探微吴人也【见南史伏曼容何戢等】宋明帝时常在侍从丹青之妙最推工者有宋孝武像宋明帝像孝武功臣竹林像豫章王像严龙像宋元微像羊保像宋景和像蝉雀圗建安山阳王像巴陵王像江陵王像江夏王像建平王像江智渊像王恱像王粹像王嗣像阮佃夫像勲臣像孙髙丽像一人像勲贤像沈庆之像顾庆之像栁元景像王道隆像王翼之像沈昙庆醉像范恵景母子像髙丽赭白马像阿难维摩圗鸂圗王荣像朱异像麻超之徐僧寳像十一人圗五白马圗刘亮騧马圗猕猴圗齐髙帝像孔子像十弟子像宋元微像【二见】钟期圗荣启期孔顔圗竟陵王像殷洪像任侯伯像释僧防像徐爰李献王凯像孙夐着髙丽衣圗刘硕钱灵度像徐爰【二见】周饰之像谢超宗像宋桂阳王宠姬像刘牢之板像王献之板像天安寺惠明板像捣衣圗施脩林摇锡像江智渊【二见】刘季之像太宰像灵基寺瑾统像蔡姬荡舟圗诗新台圗鬭鸭圗萧史圗叙梦赋圗服乗箴圗并传于代【厯代名画记】
　　伏曼容羙风采宋明帝恒以方嵇叔夜使吴人陆探微画叔夜像以赐之【南史伏曼容传】
　　浙西甘露寺内有陆探微菩萨在殿后面【厯代名画记】陆公参灵酌妙动与神防笔迹劲利如锥刀焉秀骨清像似觉生动令人懔懔若对神明【画断】
　　陆探微画人物极其妙絶至扵山水草木麤成而已【唐朝名画録序】
　　陆探微作一笔画连绵不断【厯代名画记】
　　画有六法自古鲜足之至探微得法为备穷理尽性事絶言象包前孕后古今独立【宣和画谱】
　　陆绥
　　陆绥探微子体运遒举风采飘然一一拂动笔皆竒传世盖少希见卷轴故为寳也【古画品録】
　　近代陆绥足称画圣【庾元威论书】
　　绥有朝臣像王晏萧寅像周盘龙麻纸画立释迦传扵世【厯代名画记】
　　绥麻纸释迦像为时所珍盖麻纸缓肤饮墨不受推笔亦丹青家所难【宣和画谱】
　　陆肃
　　陆肃绥之弟早借庭训虽复所得不多犹有名家之法【姚最续画品】
　　探微子绥肃并师于父【厯代名画记】
　　顾寳光【一作先】
　　顾寳光吴郡吴人【张彦逺云善书画见书家传】大明中为尚书水部郎【南史顾琛传】
　　寳光善画全法陆探微【王鏊姑蘓志】
　　寳光有射雉圗豫章王像泰始名臣圗宋竟陵王像瑾公像鸂圗张兴像泰始勲臣像王翼之像勲贤像褚渊衣架【衣架公私画史作袁粲】圗天竺僧麻纸画洛中车马圗鬪鸡圗越中风俗圗并传于世【厯代名画记】
　　袁倩【一作蒨】
　　袁倩比方陆氏最为髙逸象人之妙亚羙前脩【古画品録】袁倩有徐令麻纸豫章王像张畅等像王抗棊圗防献圗正声伎圗御临轩圗朝臣十二人圗吴楚夜蹋歌圗豫章王宴賔圗天女白画东晋髙僧白画二龙圗貎三人像【不题名字并冠武弁有太清年月】并行扵世又维摩诘变一卷百有余事运思髙妙六法备呈置位无差若神灵感防精光指顾瞻仰威容使顾陆知慙张阎骇叹又有苍梧圗传于前代【厯代名画记】
　　袁倩师于陆探微【同上】
　　袁质
　　袁质倩之子风神俊爽不坠家声曽见荘周木鴈圗卞和抱璞圗笔势劲健继父之羙【续画品】
　　倩子质师于父【厯代名】画记
　　顾景秀
　　顾景秀宋武帝时画手也在陆探微之先居武帝左右有宋文帝像宋谢鲲兄弟四人像晋中兴帝相像王献之竹圗刘牢之小儿圗鸂圗王孙绰像蝉雀麻纸圗鹦鹉画扇杂竹様懐香圗孙公命将圗名臣圗刺虎圗小儿戯鵞圗【或云是画昭明太子】王谢诸贤圗陆机诗圗并传于代【厯代名画记】
　　宋孝武赐何戢蝉雀扇善画者顾景秀所画时吴郡陆探微顾彦先【厯代名画记作顾寳光】皆画叹其巧絶【南史何戢传】
　　王微
　　王微字景琅邪临沂人【见书家传】少好学无不通覧书画兼解音律医方隂阳术数微荅何偃书云吾性知画缋盖亦鸣鹄识夜之机盘纡纠纷咸记心目故兼山水之爱一往迹求皆彷像也微常住门屋一间寻书玩古如此者十余年【宋书夲传】
　　微作叙画一篇【王微别】
　　宗炳王微皆拟迹巣由放情丘壑各有画序意逺迹髙不知画者难可与论【厯代名画记】
　　宗炳
　　宗炳字少文南阳涅阳人也妙善琴书圗画精扵言理每逰山水往輙忘归元嘉中频徴并不应凡所游履皆圗之于室谓之抚琴动操欲令众山皆响【南史夲传】宗炳造画瑞应圗千古卓絶【庾元威论书】
　　宗公髙士飘然物外情不可以俗画传其意防有嵇中散白画孔子弟子像狮子击象圗颍川先贤圗永嘉邑屋圗周【一作问】礼圗惠持师像并传于代凡七夲【厯代名画记】蘓轼书宗少文一笔画诗云宛转回纹锦萦盈连理花何湏郭忠恕匹素画缫车【东坡集】
　　戴颙
　　戴颙字仲若谯郡铚人也【见书家传】父逵兄勃并隠遯有髙名征并不就逵善铸佛像颙亦参焉宋世子铸丈六铜像于瓦官寺既成面恨瘦工人不治乃迎颙看之颙曰非面瘦乃臂胛肥耳既错【一作铝】减臂胛瘦患即除无不叹服焉【宋书本】
　　汉时佛像形制古朴后晋明帝卫协未尽其妙戴氏父子皆善丹青又崇释氏范金赋采动有楷模【厯代名画记】
　　谢灵运
