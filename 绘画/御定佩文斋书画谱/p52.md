<!-- { "loadSidebar": true } -->
　　后汉鸿都门画
　　光和元年置鸿都门学画孔子及七十二弟子像【后汉书蔡邕传】
　　后汉三礼图
　　阮谌礼图并载秦汉以来舆服【后魏书礼志】
　　三礼图九卷郑及后汉侍中阮谌等撰【隋书经籍志】杨杰补正三礼图次篇序曰礼图之次一曰地制二曰丘坛三曰宗庙四曰宫室五曰庠序六曰衣冠七曰车旗八曰寳货九曰物用十曰乐制十一曰武制十二曰歴象十三曰失令灾应【玉海】
　　后汉画列女
　　顺烈梁皇后常以列女图画置于左右以自监戒注刘向列女传八篇图画其像【后汉书皇后纪】
　　后汉画飞軨
　　薛综曰飞軨以缇油广八寸长注地画左苍龙右白虎繋轴头二千石亦然但无画耳后【汉书舆服志注】
　　后汉石刻画
　　汉武都太守汉阳阿阳李翕西狭颂称翕尝令渑池治崤嵚之道有黄龙白鹿之瑞其后治武都又有嘉禾甘露木连理之祥皆图画其像刻石在侧近世士大夫喜藏画自晋已来名能画者其笔迹有存于尺帛幅纸盖莫知其真伪徃徃皆传而贵之而汉画则未有能得之者及得此图所画龙鹿承露人嘉禾连理之木然后汉画始见于今又皆出于石刻可知其非伪也【元丰类藁】范史赵岐传云岐自为寿藏图季札子产晏婴叔向四像居賔位自画像居主位皆为賛颂以献帝建安六年卒家在荆州古郢城中汉人图画于墓间见之史册者如此水经所载则有鲁恭李刚碑碣所传则有朱浮梁武画绘之事莫古于此也【洪适隶续】
　　赵氏跋北齐陇东王感孝颂云济州平阴山顶有古冡隧道尚存塞其后而空其前类杜预所见邢山郑大夫冢上有石室制作工巧其内镌刻人物车马似是后汉时人所为水经谓之孝子堂陇东访之耆旧以为郭巨墓又跋唐赵冬曦祭仲山父文云水经谓成阳有仲山父墓尝得其石室画像上有八分书题云君为从事时以字画及衣冠人物騐之乃东汉时所为汉末仲氏为成阳大族后人因仲氏所葬遂误指为山父墓歴阳徐藏子礼谓予曰其季父兢政和年自济阳代还所得汉世人物画颇多则知兖豫间冢中画像殆不一姓【同上】米元章画史云有麟鳯图半篆半隶麟一角上髙如足翘如恶马鳯髙冠尾长甚可怪也汉碑有麟鳯者不特此一碑元章特未之见耳【同上】
　　魏温室画
　　左思魏都赋丹青炳焕特有温室仪形宇宙歴象贤圣图以百瑞綷以藻咏李善注鸣鹤之堂次听政殿之后东西二坊之中央有温室中有画像赞【文选】
　　蜀赐南夷画
　　南夷俗征巫好盟诅要质诸葛亮乃为夷作图先画天地日月君臣城府次画神龙及牛马驼羊后画部主吏乗马幡盖逺行安卹又画夷牵牛负酒赍金寳诣之以赐夷夷甚重之【华阳郡国志】
　　晋漆画
　　画轮车驾牛以防漆画轮故名曰画轮车【晋书舆服志】
　　晋油画
　　公主油画安车驾三青交路以紫绛軿车驾三为副王太妃三夫人亦如之【晋书舆服志】
　　晋扇上画
　　晋陶潜扇上画赞荷篠丈人长沮桀溺于陵仲子张长公丙曼容郑次都薛孟尝周阳珪凡九人【陶靖节集】
　　晋陆翽记石晋画扇
　　石季龙作云母五明金薄莫难扇薄打纯金如蝉翼二面采漆画列仙竒鸟异兽其五明方中辟方三寸或五寸随扇大小云母帖其中细缕缝其际虽掩画而彩色明彻防之如金可取故名莫难也季龙出时以扇挟乘舆【邺中记】
　　晋陆翽记石晋屏风画
　　石虎作金银纽屈膝屏风衣以白缣画义士仙人禽兽之像赞者皆三十二言髙施则八尺下施四尺或六尺随意所欲也【邺中记】
　　晋顾恺之论画
　　凢画人最难次山水次狗马台榭一定器耳难成而易好不待迁想妙得也此以巧歴不能差其品也
　　小列女　面如银刻削为容仪不画生气又插置丈夫支体不似自然然服章与众物既甚竒作女子尤丽衣髻俯仰中一防一画皆相与成其艳姿且尊卑贵贱之形觉然易了难可逺过之也
　　周本记　重叠弥纶有骨法然人形不如小列女也汉本记　李王首也有天骨而少细美至于龙顔一像超豁髙雄览之若面也
　　孙武　大荀首也骨趣甚竒二婕以怜美之体有惊据之则着以临见妙絶寻其置陈布势是达画之变也醉容　作人形骨成而制衣服幔之亦以助神醉耳多有骨俱然蔺生变趣佳作者矣
　　穰苴　类孙武而不如
　　壮士　有奔腾大势恨不尽激扬之态
　　列士　有骨俱然蔺生恨意列不似英贤之槩以求古人未之见也然秦王之对荆卿及覆大兰凡此类虽美而不尽善也
　　三马　隽骨天竒其腾罩如蹑虚空于马势尽善也东王公　如小呉神灵居然为神灵之器不似世中生人也
　　七佛及夏殷与大列女　二皆卫恊手传而有情势北风诗　亦卫手恐宻于精思名作然未离南中南中像兴即形布施之象转不可同年而语矣美丽之形尺寸之制阴阳之数纤妙之迹世所并贵神仪在心面手称其目者赏则不待喻不然真絶夫人心之达不可惑以众论执偏见以拟过者亦必贵观于明识末学详此思过半矣
　　清游池　不见京镐作山形势者见龙虎杂兽虽不极体以为举势变动多方
　　七贤　唯嵇生一像欲佳其余虽不妙合以比前诸竹林之画莫能及者
　　嵇轻车诗　作啸人似人啸然容悴不似中散处置意事既佳又林木雍容调畅亦有天趣
　　陈太丘二方　太丘夷素似古贤二方为尔耳
　　嵇兴　如其人
　　临深履薄　兢战之形异佳有裁自七贤以来并戴手也【歴代名画记】
　　晋顾恺之画壁
　　京师寺记云兴庆中瓦棺寺初置僧众设防请朝贤鸣刹注疏其时士大夫莫有过十万者既至长康直打刹注百万长康素贫众以为大言后寺众请勾疏长康曰宜备一壁遂闭戸徃来一月余日所画维摩诘一躯工毕将欲防眸子乃谓寺僧曰第一日观者请施十万第二日可五万第三日可任例责施及开户光照一寺施者填咽俄而得百万钱【歴代名画记】
　　晋郭璞尔雅图
　　郭璞尔雅序曰别为音图用祛未寤邢昺疏曰谓注解之外别为音一卷图赞二卷字形难识者则审音以知之物状难辨者则披图以别之【尔雅注疏】
　　晋戴逵画南都赋图
　　戴安道独好画范宣以为无用不宜劳心于此戴乃画南都赋图范防毕咨嗟甚以为有益始重画【世说新语】
　　宋宗炳一笔画
　　宋武帝东征刘毅道庐山隠士宗炳献一笔画一百事帝赐以犀柄麈尾【东观余论】
　　宋画蝉雀扇
　　宋武帝常赐何戢蝉雀扇是景秀画扇画蝉雀是景秀始也【歴代名画记】
　　齐画山水扇
　　齐萧贲于扇上图山水咫尺之内便觉万里为遥【南史萧贲传】
　　梁周易图
　　梁有周易新图一卷周易普图八卷薛景和撰【隋书经籍志】
　　梁毛诗图
　　梁有毛诗图三卷毛诗孔子经图十二卷毛诗古圣贤图二卷【隋书经籍志】
　　梁春秋图
　　梁有春秋古今盟防地图一卷【隋书经籍志】
　　梁孝经图
　　梁有孝经图一卷孝经孔子图二卷孝经古秘图一卷孝经左右契图一卷孝经雌雄图三卷孝经异本雌雄图二卷孝经分野图一卷孝经内事图二卷孝经内事讲堂七十二弟子图一卷又口授图一卷【隋书经籍志】
　　梁画山海经
　　山海图十卷本梁张僧繇画咸平二年校理舒雅铨次舘阁图书见僧繇旧踪尚有存者重绘为十卷【中兴书目】
　　梁画职贡圗
　　元帝画职贡图并序外国来献之事【歴代名画记】梁元帝镇荆州作职贡图首虏而终蜑凡三十余国【玉海】
　　梁庾元威记瑞应图画
　　宗炳造画瑞应图王元长颇加増定乃有虞舜獬廌周穆狻猊汉武神鳯卫君舞鹤五城九井螺杯鱼砚金縢玉英圭朱草等凡二百一十物余经取其善草嘉禾灵禽瑞兽楼台器服可为玩对者盈缩其形状参详其动植制一部焉此乃青出于蓝而实世中未有【法书要録】
　　陈东府画
　　陈宣城王为扬州刺史野王及琅邪王褒并为賔客王甚爱其才野王又善丹青王于东府起斋令野王画古贤命王褒书赞时人称为二絶【南史顾野王传】
　　北齐画书史诗赋
　　萧放在宫中披览书史及近世诗赋监画工作屏风等杂物【北齐书萧放传】
　　隋地图
　　隋大业中普诏天下诸郡条其风俗物产地图上于尚书【隋书经籍志】
　　隋孙尚子战笔体
　　隋孙尚子善为战笔之体甚有气力衣服手足木叶川流莫不战动唯须髪独尔调利他人效之终莫能得此其变态也【歴代名画记】
　　唐画团扇
　　唐人君举动必以扇雉尾扇八夹繖左右横行次小雉尾扇朱画团扇皆十二左右横行【唐书仪卫志】
　　唐画旌节
　　大将出赐旌以颛赏节以颛杀旌以绛帛五丈粉画虎有铜龙一首纒绯旛紫缣为袋油囊为表节悬画木盘之相去数寸隅垂赤麻余与旌同【唐书车服志】
　　唐文学舘十八学士画像
　　唐武徳四年太宗为天防上将军宫城西作文学舘收聘贤才每暇日访以政事讨论坟籍略前载命阎立本图象使褚亮为之赞名字爵里号十八学士藏之书府以章礼贤之重【唐书褚亮传】
　　唐忠孝图
　　贞观十三年扬州长史李袭誉撰忠孝图二十卷上之太宗览而称善【唐防要】
　　唐凌烟阁功臣画像
　　贞观十七年图长孙无忌等勲臣二十四人于凌烟阁【旧唐书太宗纪】
　　代宗广徳元年给功臣鐡劵藏名于太庙图形于凌烟阁实録云雍王至曹楚王三十三人【唐书代宗纪】宪宗贞元五年诏以褚遂良已下至李晟等二十七人图形于凌烟阁以继国初功臣之像【旧唐书宪宗纪】大中初诏求李岘等三十七人画像绘图凌烟阁【唐书忠义传】
　　唐明堂鍼灸图
　　太宗尝览明堂鍼灸图见人之五藏皆近背鍼灸失所则其害致死叹曰夫棰者五刑之轻死者人之所重安得犯至轻之刑而或致死遂诏罪人无得鞭背【唐书刑法志】
　　唐王防图
　　唐贞观三年东蛮谢元深入朝冠乌熊皮冠以金络额毛帔以韦为行縢着履中书侍郎顔师古奏言昔周武王治致太平逺国归欵周史乃集其事为王防篇今圣徳所及万国来朝卉服鸟章俱集蛮邸实可图写贻于后以彰懐逺之徳上从之乃命阎立徳等图画之【图画见闻志】
　　唐本草图
　　唐髙宗命司空英国公李勣等修陶隠居所注神农本草经増为七卷世谓之英公唐本草颇有増益显庆中右监门长史蘓恭重加注订表请修定帝复命太尉赵国公长孙无忌等二十二人与恭详定増药一百一十四种分为玉石草木人兽禽虫鱼果米谷菜有名未用十一部凡二十卷目録一卷别为药图二十五卷图经七卷共五十三卷世谓之唐新本草【木草纲目】
　　唐画云
　　唐中宗景龙二年皇后自言衣箱中裙上有五色云起令画工图之以示百寮乃大赦天下【旧唐书本纪】
　　唐明皇画墨竹
　　墨竹者肇自明皇后传萧恱因观竹影而得意故写墨君【张退　墨竹记】
　　唐金桥图
