<!-- { "loadSidebar": true } -->
　　山田　　　　　　　　　马逺观梅
　　观瀑　　　　　　　　　松下挥翰
　　赵千里水阁纳凉　　　　髙阁观潮
　　寒山拾得　　　　　　　金谷园
　　柳州　　　　　　　　　阎次平小景
　　松溪别业　　　　　　　李嵩内苑圗
　　采莲圗　　　　　　　　松下鼓琴
　　松间醉卧　　　　　　　霞岭扁舟
　　风雨泊舟　　　　　　　柳隂放棹
　　刘阮天台　　　　　　　髙阁燕思
　　雪阁诸幅【后二幅空绣滕王阁景填以王子安诗序其一亦是阁景所绣字细若螡睫书品精工之极】
　　宋人杂花鸟册共二十八幅竹鹤一松一鹿一梅月双雉一桃花游蜂一梅竹幽鸟三梅竹双鸟双榴幽鸟一白头冬青一梅花小鸟一杏花白练一碧桃瓦雀一枇杷青鸟一翠禽香柑一白榴小鸟一来禽黄一芦渚九鹭一游蜂墨蕙一鹌鹑二枯柳一雪滩鹡鸰之在雪树者一苍鵞在梅花下而理羽者一浴一鱼虎立莲房者一立枯荷者一其渲染生色穷态极变与真宰争胜豪楮间往往能夺之惜少题款所可辨者赵昌马逺吴伯毛和吴珪及宗室彞斋孟坚而已【瑚网】
　　明王世懋澹圃画品
　　阎立本五星二十八宿粉本【牛星作牛女星作羊千古灵匹一旦兴尽】周昉捣衣圗【一杵用两女子捣】　　李公麟兰亭圗
　　赵大年香山九老卷　　　林静痩马圗
　　李唐三生圗【作牛背牧童李源欠身揖之又一卷作船子人相对孕妇锦裆罂汲与前合】
　　马麟梅花卷　　　　　　宋人画虎【刘念南物】
　　元人羣真圗　　　　　　钱舜举靖节莲社诸圗
　　王渊若水花鸟　　　　　徐幼文狮子林圗
　　沈启南大石山聨句圗卷【李贞伯书吴文定张子静史明古聮句杨君谦诸题】
　　石田梅雪卷　　　　　　庐山圗
　　文太史云山卷　　　　　小景画册【授其徒朱子朗】
　　唐子畏倦绣圗　　　　　白阳山人水墨画卷仇实父洛神圗【文征仲书赋】　　钱叔寳写夏山欲雨李郡摹明皇幸蜀圗　　　张懋贤临文待诏画册王齐翰作陆羽煎茶圗　　吹云圗【沾湿绢素缀轻粉纵口吹之成云】
　　李营丘秋晚圗　　　　　李龙眠狂僧圗卷
　　宋徽宗生翎毛圗　　　　六石圗【玲珑古雅不用皴法以水墨生晕】赵千里春郊走马卷　　　王晋卿雪霁羣鸦圗
　　马和之春霄鹤唳　　　　秋空隼举
　　马逺探梅圗　　　　　　又梅花册二十六幅赵子昂落花游鱼圗　　　鹊华秋色卷【山头着青绿全学王摩诘】盛子昭云深处又雪景　　倪云林山水轴
　　王叔明天真道人圗　　　阜斋圗卷【二幅一背一向学右丞营丘】黄鹤山樵花溪渔隐　　　王孟端梧竹一幅【瑚网】
　　明何良俊书画铭心録
　　张双鹤家观
　　王叔眀桃花书屋纸画作浅绛色此幅尤妙余所阅叔眀画甚多当以此幅为第一水墨二幅其一故山归隐为顾谨中作者张双鹤言黄西池谓此二幅絶好余又索观山头颇板墨气亦不佳恐是临本纵真亦不为妙倪云林着色山水妙倪云林与王叔明合作一幅伪本吴仲圭纸画山水一幅坡池作松树二株中有流泉初见甚有神韵后西池本余借至馆中细阅山顶矾头但作方块真仲圭绢画山水四幅是日不曽出观余旧时常常见之当是梅道人最得意者但张老托传墨峰临摹三四本以乱真余忆真本绢色不甚黄水白者作淡墨者是
　　吴仲圭纸上竹石四幅旧是胡仰山家物是日亦不出观余旧见之亦是仲圭合作者又旧见仲圭一小幅亦佳
　　黄大痴小幅简笔一幅极老硬是日亦不曽出观余常记之余大痴皆平平
　　马文璧纸画二幅一有陶南村甚妙一幅作雨皴布景亦甚竒近买张春江家者
　　夏彦吉着色花题识甚多甚佳
　　戴文进绢画秋景大幅着色者甚妙云冬景甚佳未见张子祖在北京京静庵作四幅夏春分与其兄已失去盛子昭绢画大单条妙上有一长诗忘其名
　　沈石田学黄大痴一大幅精妙
　　张双鹤家余尝记其有三卷甚好是日亦不出观蔡忠画三幅前一幅伪后二幅佳
　　周昉画调莺美人佳
　　张州崖都宪家观
　　李龙眠画天闲五马黄山谷笺题是伪本后数日至吴门袁俊湘处又见伪本与此豪髪不爽
　　赵文敏画时苗留犊圗后书时苗传模本略可观
　　项墨林家观
　　黄子久画卷约有三尺长作水墨平逺
　　竹一卷李息斋一长段顾定之一段倪云林王友石各一段皆佳
　　华补庵家观
　　僧巨然画卷画约长五尺画法甚竒苏州治平寺物也后有元人与匏庵诸公跋尾
　　燕文贵画卷佳
　　巎子山画大士像卷后书心经书法褚河南三龛象记不甚工然意态不凡逸品也
　　王友石山水二长卷甚佳友石画笔甚得古法但用墨水浓颇有俗气此二卷独清脱
　　赵松雪江山萧寺一幅此幅用旧纸作承墨左角下方画三层山每层密密作古木数十章其第三层絶顶林木尽处画一古寺右边稍髙处作逺山数层余观松雪画卷如余家秋原牧马髣髴唐人可谓精絶其次如顾方壶水村圗华东沙秋牧饮马皆佳品若挂幅则仅见此耳盖不但气韵与墨法之妙至于经营模冩自觉迥别诚所谓六法皆备者也
　　赵松雪竹石吴仲圭山水绢画大幅皆平平
　　王叔明画倪云林像作层峦陈木林木下一趺坐神意殊逺诚妙品也其上有顾谨中书讃四句作钟鼎篆王叔明画双竹妙甚
　　倪云林画雅宜山圗是真迹又有二幅皆平平
　　倪云林画寒渚诗意山水是伪本竹石三幅二小芦蓆片佳后一幅伪本绢画一小幅余见云林画晚年师荆关用枯笔焦作斧擘皴极为苍古此幅水墨作麻皮皴全学巨然画法与荆蛮民相类上诗跋一大篇字亦工致当是少年作晚年又一变矣
　　袁谢湖家观
　　唐梁令纉画五星二十八宿真形圗此卷画法亦精工但闻其真迹在昆山一家朱二峰购之进入内府此特摹本耳
　　李伯时画天闲五马圗与明厓公所收一等物耳吴仲圭画渔父圗一长卷临郭熙本妙甚画山水一小卷亦佳
　　李仲賔画墨竹一卷当置在逸品
　　沈石田画水墨山水八段佳临扬补之墨梅一卷妙甚赵文敏竹石一幅画法亦佳
　　王叔明画寒林钟馗僵树色佳但纸太薄耳上题云昔在大都尝见董北苑画寒林钟馗洪武甲子在海上外孙陶振家守歳因想像其意作此一纸
　　画关山行旅长单条上有四言一长诗妙品画淀湖初夏小幅云甚佳未及观
　　倪云林画竹枝与陈维寅者一枝数叶常含雨气自是妙品小竹枝二幅俱佳
　　吴仲圭画水竹山居纸上画中幅灯下阅有神韵沈石田画杏花燕子花叶俱佳学倪云林一单条妙甚余所见石田学倪无过此者
　　刘完庵山水一小幅亦佳【书画铭心録】

　　御定佩文斋书画谱卷九十八
<子部,艺术类,书画之属,御定佩文斋书画谱>
　　钦定四库全书
　　御定佩文斋书画谱目録
　　第九十九卷
　　歴代鉴藏画五
　　眀詹景凤东圗览
　　眀张丑清河书画舫

　　钦定四库全书
　　御定佩文斋书画谱卷九十九
　　歴代鉴藏九
　　画【五】
　　眀詹景凤东圗览
　　画册二部约四十册并是马和之马逺马麟夏圭刘松年李唐李嵩赵千里赵大年诸名人作并极精妙内有团扇便靣二画为李伯时冩西园雅集圗米元章作记字画精妙原朱都督箑庵家物以贻刘子大
　　石勒问道圗一卷黄潜陈绎曾跋以为唐人非也当是赵千里
　　韩干虞人献马圗前有徽宗题字后有赵松雪袁清容康里承防诸名人跋十余家皆真迹本元内臣畴斋物首自跋二十余字今在刘宫保子大家
　　文与可山水一轴黄山谷题跋山谷云文生平山水惟见此
　　文皇幸蜀圗一横轴与予所见汪司马家赵千里本同予以为唐人笔赵千里本殆临此者在韩敬堂家见
　　夏圭春日园居一小卷髙六寸长三尺
　　韩滉説劒圗一卷亦佳但绢素不似唐人作
　　韩滉田家移居圗是真迹在刘宫保子大家
　　歙吴氏开元八相赵承旨跋为徽宗时画
　　易庆之羣猿圗笔墨古雅
　　吴水部牧牛图卷是唐人张翥跋为李唐非也
　　刘子大藏李嵩殿阁一轴绢素极精用意髙古是法唐人
　　董源龙绣交鸣圗无欵识亦无前代名贤题字相传为董源龙绣交鸣圗圗名亦不知所谓用二大绢约阔四尺五六寸髙五尺二三寸在成国
　　国朝周舜臣册二部圗北西厢记合四十余册大得刘松年李唐腕力末有仿范仲山水四册
　　莫廷韩藏郭熙溪山秋霁圗一卷无欵约长八尺髙八寸许后有柯九思诸名人印记
　　廷韩藏小米山水一片有元名人跋然非真迹
　　马逺山水上一逺山用水墨沈成云影廷韩藏
　　姚司谏诏水李成寒林平逺吴水部容宇所翁九龙皆元人摹本然二卷状景并竒
　　职方徽庙青菜是画院中人代作又一卷写翏翏哥踞松枝乃是徽庙自为
　　五代厉归真虎踞圗竒古而雅
　　黄筌写生一长卷着色精雅笔亦秀劲此却不可为眞黄筌良是宋院中人笔
　　卢鸿草堂圗一卷绢画似北宋人却又非李伯时米海岳云山小横幅纯用淡墨沈成了无笔迹眞逸品也又有一小横幅纯用焦墨笔法髙古苍劲
　　李唐春牧图牛欲前行童子力挽之势甚竒内写二大树苍然
　　马和之写桓大司马九锡小横幅有元人跋
　　梁楷虎溪三笑圗是折芦描法
　　子昂风中马竒甚是法唐人戚叩角圗髙古秀雅盖法李公麟而兼唐人之趣本是一小横幅职方乃装潢为一大册旧藏朱箑庵家
　　沈月山写畨人有子昂题跋又见沈月谿写班生教女仅仅能品耳
　　钱舜举霅溪渔隠学唐人青緑而坡脚并涂金
　　陆天游广春山吟赏学董源品在王蒙大痴间
　　易庆之元宵圗眞
　　王晋卿青緑山水师唐人
　　戚仲江潮涌月圗古雅精妙
　　黄大痴寒潭浸月图写逺山近石林木数重并入冲雅之趣
　　梅妃圗赵千里画
　　郭熙写雪溪山一小册流动古雅入神
　　马逺小长条山水有杨妹子题又有逺纨扇写桂花皆眞又有莲湖放舟圗竹鹤圗皆灯市见
　　马一卷中作二马傍作二大树牧马官二是唐人笔大类韩干鬻者乃妄题为松雪
　　徽庙荔枝杂鸟三防在吴氏鸟睛俱用黒漆
　　扬补之梅竹用墨用笔皆雅亦吴氏
　　徽庙雉鸡在刘子大家
　　马文璧画一片为晴岚秋渉圗法黄大痴在歙吴氏今归吴水部
　　王摩诘山隂圗一卷后有米元章与宋元诸贤题跋旧在吾歙临河程氏今闻鬻于河南吾郡汪司马伯玉曽见语予今闻此卷归云间董翰林思白
　　顾长康洛神赋张瑄璇玑圗予尝见国朝杜堇唐寅并有是圗悉分为四唐本旧为同邑吴伯生藏后以赠闽客杜本为同年汪比部瞻之世藏后以赠燕客顾本今在职方文甫
　　职方藏刘松年西园雅集圗物悉仿龙眠居士居士圗髙不满八寸长不满六尺松年则髙一尺五寸长丈余人物服色形容坐立一如伯时后有王叔眀马文璧沈民则三跋
　　刘子大唐棣子华秋山饯别图是纸画古雅布法唐人出入黄子久吾邑汪氏有子华绢大幅靖节抚孤松浅绛青緑全法赵承防
