<!-- { "loadSidebar": true } -->
　　铭二字按周憬功勲铭鸿字工作匕疑此作工旅鬲【考古图】
　　诸旅鬲
　　右铭曰诸旅作尊鬲子子孙孙永寳用下有一敕字得非君所赐而着其敕命邪【钟鼎款识】
　　南宫鬲
　　铭十二字与周仲父鬲相似其为周物无疑【绍兴古器评】
　　周□鬲
　　铭十三字是器不著名氏但纪嵗月设饰无华藻唯作直纹上下通贯而已制作纯古有商之余风焉【绍兴古器评】
　　杜嬬铺
　　右得于京师铭十字按公食大夫礼大羮清不和实于鋀鋀文从金即金豆也此器从金从甫其形制似豆而卑以为簠则非其类以为豆则不名铺古无是器皆不可考【考古图】
　　史孙槃
　　铭云史孙□作槃而□则未详其音槃作○者象形篆也犹之槃圆则水圆耳【钟鼎款识】
　　鲁正叔槃
　　铭曰鲁正叔之穸作槃其御口子子孙孙永夀用之【钟鼎款识】
　　邛仲槃
　　邛仲之孙伯琖又作饙盦与此铭合字画各为一体皆奇古可爱【钟鼎款识】
　　齐侯槃二
　　右二铭字画稍异而文则同皆云齐侯作楚姬寳槃与齐侯匜名识相类【钟鼎款识】
　　冀师槃
　　铭云冀师季移用其吉金自作寳槃字画奇古文词典雅【钟鼎款识】
　　宋穆公孙盘
　　元祐间临淄县民于齐故城得数器此其一也赵元考内翰家验其文盖送女器【钟鼎款识】
　　季姜盂
　　铭十有五字曰伯索史作季姜寳盂其万年子孙永用【考古图】
　　邛仲盦
　　右二铭形器虽不同皆云卭仲之孙伯琖自作饙盦【钟鼎款识】
　　凤栖铎
　　右铭一字作凤栖木之状【钟鼎款识】
　　平陆戈
　　右戈铭曰平陆【钟鼎款识】
　　临淄防
　　或得防于临淄故城铭曰阙书文犹为科斗【广川书跋】
　　镇岳劒
　　周昭王瑕在位五十一年以二年嵗次壬午铸五劒各投五岳铭曰镇岳尚方古文篆书长五尺【刀劒录】
　　骏大劒
　　简王夷在位十四年以元年嵗次癸酉铸一劒长三尺铭曰骏大篆书【刀劒录】
　　景王钱
　　景王患钱轻更铸大钱文曰寳货【汉书食货志】
　　沂州银刀
　　王公和学士罢沂州得银刀一有齐大公杏九字九字中阙不相属刀上又有隐起圜形疑是九府圜法也【泉志】
　　西王母镜
　　铭六句各七字篆法精工【墨林快事】
　　古钟铭　古铎铭
　　古钟铭五十二字藏宗室仲爰家象形书不可尽识以其书竒古故列于诸器铭之首后又得一钟铭文正同一铎铭字画亦相类【金石录】
　　古景钟铭
　　御府藏大钟不知其出何时铭曰景钟其下刻识皆灭没不可辨【广川书跋】
　　古伯彞
　　古伯彞正如一青色碧可汤仲谋云余至顺壬申见南康总管赵伯昂所收古伯彞盖色光莹如漆内有文曰古伯彞【云烟过眼录】
　　古敦铭
　　藏宗室仲爰家铭文凡二百余字余所录诸器铭文字之多无逾此者【金石录】
　　古车敦铭
　　其文曰作旅车敦莫详其义【金石録】
　　古盘铭
　　古盘铭得之河南巩氏其铭为举盖而进之此其义也朴质不饰有足以承此殆古之匜盘【广川书跋】
　　古爵铭
　　大观中潍之昌乐丹水防圯得此爵及一觚【金石录】
　　古鎗铭
　　田仲方得古铜器于白马河防其识曰互□考之古字当读为亚鎗【广川书跋】
　　古铁印铭
　　琅邪王溥穿井得铁印铭曰佣力得富钱至亿庾一土三田军门主簿【王子年拾遗记】
　　秦
　　秦钟
　　是器字画皆作鸾鹄蛟螭之形颇类周蛟篆钟铭多有不可辨识角比周制短而无旋且无钲鼔枚篆之饰形制若铎而絶小尔雅谓大钟曰镛中曰剽小曰栈此钟岂栈之属欤【绍兴古器评】
　　秦权
　　今世人家所藏秦权至多铭文悉同集古録载文同家有二铭其一乃铜镮上有铭循环刻之亦权也古权亦有与今称锤相似者形制不一【金石录】
　　秦度量
　　文同游长安买得二物其上刻二铭其一乃铜锾其上有铭循环刻之乃前一铭也其一乃铜方版可三四寸许所刻乃后一铭也后又于陆经家得一铜版所刻与前一铭同【集古录】
　　秦劒
　　秦昭王稷在位五十二年以元年嵗次丙午铸一劒长三尺铭曰诫大篆书【刀劒録】
　　秦半两钱
　　秦兼天下铜钱质如周钱文曰半两重如其文【汉书食货志】
　　汉
　　周阳家钟
　　藏欧阳公家铭曰周阳家金钟汉器亦有周阳侯瓯盖一时器也【钟鼎款识】
　　食鼎
　　汉孝景帝铸一鼎名曰食鼎中元六年造其文曰五熟是滋君王膳之小篆书【虞荔鼎录】
　　武帝鼎
　　武帝登防山铸一鼎髙四尺铜银为之其形如瓮有三足太始四年造其文曰登于泰山万夀无疆四海寜谧神鼎传芳大篆书【鼎録】
　　元平鼎
　　昭帝元平元年于蓝田覆车山铸其文曰宜君王调滋味去腥伤小篆书【鼎录】
　　酒鼎
　　废帝贺铸一小鼎贮酒其形若瓮其文曰长满上小篆书【鼎録】
　　神鼎
　　宣帝甘露元年于华山仙掌铸其文曰万国伏贻长久铸神鼎承天酒小篆书【鼎録】
　　黄帝膳鼎
　　元帝初元二年铸其文曰黄帝膳鼎小篆书【鼎录】
　　成帝鼎
　　成帝绥和元年铸其文曰防盗平黄河清八分书【鼎録】
　　醴鼎
　　哀帝元夀元年铸其文曰羣臣元日用醴鼎小篆书【鼎录】
　　蟠虺雷文鼎【即孝成鼎】
　　盖与器铭共五十六字是鼎虽孝成庙器乃造于孝哀即位之三年又有曰建平三年十月工王褒造【博古图】
　　药鼎
　　平帝元始五年铸其文曰药鼎八分书【鼎录】
　　李氏鼎
　　铭二字曰李氏此器质素无纹与汾隂宫鼎相类其字画亦作汉迹【钟鼎款识】
　　鲍氏鼎
　　右铭二字曰鲍氏【钟鼎款识】
　　汾隂侯鼎
　　右鼎得于鄠县民家井中鼎小似古陪鼎刻其侧曰汾隂侯【钟鼎款识】
　　定陶鼎
　　盖与器铭共十六字盖间有髙庙二字其字画复有变篆为隶之体是其为髙庙祀器无疑【博古图】
　　汾隂宫鼎
　　盖与器铭共五十四字考其款识既曰汾隂供宫铜鼎二十枚又曰汾隂宫铜鼎一者二十所以举供官之数而一者举其隶于宫者也又曰平阳一斗鼎盖平阳有铁官此乃纪所铸之地耳曰第二十三者总其器之在汾隂者为之次不必言鼎也【博古图】
　　上林供官铜鼎
　　铭有监工李负刍按后汉人絶无二名此鼎盖西汉器也【金石录】
　　好畤共厨鼎
　　有铭五十字在腹二十有二字在盖【考古图】
　　神雀鼎
　　黄霸为颍川守神雀集遂刻鼎记之【鼎录】
　　丞相博山侯鼎
　　孔光拜丞相铸一鼎文曰丞相博山侯大篆书【鼎録】
　　太尉鼎
　　杨震为太尉作一鼎其文曰太尉鼎古隶书【鼎录】
　　孝子鼎
　　胡广铸一鼎其文曰孝子鼎八分书【鼎録】
　　侈耳区鼒
　　右铭二字曰吴寔【考古图】
　　髙奴鼒
　　右铭二字曰髙奴髙奴上郡地名也【考古图】
　　齐安鑪
　　铭云齐安宫铜熏炉容五升其盖重五斤六两神爵四年曲官啬夫忠佐史工司马譲造第百廿一【钟鼎款识】
　　莲勺鑪　博山鑪
　　右林华宫行镫铭一莲勺宫铜博山炉下槃铭一皆汉五凤中造刘原父出守长安遗此二铭【集古録】
　　丞相府漏壶
　　铭二十有一字视其铭文则汉器也【考古图】
　　大官壶【考古图作大官铜錬】
　　铭三十二字体制类壶铭曰钟【博古图】
　　绥和壶
　　铭四十三字全用汉篆体兼有八分之致【墨林快事】
　　延光铜壶款识
　　安帝时作款识二行十三字字从左起云延光四年铜二百斤直钱万二千【隶续】
　　建光巵
　　铭六字曰建光中室有四是器盖于建光中造也【博古图】
　　汉律管铭
　　右铭藏晁无咎学士家云始建国元年正月癸酉朔日制【钟鼎款识】
　　汉巴官铁量铭
　　铭云巴官永平七年三百五斤第二十七【金石录】
　　谷口铜甬铭
　　其前铭曰谷口铜甬容十其下灭两字始元四年右冯翊造其后铭曰谷口铜甬容十斗重四十斤甘露元年十月计掾章平左冯翊府下灭一字【集古録】右谷口铜甬旧藏刘原父家一器而再刻铭始欧阳集录金石遗文自三代以来法书皆备独无西汉文字原父得斯器及行镫博山香鼎模其鼎文以遗欧阳公于是西汉之书始传于世矣【金石录】
　　武安侯钫
　　武安侯钫铭不知所从得铭无年月未知谁所作也【钟鼎款识　金石录云按帝纪楚懐王封髙祖为武安侯然验其刻画疑非髙祖时器】
　　阳嘉洗【博古图作汉啓匜】
　　铭云阳嘉四年朔令字之右状鱼之刊字之左便鹭鸶习水而捕鱼【钟鼎款识】
　　双鱼四钱大洗
　　铭七字曰大富贵昌宜长乐【考古图】
　　防鱼洗
　　形制与大洗同而差小有宜子孙三字【考古图】
　　素洗双鱼洗列钱洗铭
　　政和元年饶州得素洗二双鱼洗六列钱洗一其四铭云永元元年其二曰元和二年又有隐起篆富贵昌宜侯王字唐开元九年许昌唐祠得古铜尊隐起双鲤篆书文曰长宜子孙殆亦洗也【博古图】
　　双鱼洗
　　有铭其在唇曰梁山铜二斗鋗重十斤元康元年造外复有一扶字【博古图】
　　平周钲
　　铭云平周金铜钲重十六斤八两背文云平定五年受圜隂【金石录】
　　新莽候钲
　　候钲四十二字阙二字王莽地皇二年所作绍兴中出于金州此器所书有波画字尢清劲与汉末笔法无异孰谓西都隶字皆古拙乎【洪适隶续】
　　注水匜
　　铭二十二字曰始建国元年正月癸酉朔日制【博古图】
　　予于闗中得一铜匜其背有刻文二十字曰律人衡兰注水匜容一升始建国元年一月癸卯造皆小篆律人当是官名王莽中不载【梦溪笔谈】
　　上林荣宫镫
　　铭云上林荣宫雁足镫下有槃并重六斤黄龙元年民工李常造第四【钟鼎款识】
　　首山宫镫
　　铭云蒲反首山宫铜鴈足八寸镫重六斤永始四年二月工贾庆造【钟鼎款识】
　　甘泉上林宫行镫
　　铭云河东为甘泉上林宫造行镫重六斤十两五凤二年王回夫山工谊作第二【钟鼎款识】
　　林华观行镫
　　铭云林华观行镫重一斤十四两五凤二年造第一【钟鼎款识】
　　甘泉内者镫
　　铭云内者元康二年三月河东安邑守者宣王轩造重廿五斤十一两【钟鼎款识】
　　龙虎鹿卢镫
　　铭云宜子孙吉上有龙虎为之饰【钟鼎款识】
　　耿氏镫
　　延光四年所作两汉器物铭存于今者皆是篆文独此镫用隶【隶续】
　　廪邱宫镫
　　铭云廪邱宫铜镫重二十斤八两甘露三年李定造盖宣帝时物也【金石录】
　　鴈足镫
　　制作精巧辨其刻黄龙元年所造【集古录】
　　羊镫
　　熙寜中得于凤翔盩厔髙三寸八分深三寸二分径五寸六分容二升铭十有二字曰仲父作尊鬲子子孙孙永寳用盖仰以承烛羊镫同制即羊镫也【绍兴古器评】
　　宜子孙镫
