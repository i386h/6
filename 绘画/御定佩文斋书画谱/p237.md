<!-- { "loadSidebar": true } -->
　　王问臣字剡川长洲人【见书家传】官至吏部文选员外郎画得写生之趣【长洲志】
　　周思兼
　　周思兼字叔夜号莱华亭人【见书家传】官至广西提学副使私谥贞靖先生工小画【松江志】
　　周贞靖先生小景云山类米虎儿髙尚书【容台集】
　　胡汝嘉
　　胡汝嘉字懋礼号秋宇金陵人官翰林编修山水脱去尘俗但所画者不多耳【江宁志】
　　戚元佐
　　戚元佐字希仲号中岳秀水人嘉靖壬戌进士仕至尚寳卿善书画【嘉兴人】
　　戚中岳画法巨然笔力苍劲【秀水志】
　　梁孜
　　梁孜字思伯号浮山【见书家传】官礼部主事善书画【瑚网】梁孜画追宋元【广东通志】
　　浮山画出董北苑呉仲圭杂得文氏三之一【弇州续藁】
　　张允孝
　　张允孝更名初字太初人称贞白先生【见书家传】少游文徴仲之门善绘画【松江志】
　　徐兰
　　徐兰字秀夫余姚人【见书家传】善水墨葡萄风烟晴雨曲尽其妙【画史防要】
　　袁达
　　袁逹字徳修号佩兰子闽县人官至贵溪令间写兰竹一枝一叶不入俗品【闽画记】
　　蒋嵩
　　蒋嵩号三松金陵人善山水人物多以焦墨为之【金陵琐事】
　　蒋干
　　蒋干字子健【嵩子】山水过于父隐居苏之虹桥破屋半间一介不茍八十年如一日也【画史防要】
　　陈动
　　陈动善戏墨山水逼真三松【兴化志】
　　简诏
　　简诏兴化人山水人物脱去俗调笔势飞动勃勃有生气【兴化志】
　　李阳
　　李阳号海逸长垣人嘉靖中为省祭官精于画理尤工翎毛【张文长垣志】
　　景卿
　　景卿字梦弼善小景花草自写杏花题一絶句甚佳今白下无知之者矣【图绘寳鉴】
　　唐竹牎
　　唐竹牎武进人善画尤以草虫名一时【唐荆川集】
　　黄漳
　　黄漳莆田人岳州通判能诗工文翰善画【闽书】
　　王皋伯
　　王皋伯字宗舜号梦松闽县人官南陵教谕工山水精宻秀雅摹仿文待诏【闽画记】
　　周兆通
　　周兆通善画仕女【张鳯翼处实堂集】
　　钟眀杰
　　钟眀杰号东川家于巴陵以善山水知名【张衮水南集】
　　朱鹤
　　朱鹤字松隣从华亭徙居嘉定为陆祭酒深客以髙雅有名精雕镂图绘之技【徐允禄思勉斋集】
　　王磐
　　王磐字鸿渐髙邮人有隽才好读书纵情于山水诗画一时名重海内【杨珣扬州志】
　　詹仕显
　　詹仕显邵武人司敎如皋能诗兼通绘事秋夜见盆菊影落屏纸扶踈动摇濡墨就影写之生态具足【如皋志】
　　汪肇
　　汪肇字徳初休宁人工绘事尤长于翎毛豪放不羁自谓其笔意飘若海云因自号海云【徽州志】
　　肇山水人物出入于戴文进呉次翁但多草率之笔【金陵琐事】
　　时俨
　　时俨号晴川开化人【与汪肇同时】以焦墨作山水人物皆可观【四友斋丛説】
　　陈有寓
　　陈有寓休宁人精敏多能善绘仙姬山水而云烟尤为长技初号墨泉晚更号水云道人【徽州志】
　　程达
　　程达歙人善绘事人物山水能尽六法【徽州志】
　　刘世儒
　　刘世儒字继相号雪湖少时见王元章画梅而悦之柔宻踈简俱臻其妙【山隂志】
　　刘应龙
　　刘应龙字眀吾别号问心道人世儒孙亦善画梅【山隂志】
　　陈询
　　陈询字士问海盐人能诗及山水画饮酣泼墨巧夺生态【海盐图经】
　　王仪
　　王仪字汝仪自称古铁生海盐人【见书家传】画法呉伟夏防【海盐图经】
　　罗素
　　罗素号墨狂进贤人嘉靖中以画游江右作吕廷振花鸟设色写生俱能逼真山林树石笔障亦大仿呉伟人物亦能乱真【画史防要】
　　杨英
　　杨英宁化人精楼阁嘉靖间屡徴直画院不往自伤其目【闽画记】
　　谭翀
　　谭翀字子羽号平桥一号曲江道人嘉靖时人山水写呉仲圭亦善花卉【画史防要】
　　张广
　　张广字秋江无锡人善书画嘉靖中徴入京待诏内庭世宗见其万福图赏之命尽进所画于是宦者共属广为图将献以邀宠广辞疾不可眀日探之已南归矣【无锡志】
　　张秋江写芙蓉花卉极妙【画史防要】
　　张一竒
　　张一竒字彦卿沙县人自号散仙善翎毛山水名闻于时嘉靖间至京师召画便殿称防授锦衣千户【闽画记】
　　林旭
　　林旭字景初善画山水品格甚髙尤精于传真【金陵琐事】
　　朱希文
　　朱希文善画梅与林旭同时【陈镐金陵人物志】
　　呉河
　　呉河字万水大呉人善墨菊作傲霜团露二体尤尽其妙【林应标惠安县志】
　　张金
　　张金字徳纯隐居梅里以画猫自给猫悬室中真猫见而怒与之鬭【苏州志】
　　陈言
　　陈言字国桢无锡人【见书家传】画法赵千里【无锡志】
　　周访
　　周访字龙溪与白阳山人陈道复善因工画花鸟既而作山水师王贫甚不以狥人求者非其人终不可得【无锡志】
　　汪徽
　　汪徽字仲徽婺源人【见书家传】工画山水【徽州志】
　　常信
　　常信字国寳江宁人【见书家传】官抚州府照磨精六书旁及绘事【江宁府志】
　　呉孟熙
　　呉孟熙临淮人善写山水不轻售人得之者如拱璧【郑之亮临淮志】
　　呉钊
　　呉钊字文逺号月江临淮人精于草虫花鸟年八十笔愈清丽【临淮志】
　　贾志
　　贾志字廷真工画山水人物尤善写真【邹玫临颍志】
　　贾谦
　　贾谦志弟亦能得其业而略变其法尤称精致名画一过目即能模写【临颍志】
　　曹学
　　曹学字行之号太狂蜀人客游滇西【见书家传】能诗更精于画【云南通志】
　　余重谟
　　余重谟将乐人【见书家传】工墨竹【延平府志】
　　蓝文豹
　　蓝文豹浮梁人善山水竹石又工写真【周起元浮梁县志】
　　周缮
　　周缮福安人精画笔以雅淡见称【闽书】
　　王显
　　王显字希文【闽画记云号西涯】邵武人怡情泉石尤工丹青事母以孝闻【闽书】
　　周舫
　　周舫善绘事【伍余福安吉州志】
　　俞必兴
　　俞必兴沙县人工翎毛【闽画记】
　　俞恩
　　俞恩必兴子亦能画【闽画记】
　　李源
　　李源号小山又号松山上杭人善作风雨归舟图笔气潇散【闽画记】
　　闻人益
　　闻人益字仲玑余姚人山水笔法潇洒无俗气【画史防要】
　　韩方
　　韩方字中直号鹤仙归徳卫指挥善写墨竹草虫【画史防要】
　　苏祥
　　苏祥号小泉扬州人善人物山水【画史防要】
　　髙松
　　髙松字守之号南崖子又号我山文安人写山水小景并梅菊兰松墨竹钩勒竹甚佳【画史防要】
　　刘传
　　刘传字良习号月川含山人工云山出入髙房山何澄之间笔势遒劲意虑深逺时出己意【画史防要】
　　杜冀龙
　　杜冀龙字士良呉县人山水宗沈石田而稍变动【画史会要】
　　季如太
　　季如太花鸟布置有深思【画史防要】
　　何适
　　何适字天游亦号天台山人东莞伯何真后也徙蕲州画得戴静庵笔意【画史防要】
　　朱邦
　　朱邦字正之别号九龙山樵隐叟山水人物草草用笔墨汁淋漓与郑颠仙张平山相髣髴【画史防要】
　　沈昭
　　沈昭字秋萼长洲人善山水大劈斧着青緑者尤佳【画史防要】
　　沈鼎
　　沈鼎昭之兄也善山水【画史防要】
　　叶竹泉
　　叶竹泉好竹植竹数竿独吟哦其下毎兴发辄呵笔濡墨胸中竒气一于图焉发之风雨晦冥枝叶下上横斜纵直鸾翔鳯舞变化百出莫窥其妙尝扁舟游海上海上人得尺幅若获竒寳【沈恺环溪集】
　　王梅夫
　　王梅夫善写梅牟嘉叙赠诗云吾闻新安孙太守国初写梅独称右一百年来谁复闻王子于今堪敌手【霞溪漫藁】
　　黄久庵
　　黄久庵善画牟嘉叙题其所画辋川图云久翁先生酷爱画绢素如山收满架歘观一幅悬中堂新墨淋漓众争诧云是王维辋川景当时笔墨真相亚【霞溪漫藁】
　　王人佐
　　王人佐字良才号梅泉将乐人善画梅【呉国伦甔甀洞藁】
　　人佐画梅枝叶防缀多师王冕笔稍近俗耳【闽画记】
　　姚子清
　　姚子清建安人善山水傅山人汝舟赠诗云姚君俗事一不着却敛多能入画图大涂小抺态俱尽髙挂徐看格每殊【闽画记】
　　林文卿
　　林文卿号五台侯官人工山水笔气清劲浓淡得宜亦精于写照花竹人物之类【闽画记】
　　林有台
　　林有台字徳基号南山闽县人官至刑部员外郎精赏鉴多蓄古人名迹间作山水竹木简洁可爱【闽画记】
　　黄用中
　　黄用中字道行号古山闽县人能诗善书时作山水竹石天趣不羣当入逸品【闽画记】
　　李宗谟
　　李宗谟号小樵又号古栟子永安人工人物间写山水白描亦精致秀雅【闽书】
　　钟尚端
　　钟尚端武平人善画尤工传神【闽书】
　　童养静　童养亷
　　童养静养亷兄弟也连城人俱工画【闽书】
　　孙万益
　　孙万益归化人善写翎毛【闽书】
　　孙克
　　孙克字允执【画引云号雪居】文简公承恩子也以父任为应天府治中擢汉阳知府画山水学马逺花鸟似徐熙赵昌又善以水墨写生及竹石兰草无不臻妙逺近造请常满户外其效米氏云山作仙释像世尤珍之【松江志】汉阳太守雪居士好游戏于丹青花鸟生意下笔辄得其妙晩好写梅竹盖亦有雅尚云【莫廷韩集】
　　汉阳竹仿文湖州兰仿郑思肖时写人物兼带梁楷写石兼米芾写水兼马逺纵横防缀皆有根据非画史市宫苑者所敢望也【鐡网瑚】
　　克天资髙敏下笔苍古石之玲珑树之老干花之飞舞绚丽叶之反正攲斜从来作手亦当退舍【图绘寳鉴续纂】
　　克名重一时求绘事者填塞多命门士应之其笔则用枯老之笔行干作花或着色或水墨皆极古淡【画史防要】
　　莫是龙
　　莫是龙字云卿以字行更字廷韩号秋水华亭人【见书家传】善书画【松江志】
　　是龙云余于绘事时时自适意偶所合作辄亦妄自矜重不轻示人【莫廷韩集】
　　是龙善山水学黄大痴另得蹊径其雅秀处人莫能及【图绘寳鉴续纂】
　　宋旭
　　宋旭字石门博综内外典通禅理工画山水与云间莫廷韩入殳山社绘白雀寺壁时称神妙【嘉兴府志】旭山头树木苍劲古拙巨幅大障颇有气势【图绘寳鉴续纂】
　　关思
　　关思字何思【图绘寳鉴云一名九思字仲通】号虚白乌程人善画骨法气韵入二李三王之微万厯间名重海内与宋旭齐名【乌程志】
　　关思善画山水仿唐宋拟王叔眀倪云林更妙初年蹊径水口犹多重叠至晚年山头石面麤踈数笔林树离披略加墨叶人物飘然舟室古雅令人阅之眼界肃清【图绘寳鉴续纂】
　　顾正谊
　　顾正谊字仲方华亭人仕为中书舍人画宗黄公望家多名人迹又与嘉兴宋旭同郡孙克友善穷探防趣遂自名家晚居濯锦江上构小园林木清幽终老其间自号曰亭林【松江志】
