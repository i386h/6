<!-- { "loadSidebar": true } -->
　　智永搨梁所集千字至八百本江淮诸寺各留其一至唐眞伪并出蔵书者已病其难得也观右军书记永和世谓黙符圣典有郷背之宜而智永取名谓潜印踪尽其家法故侧勒弩踢策掠啄磔虽尽其法度而纵擒缓急自出法度外此岂可求于书侩画贩而论眞伪耶千字其初本得右军遗书梁武帝尝令殷铁石搨一千字毎字一纸杂碎无序因命周兴嗣次为韵语其成时一夕防髪尽白当世甚重诏令萧子云写进而后世以书名者率作千字以谓体势尽备可以见笔力然非书得成法者亦不能尽工杨文公谓勅当为梁字本后人作草书笔画转移误耳陈时朝廷命令未加勅字其说诚然知为字谬也【广川书跋】
　　陈僧智永眞草千文
　　智永眞草千文旧有石刻今阁老长沙公所蔵乃其眞迹较之石本字大而肥气韵飞动优入神品为天下法书第一穆辱逰公门公尝示穆清眀上河圗继复出此一日之间获观二妙何其幸与何其幸与【寓意编】智永眞草千文崔氏所蔵眞迹薛嗣昌刻之长安漕司者翻本尚完好但太瘦生且波发处多有可恨此纸晚得之徽人汪生是枣本耳而肥以长安石本较之不啻江妃之望玉环也刻手工拙固如此哉今智永千文独推史家碑疑此即是也【弇州续藁】
　　陈僧智永仿钟元常宣示表
　　此永师仿钟元常宣示表每用笔必曲折其笔宛转回向沉着收束所谓当其下笔欲透过纸背者唐以后此法渐澌尽矣【画禅室随笔】
　　陈韦霈金陵栖霞寺碑
　　正徳丙子余以应试始至南畿若清凉牛首灵谷雨花台及聚宝门外诸胜处无不游而摄山则未一到嘉靖癸卯岁得交于云浦盛君君雅有栖山之志寄余栖霞二大字围竟五尺许妙甚然无书者姓名或是蔡君谟笔甲子之岁偶得栖霞寺碑乃陈韦霈书后爲宋僧怀则翻刻字画全拟怀仁集右军书体而篆额题刻云僧有朋暇日雨牕因手制成册是歳乙丑九月霜降后三日谢湖老懒漫记于嘉趣堂【瑚网】
　　后魏沈馥定鼎碑【一名御射碑】
　　右魏定鼎碑景明三年建在今怀州流俗谓之定鼎碑也景明魏宣武年号也碑云定鼎迁中之十年按魏孝文以太和十七年迁都洛阳至此景明三年盖十年矣【集古録】
　　右后魏御射碑在今怀州按北史及魏书宣武纪景明三年十月庚子帝躬御弧矢射逺及一百五十歩羣臣勒铭于射所即此碑也碑云维魏定鼎迁中之十载又云皇上春秋一十有七据史及孝文吊比干文皆云太和十八年迁都洛阳至景眀三年盖九年矣而碑作十载恐误又史云宣武以太和七年生景明四年当年二十而碑言年十七则当以碑爲据然则宣武终于延昌四年盖寿三十五歳而史以爲寿三十三者亦误也予按礼记问天子国君之年对者皆不敢斥言今魏人乃书其君之年于碑岂礼也防【金石録】
　　东魏韩毅大觉寺碑
　　右东魏大觉寺碑在洛阳碑隂题韩毅书据北史毅鲁郡人工正书神武用爲博士以敎彭城景思王攸当时碑碣往往不著名氏毅以书知名故特自着之也然遗迹见于今者独此碑尔【金石録】
　　右大觉寺碑隂题银靑光禄大夫臣韩毅隶书盖今楷字也庾肩吾曰隶书今之正书也张怀瓘六体书论亦云隶书者程邈造字皆眞正亦曰真书自唐以前皆谓楷字爲隶至欧阳公集古録误以八分爲隶书自是举世凡汉时石刻皆目爲汉隶有一士人力主此论予尝出汉碑数本问之何者爲隶何者爲八分盖自不能分也因览此碑毅自题为隶书故聊志之以祛来者之惑【同上】
　　后周赵文渊华岳庙碑
　　右后周华岳庙碑万纽于瑾撰赵文渊字徳本书按后周书列传有赵文深字徳本盖唐初史官避髙祖讳故改渊爲深耳万纽于瑾者唐瑾也周文帝时赐姓名文复以于谨与同姓更万纽于云【金石録】
　　后周赵文渊河渎碑
　　右河渎碑后周天和二年建内史大夫琅琊王褒字子渊造文赵兴郡守赵文渊字徳本奉敕书余尝读杨大年谈苑云千字文题敕员外散骑侍郎周兴嗣次韵敕字乃梁字传写误尔当时帝王命令尚未称敕至唐显庆中始云不经凤阁鸾台不得称敕敕之名始定于此按此碑及唐瑾撰华岳庙碑皆文渊奉敕书后周去梁时未远又隋薛道衡撰老子碑唐初虞世南撰孔子庙堂杜如晦碑欧阳询书昭陵九成宫碑皆作奉敕如此之类甚多略举一二要知不独始于显庆大年之论非也然则唐人所谓不经凤阁鸾台不谓之敕者盖言命令当繇庙堂出非谓敕之名始于此也然文渊奉敕书碑而自着其字何哉【金石録】
　　隋梁恭之老子庙碑
　　右老子庙碑隋开皇二年薛道衡撰道衡文体卑弱然名重当时今所取者特其字画近古故録之其碑石所题唐人姓名字皆不俗亦可也【集古録】
　　隋丁道护啓法寺碑【仁寿二年周彪撰丁道护正书】
　　此书兼后魏遗法与杨家本微异隋唐之交善书者众皆出一法道护所得最多杨本开皇六年去此十七年书当益老亦稍縦也莆阳蔡襄【蔡忠惠公集】
　　右启法寺碑丁道护书蔡君谟博学君子也于书尤称精鉴余所藏书未有不更其品目者其谓道护所书如此隋之晩年书学尤胜吾家率更与虞世南皆当时人也后显于唐遂爲絶笔余所集録开皇仁寿大业时碑颇多其笔画率皆精劲而往往不著名氏每执巻惘然爲之叹息惟道护皆自着之然碑刻在者尤少余家集録千巻止有此尔有太学官杨褒者喜收书画独得其所书兴国寺碑是梁正明中人所藏君谟所谓杨家本者是也欲求其本而不知其碑所在然不难得则不足爲佳物古人亦云百不爲多一不爲少者正谓此也【集古録】
　　隋丁道护兴国寺碑
　　右隋兴国寺碑隂丁道护书道护所书兴国启法两寺碑皆在襄阳欧阳公尝得启法寺碑列于集古録中而于太学官杨褒处见兴国寺碑以不得入録爲恨今碑隂又有襄州镇副緫管栁止戈以下十八人姓名字画尤完好欧阳公所未见也蔡君谟题其后云在杭州日坐有客曰小说称丁真永草永固知名丁何人也予谓道护岂其人邪按法书要録丁觇与智永同时人善隶书世称丁真永草非道护也【金石録】
　　丁道护书启法寺碑一兴国寺碑一皆隋开皇中立启法寺今爲龙兴寺在襄阳城西兴国寺今爲延庆寺在望楚山欧阳永叔云兴国寺碑不知所在特见其摹本于太学官杨衷家而此碑隂又有道护书襄州镇副緫管府长史柳止戈而下十八官号姓名其字犹可喜得之自余始世盖未有传之者也【元丰类藁】
　　隋史陵禹庙残碑
　　右隋禹庙残碑其文字磨灭十五六而其末隐隐可辨云防稽郡【下阙三字】史陵书笔法精妙不减欧虞按张怀瓘书断云褚遂良尝师史陵盖当时名笔也今此碑磨灭而仅存世之藏书者皆未尝有非余收録之富则遂不复见于世矣【金石録】











　　御定佩文斋书画谱卷七十一
<子部,艺术类,书画之属,御定佩文斋书画谱>
　　钦定四库全书
　　御定佩文斋书画谱目録
　　第七十二卷
　　歴代名人书跋三
　　唐欧阳询皇甫诞碑
　　唐欧阳询姚恭公墓志铭
　　唐欧阳询周罗防墓志
　　唐欧阳询元夀碑
　　唐欧阳询九成宫醴泉铭
　　唐欧阳询化度寺邕禅师塔铭
　　唐欧阳询虞恭公碑
　　唐欧阳询房彦谦碑
　　唐欧阳询杜如晦碑
　　唐欧阳询司空窦抗墓志
　　唐欧阳询昭陵刻石文
　　唐欧阳询昭陵六马赞
　　唐欧阳询临帖
　　唐欧阳询鄱阳帖
　　唐欧阳询度尚庾亮二帖
　　唐欧阳询梦奠帖
　　唐欧阳询子奇帖
　　唐欧阳询千文
　　唐虞世南道塲碑
　　唐虞世南夫子庙堂碑
　　唐虞世南汝南公主墓铭
　　唐虞世南千文
　　唐虞世南别帖
　　唐虞世南书心经
　　唐虞世南真迹
　　唐虞世南破邪论序
　　唐虞世南奏草
　　唐虞世南积时帖
　　唐虞世南东观帖
　　唐褚遂良圣教序
　　唐褚遂良行书圣教序
　　唐褚遂良孟法师碑
　　唐褚遂良三龛记
　　唐褚遂良枯树赋
　　唐褚遂良哀册文
　　唐褚遂良模褉帖
　　唐褚遂良书隂符经
　　唐褚遂良儿寛赞
　　唐褚遂良临右军文赋
　　唐褚遂良千文
　　唐褚遂良清娱墓志铭
　　唐褚遂良灵寳经变字
　　唐褚遂良心经
　　唐李靖上西岳书
　　唐李百药泛爱寺碑
　　唐殷令名裴镜民碑
　　唐殷令名书头陀寺碑
　　唐薛纯陀辨法师碑
　　唐薛纯砥柱铭
　　唐宋才郎頴碑
　　唐诸葛思祯李孝同碑
　　唐李懐琳仿晋嵇康絶交书
　　唐赵模摹集晋人千文
　　唐赵模髙士防茔兆记
　　唐冯承素临本乐毅论
　　唐陆柬之千文
　　唐陆柬之兰亭诗巻
　　唐髙正臣眀徴君碑
　　唐欧阳通道因法师碑
　　唐欧阳通别帖
　　唐顔有意益州学馆庙堂记
　　唐武尽礼宁照寺钟铭
　　唐赵仙客徐王元礼碑
　　唐宋之愻襄州刺史封公碑
　　唐孙过庭书谱
　　唐孙过庭草书千文
　　唐孙过庭书景福殿赋
　　唐钟绍京襄州徧学寺禅院碑
　　唐钟绍京杨歴碑
　　唐钟绍京书千文
　　唐钟绍京书遁甲神经
　　唐殷仲容书流杯亭侍宴诗
　　唐卢藏用苏许公碑
　　唐顔惟贞书武承规墓志
　　唐贾膺福大云寺碑
　　唐贾膺福修封禅坛记
　　唐唐奉一中兴圣教序
　　唐刘升华岳昭应碑
　　唐李承福智乘院碑
　　唐郭谦光崔敬嗣碑
　　唐郭谦光尹尊师碑
　　唐郭谦光池州刺史冯公碑
　　唐徐峤之孝义寺碑隂记
　　唐魏华王夫人墓志
　　唐薛稷封中岳碑
　　唐薛稷郑府君碑
　　唐薛稷杳冥君铭
　　唐薛稷书
　　唐薛稷杂碑
　　唐郑万钧草书心经
　　唐殷祚契苾明碑

　　钦定四库全书
　　御定佩文斋书画谱卷七十二
　　歴代名人书跋三
　　唐欧阳询皇甫诞碑
　　右隋皇甫诞碑余尝得诞墓志又得此碑以攷北史及隋书列传传云诞字虑而碑志皆作宪传云隋髙祖受禅为兵部侍郎数年出为鲁州长史开皇中复为比部刑部刑曹二侍郎迁治书侍御史为河南道大使及还奏事称防令判大理少卿明年迁尚书右丞以碑志叅攷诞自司徒主簿出授长史俄除益州总管府司法徴授比部侍郎盖未尝拜兵部而其为河北河南安抚大使乃任右丞时皆史家之谬惟墓志称诞尝为司徒主簿而碑不载传与墓志皆云为鲁州长史而碑作广州则疑碑之脱漏墓志乃葬时所述然碑亦贞观中其子无逸追建不应差谬何也【金石録】
　　渤海公以险劲易王体故碑石照耀四裔大小皆合宜
　　右军世传皆小楷霜寒帖稍展至笔阵图则疑非真再传为千文为庙堂碑确守绳墨稍广拓非欧不能余尝评欧书化度第一皇甫碑与温恭公伯仲临池积年必领其妙余幼不学书酷喜藏歴代金石览此益重自弃之叹【清容居士集】
　　隋光禄大夫皇甫君碑唐于志宁文欧阳询书骨气劲峭法度严整论者谓虞得晋风之飘逸欧得晋之规矩观此其振发动荡岂非逸哉非所谓不逾矩者乎初学者师此以立本而后入虞入永入钟王有所持循而成功不难也【东里集】
