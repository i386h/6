<!-- { "loadSidebar": true } -->
　　唐彦猷笔迹遒媚颇学欧行书非精纸佳笔不妄书也【墨池编】
　　唐诏
　　唐诏字彦范询弟文章气格髙简防秀亦善书【书史防要】
　　陈汉卿
　　陈汉卿字师黯阆中人用叔祖尧咨防累迁尚书虞部员外郎好学喜为歌诗至于射艺书法医药皆精妙尤好古书竒画每倾赀购之【欧阳文忠公集】
　　张先
　　张先字子野开封人好学自力善笔札天圣二年举进士歴官秘书丞【欧阳文忠公集】
　　刁约
　　刁约字景纯丹徒人少卓越刻苦学问能文章始应举京师与欧阳永叔富彦国声誉相高下天圣二年登进士第不治产业賔客故人常满其门【东坡诗注】
　　刁景纯善书【元丰类藁】
　　张汝士
　　张汝士字尧夫开封襄邑人钱文僖公守河南辟为府推官又辟司録工书喜为诗【欧阳文忠公集】
　　王顾
　　王顾太原人欧阳脩河南府司録张尧夫墓表云尧夫明道二年卒葬洛阳北邙山下尹师鲁志其墓欧阳修为之铭得金谷古砖命太原王顾以丹为隶书纳于圹中【欧阳文忠公集】
　　薛良孺
　　薛良孺字得之绛州正平人少育于叔父简肃公奎防为将作监主簿累迁国子博士工书【欧阳文忠公集】
　　章友直
　　章友直【宣和书谱云字伯益】建安人自放不羁不肯求选举皇祐中近臣言友直善篆与李斯阳氷相上下召友直友直即往经成除试将作监主簿不就【临川集】
　　章友直工玉箸字学与杨南仲篆石经于国子监太常少卿元居中出领宿州喜其书摹诸石以广其传友直既以书名世家人女子莫不知笔法自李斯篆法亡而得一阳氷阳氷后得一徐铉友直在铉之门其犹游夏欤【宣和书谱】
　　杨南仲
　　杨南仲工篆书嘉祐中与章友直篆石经于国子监甚有法度【书史防要】
　　张次立
　　张次立官至殿中丞嘉祐中诏同篆国子石经【书史防要】
　　元居中
　　元居中为太常少卿知宿州东吴多其篆迹【墨池编】
　　范文度
　　范文度能书蔡君谟称之【书史防要】
　　欧阳脩跋范文度模本兰亭序云范君所书在余集録实为难得也【集古録】
　　范文度所书兰亭不相类然舍其形似而得右军用笔之意真善学栁下惠者【尤袤遂初集】
　　赵世融
　　赵世融字仲源官至检校国子祭酒天水郡开国侯喜为诗工书至和二年卒追封博平侯【欧阳文忠公集】
　　司马寻
　　司马寻庆歴中知利州其迹亦仿子发【墨池编】
　　司马寻善仿越书观者不复别真赝【宣和书谱】
　　髙继宣
　　髙继宣字舜举燕人幼善骑射颇工笔札知读书以恩补西头供奉官累迁睂州防御使【宋史本传】
　　凌叔华
　　凌叔华郎中博雅君子也蔡君谟吴春卿皆师之素称翰墨之妙【湘山野録】
　　黄茂先
　　黄茂先字寳之作宫邸敎官大字豪劲所谓江南黄茂先江北段少连者也【山谷集】
　　段少连
　　段少连字希逸开封人试秘书省校书郎累迁龙图阁直学士【宋史本传】
　　段少连善大字【山谷集】
　　杜叔元
　　杜叔元字君懿善书学李建中法为宣州通判【东坡集】梅尧臣送杜君懿通判宣州诗云京兆外郎称善书当时相与集江都日书藤纸争持去长钩细画如珊瑚【宛陵集】
　　董储
　　董储【张表臣珊瑚钩诗话作董如】郎中宻州安丘人能诗有名寳元庆歴间其书尤工胜李西台【东坡集】
　　张伯玉
　　张伯玉字公达豪放嗜酒而为御史有直气为剧郡能击强染翰虽少媚态而老重不拘窘亦可尚已【墨池编】
　　慎东羙
　　慎东羙字伯筠钱塘人狂纵不就规矩有文辨书得笔法不偶俗好而老逸如其为人人甚髙之【墨池编】王令赠东羙诗云人传书染莫对当破卵惊出鸾凤翔间或老笔不肯屈铁索缚急蛟龙僵【广陵集】
　　慎东羙书法老劲丹阳戴叔伦碑是其遗迹【陆游老学庵笔记】
　　李唐卿
　　李唐卿至和中书待诏撰飞白三百防以进穷尽物象上佳之【欧阳脩归田録】
　　李唐卿篆千字文特竒巧圜方不失而飞扬自如一时絶艺也【晁补之鸡肋集】
　　黄公孝
　　黄公孝仁宗朝官至太常博士有诗名书师王右军【书史防要】
　　仲翼
　　仲翼仁宗时工草隶【陶宗仪云官太府寺丞工飞白草书】颇有时誉【墨池编】
　　孟应之
　　孟应之官御书院祗候天圣三年奉防书太后受上清箓记并篆额今在茅山【书史防要】
　　赵克继
　　赵克继秦王廷羙之曽孙善楷书尤工篆隶宗正荐之仁宗亲临试及令临蔡邕古文法写论语诗书复诏与朝士分隶石经帝曰李阳氷唐室之秀今克继朕之阳氷也训子弟力学一门登儒科者十有二人尝进所集广韵字源帝称善藏之秘阁元祐六年以定武军节度观察留后赠建国公諡章靖【宋史本传】
　　赵克己
　　赵克己秦王廷羙之曽孙晓音律尝作雅乐图乐曲以献侍宴太清楼进所学虞世南书赐噐加等终右千牛卫大将军【宋史本传】
　　赵叔韶
　　赵叔韶字君和克己子庆歴六年与诸宗子帝前临真宗御书选第一皇祐初召试学士院中等赐进士及第仁宗曰宗子好学者颇多独尔以文章第进士前此盖未有也出九经赐之终和州防御使【宋史本传】
　　赵克修
　　赵克修字子庄仁宗御太清楼召宗室试书以克修为善终成州团练使【宋史本传】
　　赵宗望
　　赵宗望字子国恭宪王孙越文惠王无子仁宗以宗望为之后终右武卫大将军舒州防御使赠髙宻郡公仁宗尝御延和殿试宗子书以宗望为第一又尝献所为文赐国子监书及以涂金纹罗御书好学乐善四字赐之即所居建御书阁帝为题其榜【宋史本传】
　　李端懿
　　李端懿字元伯开封人驸马都尉和文公遵勗子母齐国大长公主太宗之女真宗之妹喜为诗工书画隂阳医术星经地理无所不通七歳为如京副使累拜镇潼军节度观察留后【欧阳文忠公集】
　　李玮
　　李玮【米芾书史云字公炤钱塘人】陇西郡王用和子选尚兖国公主【宋史公主传云仁宗女】积官濮州团练使至建武军节度使检校太师【宋史本传】
　　李公炤善章草飞白散隶【书史防要】
　　顔褒
　　顔褒自号唯庵防于经学词藻丰赡书法尤精【邵鋭永春志】
　　于正封
　　于正封善正书酷类顔真卿所书碑字势雄拔如蛟螭虎豹盘拏后先精神为之飞动【宋濓浦阳人物志】
　　徐易
　　徐易海州人能篆隶【书史防要】
　　张中乐
　　张中乐【仁宗时人】梅尧臣观张中乐书大字诗云芝旭驰名世有孙大书如晓过秋原【宛陵集】
　　钱贻范
　　钱贻范【仁宗时人】重修北岳庙碑皇祐二年韩琦篆并正书钱贻范篆额【弇州山人藁】
　　蔡仍
　　蔡仍【仁宗时人】茅山上清大洞国师碑天圣七年云阳南郭陈辅造七闽西山蔡仍书并题额【茅山志】
　　许归
　　许归【仁宗时人】陈亮金华北山普济院记云吴越王建寺于岩麓曰九龙庆歴六年郡守关公命河南许归以毡笔书紫微岩三巨字镵之石【龙川集】
　　雷宪
　　雷宪【仁宗时人】宋马端司马晋州待制哀辞嘉祐元年著作佐郎管勾河东路机宜文字雷宪书小石刻在夏县司马公祠堂西馆中【求古録】
　　黄通
　　黄通【仁宗时人】嵩阳石柱题名嘉祐己亥黄通介夫书【嵩阳石刻记】
　　夏竦
　　夏竦字子乔江州德安人眀敏好学自经史百家隂阳律歴外至佛老之书无不通晓为文章典雅藻丽举贤良方正擢光禄寺丞累官平章事諡文庄竦以文学起家多识古文学竒字至夜以指画肤【宋史本传】










　　御定佩文斋书画谱卷三十二
<子部,艺术类,书画之属,御定佩文斋书画谱>
　　钦定四库全书
　　御定佩文斋书画谱目録
　　第三十三卷
　　书家传十二
　　宋【二】
　　蔡襄　　　　　蔡懋
　　刘泽　　　　　刘敞
　　滕元发　　　　王广渊
　　王临　　　　　时君卿
　　岑宗旦　　　　苏大雅
　　王珪　　　　　唐介
　　宋敏求　　　　赵抃
　　冯京　　　　　韩绛
　　韩维　　　　　韩缜
　　王安石　　　　曽巩
　　曽肇　　　　　曽布
　　曽宰　　　　　　邵亢
　　沈括　　　　　　沈辽
　　蔡仲逺　　　　　钱公辅
　　李大临　　　　　陈襄
　　周敦颐　　　　　张载
　　文同　　　　　　张唐英
　　王子韶　　　　　张友正
　　唐坰　　　　　　葛蕴
　　李骘　　　　　　王珦
　　吕权　　　　　　王寿卿
　　陈晞　　　　　　毕仲询
　　李孝扬　　　　　王盛
　　王绅　　　　　　钟离景伯
　　王棣　　　　　　罗逊
　　宋嘉言　　　　　吕惠卿
　　吕升卿　　　　　吴中复
　　王顺　　　　　　任广
　　杨蟠　　　　　　昆深之
　　司马光　　　　　吕公着
　　范祖禹　　　　　刘安世
　　范纯仁　　　　　范纯粹
　　刘挚　　　　　　程颢
　　程颐　　　　　　吕大防
　　吕大临　　　　　胡宗愈
　　苏颂　　　　　　李东
　　李常　　　　　　刘攽
　　苏轼　　　　　　苏辙
　　苏迈　　　　　　苏过
　　黄庭坚　　　　　黄大临
　　黄幼安　　　　　黄乘
　　黄知命　　　　　黄正叔
　　髙荷　　　　　　石苍舒
　　王正甫　　　　　孔文仲
　　晁端有　　　　　晁端中
　　晁补之　　　　　晁叔与
　　秦观　　　　　　张耒
　　陈知和　　　　　钱勰
　　李昭玘　　　　　杨杰
　　王巩　　　　　　范子奇
　　范中潜　　　　　朱长文
　　刘泾　　　　　　李元直
　　苏沂　　　　　　王诜
　　鲜于侁　　　　　贺铸
　　徐积　　　　　　顔复
　　刘焘　　　　　　郑惇方
　　程之才　　　　　柳瑾
　　柳闳　　　　　　李彭
　　李康年　　　　　杜庭之
　　孙朴　　　　　　赵汝霖
　　葛苇　　　　　　髙述
　　潘岐　　　　　　葛珣
　　杜介　　　　　　朱和叔
　　文勋　　　　　　张乂祖
　　马中玉　　　　　洪刍
　　丘敬和　　　　　陈恬
　　王蕃　　　　　　周寿
　　张载熙　　　　　张举
　　吴元瑜　　　　　安宜之
　　王希　　　　　　廖正一
　　苏定武　　　　　宋傅
　　吕彦直



　　钦定四库全书
　　御定佩文斋书画谱卷三十三
　　书家传十二
　　宋【二】
　　蔡襄
　　蔡襄字君谟兴化仙游人举进士爲西京留守推官庆歴三年知谏院英宗时拜端明殿学士知杭州赠吏部侍郎襄工于书爲当时第一仁宗尤爱之制元舅陇西王碑文命书之及令书温成后父碑则曰此待诏职耳不奉诏乾道中赐諡忠惠【宋史夲传】
　　君谟眞行草皆优入妙品笃好博学冠卓一时少务刚劲有气势晩归于淳淡婉美然颇自惜重不轻爲书与人【墨池编】
