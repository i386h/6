<!-- { "loadSidebar": true } -->
　　叶见泰字夷仲临海人读古今兵法悉知用兵之道天兵取台州衣褐衣造军门署部从事授髙唐判官终刑部主事【林右公辅集】
　　见泰博学善草书【文征明甫田集】
　　张宣
　　张宣字藻仲初名瑄江隂人少负才名洪武初以考礼被征寻入史局与修元史擢翰林院编修【铁网瑚】张宣作字得行楷之法【书史防要】
　　髙启草书歌赠张宣云昔闻汝祖东呉精醉传草圣醒而惊汝今能饮不满杓逸气欲与相峥嵘髙堂把笔若把槊长绡一拂悲风生隂垂大泽雷雨过响破巨峡波涛倾飏飏游丝罥晴昼落落髙斗廻寒更饮猿连臂深涧絶饥鹘捩翅荒烟横自言静里观万物故能变化穷其情【髙太史集】
　　焦伯诚
　　焦伯诚华亭人洁身修行教授于乡通五经尤长于书【松江志】
　　顾禄
　　顾禄字谨中华亭人能诗善书行楷学苏文忠公而尤工于分隶洪武中为太常典簿【华亭志】
　　顾禄尝过鄱阳湖赋诗太祖闻之命尽进其所作故其集名经进嗜酒善书髙士敏赠诗有两京书博士一代酒神仙之语【名贤遗墨】
　　孔彦缙
　　孔彦缙袭封衍圣公精篆书笔力豪壮入于能品顾谨中为赋诗云鲁国名公篆法竒悬针倒薤总相宜其誉在当时如此【书史防要】
　　秦约
　　秦约字文仲崇明人博通诸经尤防于诗洪武间以文学荐擢礼部侍郎【陈沂南畿志】
　　秦约善书【詹氏小辨】
　　花雨轩记洪武四年秦约书【名迹録】
　　王行
　　王行字止仲号半轩更号楮园吴县人洪武初郡庠延为经师【朱国桢开国臣传】
　　王行虽不以书名观其二王书法辨曲尽书家之法必能书也【书史防要】
　　袁华
　　袁华字子英少好读书尤工为诗顾瑛家多名画法书日与共阅洪武初辟郡文学【刘鳯续吴先贤賛】
　　张公墓志铭洪武六年袁华撰并书【名迹録】
　　邵亨贞
　　邵亨贞字复孺华亭人【书史防要云卜筑溪上以贞谿自号】博通经史赡于文词工真草篆隶书洪武初为府学训导【顾清松江志】
　　朱应辰
　　朱应辰字文奎与杨维桢游洪武初辟郡掌教为文繁而不猥诗工长句篆籀法古尝命书符印【开国臣传】
　　乌斯道
　　乌斯道字继善慈谿人文尚体要尤长于诗兼精书法小楷行草各臻其妙国初荐为江西永新令【张时彻宁波志】
　　陶琛
　　陶琛字彦珩有文学洪武初以荐为儒学官志尚髙洁工古篆书多得籀法【皇甫汸长洲志】
　　陶继
　　陶继字伯承琛子枝江知县亦有能书名【皇甫汸长洲志】
　　曽鼎
　　曽鼎字元友更字有实泰和人有孝行人称曰曽孝子元末为濂溪书院学正洪武三年以明经举引疾辞博学强记工诗擅八分书范金为小印章浑然古意【杨士竒东里集】
　　詹俊
　　詹俊字用章姑孰人洪武四年被征授磁州同知陞汝宁通判善吟咏尤喜作大书【东里集】
　　呉履
　　呉履字徳基兰溪人俊迈有竒材通诸史愿学司马迁班固最好书尤工行草得之者藏弆为荣国初为南康丞【书史防要云擢知潍州　宋学士集】
　　马治
　　马治字孝常宜兴人为诗文典雅冲澹善真行书元末与周砥避乱隐居西涧洪武初由茂才举授内丘知县迁建昌府同知【沈敕荆溪外纪】
　　洪武而下至永乐多法詹宋马治小字独法晋唐岂其人亦迈时者邪【詹氏小辨】
　　张简
　　张简字仲简姑苏人读书知古今寄迹老子法隠居鸿山【名贤遗墨云元季兵乱以母老辞归遂返巾服洪武二年召修元史】作诗淡雅有陶韦风翰墨无俗气而暗合书法【顾瑛玉山草堂雅集】张仲简书法婉媚【刘鳯续呉先贤讃】
　　刘永之
　　刘永之字仲修清江人【管大勲临江府志云自号山隂道人国史召编礼书成以疾辞归】诗文清丽古雅为当时所重工书法篆楷行草皆有师承家富于赀赊贷施数郡仲修独泊然布素日静处一室以书籍翰墨自娯【东里集】
　　袁养福
　　袁养福字能伯呉郡人国初为福建宪史有诗名精于书法【书史防要】
　　养福所书郭有道碑文端劲清峭深得欧阳率更笔意以其字画之妙如此宜有书名于时然吴人固不知有袁养福也【匏翁家藏集】
　　张员
　　张员字壹民一字天民【杨抚余姚志云号云航】左目无瞳子自称左瞽善草书洪武初辟为开化教谕【孙鑛绍兴志】
　　卢熊
　　卢熊【甫田集云字公武昆山人】洪武初名儒通篆籀学尝为兖州知州既视篆具奏印文兖字误类衮上不怡几被祸后卒坐累【水东日记】
　　卢熙
　　卢熙字公暨熊弟博学好古善楷法洪武初以荐授睢州同知【张大复昆山人物传】
　　卢充
　　卢充字次农熙子文学得于家传制行尤髙以能书荐留诰司【苏州志】
　　周砥
　　周砥字履道姑苏人【甫田集云号匊溜生书画史云洪武中以人才授兴国州判官】性宇闲静学艺淹博行草书运笔分行匀稳【书史防要】周砥效东坡书甚工【姑苏志】
　　詹解鸣于朝卢【熊】周【砥】着于野朝者乃当譲野【祝允明书述】
　　王时
　　王时字景南博学好古精于篆隶章草用意深宻凡六书源委靡不择究深为卢熊之所称美【方鹏昆山志】
　　唐肃
　　唐肃字处敬自号丹崖居士山隂人为文简洁而雅奥诗歩骤盛唐尤工篆楷深得笔意洪武三年召修礼乐书擢应奉翰林文字承事郎同知制诰兼国史院编修官【苏平仲集】
　　谢肃
　　谢肃字元功上虞人学问该博洪武中举明经授福建按察司佥事与唐肃齐名时号防稽二肃【绍兴志】谢肃正草皆宗晋【书史会要】
　　赵古则
　　赵古则字防谦后改名谦余姚人洪武初征修正韵为国子监典簿罢归筑考古台述六书之旨精义入神得于图象言意之外后复召为琼山教谕【绍兴志】
　　谦尝言读书必贵识字故曰六书明则六经如指诸掌乃着六书本义十二巻【书史防要】
　　林鸿
　　林鸿字子羽闽人洪武初以人才荐授将乐训导七年拜缮部员外郎【书画记】
　　林鸿诗法盛唐书临晋帖殆逼真矣惜惟得其貌耳【徐泰诗谈】
　　郑定
　　郑定字孟宣闽人善击劔工古篆隶书洪武中举明经为延平府训导永乐中迁国子助教【瑚网】
　　定以草书名天下甚为解学士所推许【书史防要】
　　李汶
　　李汶字宗茂博学多才善汉隶国初召为史馆编修与修元史授巴东南和令晩年归隠乡里扁其所居曰兼山艮所号石泉翁尝集蔡邕书成四言古诗以训其子宁门人张中谓其结体遒劲笔势飞动若长鎗大劔交驰其壮且武也若商彞周鼎之铭其文甚古也【李太平府志】
　　林弼
　　林弼字元凯龙溪人故名唐臣登至正进士授郡幕官洪武二年郡以名儒闻于朝太祖遣使三征之更名弼授吏部考功主事转郎中出知登州雅精临池尝与王太史袆谈书法谓用笔须偏正兼备乃臻妙境近世赵孟頫侧锋太多不能逃笔牀月旦【闽书】
　　胡泰
　　胡泰字志同号云松巢洪之南昌人善真草书能文洪武初寓居万载县之涂泉【吴敬万载县志】
　　黄瑛
　　黄瑛字良润一字玉田句容人洪武初由明经及字学授应天府学教授益苦于学书法造诣精妙【江宁府志】
　　黄铨
　　黄铨字衡可一字金鼎瑛子洪武间亦以字学选入翰林【江宁府志】
　　袁复
　　袁复字仲仁博学工文尤善晋人书法国初为大理少卿【间人诠寳应志略】
　　陈升
　　陈升国初以能书举为吏部主事【寳应志略】
　　解泰
　　解泰字季通一字成我吉水人絶意进取究竟六籍旁捜百家尤善楷书不效妍媚方正严重类其为人洪武初累辟不起【解学士集】
　　金铉
　　金字文鼎别字尚素华亭人自幼嗜学致孝其母洪武中征至京师有欲荐其才者恳以母老辞为人萧洒絶俗喜吟咏有古诗人风作书画皆极造诣【东里续集】铉工章草【书史防要】
　　金钝
　　金钝字汝砺子官至中书舍人精楷书章草【书史防要】
　　陆闿
　　陆闿字伯阳【欧阳东鳯兴化志云世称友兰先生】兴化人洪武中任为楚府伴读长于诗兼工书法极力钟元常王逸少父子曰去此非第一义【东里集】
　　陆颙
　　陆颙字伯瞻闿之弟洪武中由明经辟举任礼部主事永乐中奉勅建湘献王碑屡献诗文字画太宗以三絶称之【兴化志】
　　沈元素
　　沈元素古田人元时赴都写金字经授福州教授后谢归洪武初举授古田学训书篆琴画皆工后擢佥宪【刘曰旸古田志】
　　刘檝
　　刘檝字子川吉水人善楷书有才名洪武三年以明经征授兵部主事迁工部主事【周广吉水县志】
　　张宗华
　　张宗华字颖之沙县人清介絶俗博学善文词尤工书法为时所重评其书者谓如秋云卷雨苍石纒藤洪武中以懐才抱徳举诏再征以老辞【谭耀沙县志】
　　郑煜
　　郑煜字宗晦郑枃子洪武中辟兴化县训导天才逸出长八分书【闽书】
　　罗性
　　罗性字子理以字行江西泰和人洪武初诏郡县立学聘为学师四年中乡试授徳安同知书法钟元常【开国臣传】
　　杨
　　杨字嗣庆吉安人学有根柢行端谨妙于诗文洪武中以孝亷文学善楷书举皆不赴以纂修起亦不就取足垄亩襟抱洒然卓然陶潜徐穉之风【开国臣传】
　　呉宏
　　呉宏饶州余干人仕陈友谅为行省参政上取江州遂全城来降以功拜中书左丞后迁亲军指挥涉猎经史能诗工书奉母至孝见重于士大夫【开国臣传】
　　呉懋
　　呉懋西安人洪武初以苏州知府左迁大冶知县工楷书【湖广总志】
　　俞友仁
　　俞友仁钱塘人洪武辛亥进士为防阳县学教谕博通经史善草隶书尤工于楷【湖广总志】
　　呉存
　　呉存南昌人洪武初领乡荐授刑部主事歴湖广参政有才名善吟咏长于草书【湖广总志】
　　张矩
　　张矩字孟方其先广陵人徙家崇安得屏山先生遗书读之遂通五经所书诸体皆精絶国初荐为训导【书史防要】
　　马兼善
　　马兼善防稽人元季寓居华亭洪武初由明经任松江训导工行草【书史防要】
　　钟弼
　　钟弼善隶书洪武初为防稽主簿【书史防要】
　　叶昭
　　叶昭字子宣星子人通经术能诗文善隶古洪武初为南康府训导【林庭防等江西通志】
　　章复
　　章复江西鄱阳人有学行能文章尤工书翰洪武初为全州知府【程廷珙广西通志】
　　林奂
　　林奂字元美懐安人闭门读书书法遒美国初被荐于有司以聩眊辞【闽书】
　　张翼
　　张翼字飞卿【唐枢国琛集云无锡人】作行草书鳯舞鸾翔人以为不可及【开国臣传】
　　萧质
　　萧质字谦用洪武八年为永新学正诗有唐人风致又喜作草书变化遒劲能步武羲献【乌斯道春草斋集】
　　孔讷
　　孔讷字言伯宣圣五十七世孙袭封衍圣公【书画记云洪武十七年袭封】能诗工篆法人得之者皆传诵夸美相贵重【胡俨颐庵文选】
　　宋季子
