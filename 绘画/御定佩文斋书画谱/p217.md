<!-- { "loadSidebar": true } -->
　　华光长老酷爱梅花方丈植梅数本每花放时移牀其下吟咏终日偶月夜见牎间疎影横斜萧然可爱遂以笔规其状因此好写得其三昧山谷见而美之曰嫩寒清晓行孤村篱落间但欠香耳往往士大夫有索数年而未下笔者有不求而自得者华光每写时必焚香禅定意适则一埽而成及其临老纵心笔墨愈作愈髙于时宗写六人补之亦在其列【画史防要】
　　释道臻
　　释道臻嘉州石洞讲师也能墨竹山谷赠序云道臻克意尚行自振于溷浊之波故以墨竹自名【画继】
　　释道宏
　　释道宏峨睂人姓杨受业于云顶山相貌枯瘁善画山水僧佛晚年似有所遇遂复冠巾改号龙巗隐者寄迹旅店每往人家画土神其家必富画猫则无鼠往往言人心事辄符合后坐化店中八十余成都正法院法堂有所画髙僧【画继】
　　释法能
　　释法能吴人作五百罗汉图秦观为之记曰昔戴逵常画佛像人有所否臧辄窃听而随改之积年而就法能研思亦非率意而为之者【吴县志】
　　释智平
　　释智平住成都清凉寺善画观音南商毛大节得其像以归过海风浪大作开展恳祈光相忽见如大月轮良久之间已数千里侯溥贤良载之观音仪中今水陆院普贤阁所画像其徒虚己作水石见存【画继】
　　释祖鉴
　　释祖鉴成都僧住不动尊院师智平画观音大慈超悟院佛殿有十观音又于卭州凤凰山画观音一日忽现方圆相直阁计敏功为作瑞像记【画继】
　　释虚己
　　释虚已成都柏龄院僧善山水有图轴世【画继】
　　释觉心
　　释觉心字虚静嘉州夹江农家少好游猎一日纵鹰犬弃妻子出家游中原作从犊图诗孔南明崔徳符见而爱之招来临汝连住叶县东禅及州之天宁香山三大刹兵乱还蜀邵泽民刘中逺两侍郎复喜之请往毗卢凡十八年初作草虫南僧称为心草虫后因宣和待诏一人因事匿香山心得其山水诀陈涧上称之曰虚静师所造者道也放乎诗游戏乎画如烟云水月出没太虚所谓风行水上自成文理者也陈去非亦称其诗无一僧气【画鉴】
　　释智源
　　释智源字子丰遂宁人法牛头山攻杂画尤长于人物山水尝见看云图画一髙僧抱膝而坐石防昻首竚目萧然有出尘之姿使人敬仰不暇风格其忘机之亚欤【画继】
　　释智永
　　释智永成都四天王院僧工小景长于传模宛然乱真其印相之匹亚欤初宇文季龙图喜其谈禅欲请住院永辞曰亲在未能也于是售已所长专以为养不免狥豪富防肆所好今流布于世者非其本趣也尝作潇湘夜雨图上邵西山西山即题云尝拟扁舟湘水西蓬牎剪烛数归期偶因胜士挥豪处却忆当年夜雨时西山既咏诗问永云前辈曾有此诗否永因诵义山问归篇西山矍然急取诗以归翌日乃复改与之曽拟扁舟湘水夜雨牎听雨数归期归来偶对髙人画却忆当年夜雨时【画继】
　　释真休
　　释真休汉嘉人山谷所与游清闲居士王朴之子善摸搨人物如真【画继】
　　平上人
　　平上人善神李觏有谢神平上人诗云衰陋徒烦妙笔【旴江集】
　　释徳正
　　释徳正信州人徐兢之兄登科为平江教官弃而为僧能画山水人物种种清絶专师李伯时【吴县志】
　　超师
　　超师北地人宣和画院名手工道释人物【画史防要】
　　称上人
　　称上人画橘洲断岸平逺之图华光墨梅别馆之儿稚也【石门文字禅】
　　释敏传
　　释敏工诗善丹青【石门文字禅】
　　释徳源
　　释徳源绘三寿图周必大赠诗云香山已写丹青像洛诵仍凭副墨【平园集】
　　释表祥
　　释表祥【哲宗时人】妙髙台壁间有坡公画像初公族成都僧表祥画公像求賛公题云目若新生之犊心如不系之舟要问平生功业黄州惠州崖州【周必大乾道庚寅奏事録】
　　因师
　　因师善画陈造题因师蒲桃诗云因师写物三昧手公取天机付笔端【江湖长翁集】
　　释智融
　　释智融俗姓邢名沚世居京师以医入仕南渡居临安万松岭号草庵邢郎中官至成和郎出入禁庭赏殊渥年五十弃官谢妻子祝发入灵隐寺人不知其能画山深多蛇忽作二竒于壁一吹火向空一蹋蛇而掣其尾蛇患遂除尝画龙首半体祷旱辄应遇其适意嚼蔗折草蘸墨以作坡岸巗石尤为古劲间作物象不过数笔生意飞动尤好作牛自号老牛智融作诗不多语意清絶字画亦无俗韵【攻媿集】
　　释超然
　　释超然不知何许人善作山水其峰峦矾头酷似郭熙至于屋宇林石坡滩水口笔法孱弱与巨然殊不相类今人多以巨然超然连称莫晓所谓【图绘寳鉴】
　　释梵隆
　　释梵隆字茂宗号无住吴兴人善白描人物山水师李伯时髙宗极喜其画每见辄加品题之然气韵笔法皆不迨龙眠【图绘寳鉴】
　　释法常
　　释法常号牧溪画龙虎猿鹤芦鴈山水人物皆随笔墨而成意思简当不费妆饰但麤恶无古法诚非雅玩【画史防要】
　　释月蓬
　　释月蓬不知何许人貌古怪亦不知止宿何地画观音佛像罗汉天王得古人体韵其画不妄与人人罕有之【图绘寳鉴】
　　释静賔
　　释静賔号白云作异松怪石如龙腾虎踞上写草字【画史会要】
　　释莹玉涧
　　释莹玉涧西湖慈静寺僧师惠崇山水【画史会要】
　　释萝牎
　　释萝牎不知名居西湖六通寺与牧溪画意相侔【图绘寳鉴】
　　释子温
　　释子温字仲言号日观作水墨葡萄自成一家法人莫能测又号知归子【画史防要】
　　释若芬
　　释若芬字仲石婺州曹氏子为上竺寺书记模写云山以寓意求者渐众因谓世间宜假不宜真如钱唐八月潮西湖雪后诸峰极天下伟观二三子当面蹉过却求玩道人数残墨何邪归老家山古涧侧流苍壁间占胜作亭扁曰玉涧因以为号又建阁对芙蓉峰号芙蓉峰主尝自题画竹云不是老僧亲写晓来谁报平安【画史防要】
　　释仁济
　　释仁济字泽翁姓童氏玉涧之甥书学东坡墨竹学俞子清梅学杨补之自谓用心四十年作花圈少圆耳山水亦得意【图绘寳鉴】
　　释圆悟
　　释圆悟号枯崖能诗喜作竹石【福州府志】
　　释慧舟
　　释慧舟号一山叟天台人居西湖长庆寺能诗作小丛竹或三二竿或百十成林不见其重复冗杂【图绘寳鉴】
　　释太虚
　　释太虚江西人竹学郓王楷【画史防要】
　　释智什
　　释智什白描佛像人物【画史防要】
　　释真惠
　　释真惠善花果【画史防要】
　　释希白
　　释希白白描荷花【画史防要】
　　释徳止
　　释徳止号清谷工画尝画庐山寻真观二壁朱文公题其上【图绘寳鉴】
　　释脩范
　　释脩范润州人工湖石【图绘寳鉴】
　　释志坚
　　释志坚蜀人工山水【图绘寳鉴】
　　释彦深
　　释彦深工佛像尤精观音【图绘寳鉴】
　　释明川
　　释明川工山水【图绘寳鉴】
　　释了宗
　　释了宗吴人为谢伋写药园图以淡墨作云林室庐人物草木鸟兽笔迹甚可喜【林逢吉赤城集】
　　画僧法
　　画僧法雪庵禅师从瑾之弟子【陈传良止斋集】
　　隆师
　　隆师作山水笔墨略到而逺意有余【程俱北山集】
　　行上座
　　行上座作维摩问疾图僧士珪题诗云道人眈眈痴虎头了然电转开双眸枯木已死寒巗秋定中霹雳推四牛起来下笔不能休新诗字字蟠银钩发其余者漫不收散而纵横为九流我观此画真其尤病维摩诘小有瘳文殊大士从之游彼上人者难对酧【声画集】
　　老悟
　　老悟裘万顷题老悟画卷云中兴以前作山水只说李成与郭熙谁知淳熙有此老健笔不减巨然师【裘竹斋诗集】
　　镜潭照藏主
　　镜潭照藏主草虫水墨出竒便觉兰陵画手风斯在下当如伯乐相马取其神骏遗其牝牡黄【释居简北磵文集】
　　释慧
　　释慧南禅寺上座得画法于里之名手留京师复得传神法于异人歳为星源神像轴若干四方游山上者无画以归谓为徒行争致馈槖中约隔歳取偿慧遂为例独传神秘其术不轻售【文山集】
　　郭氏
　　郭氏【见书家】能读书史善书画选归皇从孙世单封武昌县君【欧阳文忠公集】
　　李氏
　　南昌县君【山谷集作崇徳郡君】李氏尚书公择之妹朝议大夫王之才妻能临松竹木石等画见本即为之卒难辨【米芾画史】黄庭坚有姨母李夫人墨竹诗观崇徳墨竹歌【山谷文集】李公择山房在庐山有其妹墨竹【周必大泛舟入山记】
　　曹夫人
　　宗妇曹夫人善丹青作临平藕花图【续骩骳说】
　　宗妇曹氏所画皆非优柔软媚取恱儿女子者真若得于游览见江湖山川间胜槩以集于豪端尝画桃溪蓼防等图【宣和画谱】
　　和国夫人王氏
　　和国夫人王氏显恭皇后之妹宗室仲輗之室也善字画能诗章兼长翎毛每赐御扇即翻新意彷成图轴多称上防一时官邸珍贵其迹【画继】
　　文氏
　　文氏湖州第三女张昌嗣之母也居郫湖州始作黄楼障欲寄东坡未行而湖州谢世遂为文氏奁具文氏尝手临此图于屋壁暮年尽以手诀昌嗣【画继】
　　章友直女
　　章友直之女煎能如其父以篆笔画棊盘笔笔相似【画继】
　　胡夫人
　　胡夫人胡元功之女黄由之夫人善笔札时作诗文亦可观至于琴棊写竹等艺皆精自号惠斋居士【皇甫汸长洲志】
　　汤夫人
　　汤夫人叔雅之女赵希泉妻写梅竹每以父闲庵图书识其上【画史防要】
　　方氏
　　方氏桐庐人陈晖晦叔经略子妇也作梅竹极清逺【画继】
　　祝次仲女
　　祝次仲女嫁常山徐堪亦善画【万廷谦龙游县志】
　　谢夫人
　　谢夫人谭文初妻颍川汝隂人居家鸡晨以兴家之事无不遍视舍此则读书观古文无事则书画二事皆精至而于水墨尤有闲淡之趣【郑侠西塘集】
　　卢氏
　　卢氏许州人能作墨竹【图绘寳鉴】
　　梅尧臣云许有卢娘能画竹重抹细拖神且速如将石上萧萧枝写向笔间天意足【宛陵集】
　　姚月华
　　姚月华笔札之暇时及丹青花卉翎毛世所鲜及然聊复自娱人不可得而见尝为杨达画芙蓉匹鸟约略浓淡生态逼真【荻楼杂抄】
　　艳艳
　　艳艳任才仲妾良家子有絶色善着色山【画继】
　　翠翘
　　翠翘洪内翰侍人能画程大昌题诗云戏作风枝斜再恼玉堂宿【画史防要】
　　苏氏
　　苏氏建宁人淳祐间流落乐籍以苏翠名尝写墨竹旁八分书题如倚云拂云之类颇不俗亦作梅兰【画史防要】
　　写竹妓
　　写竹妓【佚其名】陈造有陈緫管席上赠写竹妓诗【江湖长翁集】
　　辽
　　耶律托色
　　耶律托色字胜隐北府宰相乌里之孙善射工画统和间败贺令图于定安授西南面招讨都监尝从北院枢密使击宋宋将有因伤而仆题子绘其状以示宋人咸嗟神妙【辽史本传】
　　耶律钮斡哩
