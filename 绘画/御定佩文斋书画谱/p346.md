<!-- { "loadSidebar": true } -->
　　昔唐人好写道释家书以其书流俗之所恭事字画或托之以传今赵文敏公则不然盖因其嫔魏国夫人管道升仲姬之薨书度人上品经以资冥福耳然道家诸书多宼谦之吴筠杜光庭王钦若之徒所撰文多鄙俚独度人经号为雅驯唐艺文志颇着其目公岂以其真可以度人邪公自承防翰林以延祐乙未五月谒告南归舟次临清镇而夫人薨明年庚申公为书是经年已六十七越二年当至治壬戌六月辛巳而公亦薨矣观其天机逸发出入右军大令间寔为晚年妙笔区区小夫唯见公蚤嵗书概以揷花美女为病使其覩此必将吐舌而走矣【宋学士集】
　　元赵孟頫书勉学赋
　　右赵松雪书中勉学赋真迹松雪生平深得意于中之道余家所刻停云帖中松雪手札一十三纸与中者言言皆有道味故甞书此赋谓闇室之薪烛迷途之鄊导此卷余曩见在白下徐碧泉防先待诏欲假刻石最后为一竖子谋去殊为梦想今得复觉慨恱不胜敬识数语昔胡汲仲谓松雪之书上下三百年縦横一万里举无此书不虗耳隆庆丁夘春三月朔日文嘉【瑚网】
　　元赵孟頫心经真迹
　　般若宻多心经是王舎城中无上三昧语呉兴书是兰亭室中无上三昧笔昔有开士学殷扬州咄咄法写莲华经能使方丈地毕劫不被四风雨今防此经山房中邺侯三万卷皆頼护持矣珍重珍重【弇州山人藁】
　　元赵孟頫小楷法华经
　　松雪居士平生善以笔砚作佛事所书经当不下数十百本兹法华固其一耳旧闻有草本在王奉常敬美防已轶其半此为真书独完好若此且字势遒紧劲媚异居士他书而首尾七万余言无一笔失度真龙藏中之墨寳也昔栁诚悬所书诸经石泐墨渝人犹等之于吉光片羽矧此经邪书已三百年不知歴防地更防人而今始落吾雪浪师之手奉之以镇长干奘塔殿亦可谓有大因縁出现于世矣固知韦防诸天共作护持不负师殷勤嘱累意也【嬾真草堂集】
　　世言子昻书初临思陵中学钟王晚学李北海亦其大端耳书病至众唯积学渐成以次觧脱乃入三昧世徒见公一种趂姿媚书而不知其他繇见书不广也此经为公大徳元年笔时自集贤出佐济南年才四十有三精谨遒劲有初唐虞薛风与余书絶异相传出毛宫保所藏诸鄊荐绅欲多方购之以还其家而未果防公偶得之将置长干奘公塔院以充常住噫此经诚得其所归而吉州诸公其亦可息喙也夫【澹园集】
　　元赵孟頫书四十二章经
　　右四十二章经摩腾法兰自中天竺携来以梵书纪梵音至吴兴赵承防孟頫乃以汉语作汉字要之能受如来心印作东震旦功徳先后一也承防精八法咄咄逼晋人而此书尤遒媚肃散有王防稽父子风若能乞精手如章藻拓作石木二本搨之则尤我如来千百亿化身之一证也得之者慎无秘为筐笥间物哉【弇州续藁】
　　元赵孟頫小楷圆觉了义经
　　圎觉了义经是婆伽婆入道三昧赵文敏为中峰和尚书之以资管夫人防福冝其结法之精圎媺润如此也书至文敏是如来夀命品不可思议非复圆觉修持时矣吾家弟有文敏法华六卷行笔草草骨似胜而肉小不足此卷旧属于钤山氏今落梁谿吴子可谓得所近于恵山道中怱怱见之今得再展恍忽如苏长公踏五祖道塲且熟且疑至防尾始了然老衰之态可叹也【弇州续藁】
　　元赵孟頫书圆觉经后
　　余于锡山道中华生出此卷见示乃宋纸之絶佳者独讶其结法之圆熟而波发过媚运腕少弱拟于吴兴犹在疑似之际再为华所强漫尔署题别后忽忽记得曽见此防于呉兴木夲盖书于行书圆觉之后为管夫人营福于中禅师而中为梓之仍手防法语于后偶遇张仲玉道其事仲玉色沮谓一飞鳬偶得呉兴与中一札言送经事盖真迹也因乞仲玉作此小楷赝本而书木夲之防质之呉氏子得五十金而去余因失笑老年鉴赏破败若此而王百谷尤甚然吴兴木夲更自廓落无竒真龙似龙何常之有所叹者末俗之狡狯而已【弇州续藁】
　　元赵孟頫书玉枢经
　　玉枢经称雷声普化天尊法语是杜光庭軰拟撰耳赵文敏好为人书佛经又奉勅缮冩防满藏至道经独有黄庭常清净洞玉诸经洞玉余所见有两夲其一属何元朗内翰一属王阳德大参皆神品也此经称道子弟后转奉某为人削去以供养礼诵故尚作折近始装池成卷而世亦未有识之者休承谓小变孟法师体恐亦未是大要李北海出入耳结法极宻而力大遒劲披拂之际咸有妙趣而数百字中得一二字不称者或意忙笔迅故也当与余栁河东禊诗同识赏【弇州续藁】
　　元赵孟頫书金碧古文龙虎妙经
　　予昔年游燕市尝见赵文敏书龙虎经半是行草其人即携去真赝不暇辨也此防疑是晚年所书得心应手非浅学可以髣髴予何幸获观于檇李汪长公家惜归廹不能手録此经潜心笔法聊题数语以志鸿泥之感万厯乙未杪秋呉下杜大中书【瑚网】
　　元赵孟頫七观帖
　　右七观帖元袁文清公所作以赠程文宪公致仕南归而赵文敏公之所书也余家有公小楷帖如黄庭乐毅皆临古文书独此帖出公自然之趣惜纸墨未甚佳耳此刻今在四明余得之陈孟颙秀才【东里续集】
　　余多得七观帖独此本纸墨差胜彭百链浙东还所惠者【同上】
　　程文宪之归袁文清之文赵文敏之书皆所谓得意者也而具于斯盛哉所惜当时刻手不及耳余所得者独此本差明白盖鄞士呉友麟所恵者【同上】
　　元赵孟頫书渼陂行
　　赵文敏公书多从二王法中来其体势紧宻则得之右军姿态朗逸则得之大令至书碑则酷仿李北海岳麓娑罗体此其大概也如此卷书渼陂行神气奕奕备有二王致岂俞紫芝詹孟举能办邪【王奉常集】
　　元赵孟頫与丈人节干月窗判簿二帖
　　今人观赵承防书但见其晚笔纵逸为胜殊不知妙年应规入矩有如此帖者不由规矩而纵逸是犹疾行无善歩也识者试与评之至治三年九月廿五日后学钱良右敬题【六研斋二笔】
　　松雪老人书法在中年时一笔不茍怡怡然得天趣此唯识者能知之泰定元年八月二十日陇西李皓见于吴氏文房【同上】
　　呉兴公字画之妙不待賛咏而知是帖盖在兵部时所与江南故人者王谢沓拖风气不可复作抚卷为之太息呉郡陆友记【同上】
　　李西台书名重一时而东坡乃谓虽可爱终可鄙虽可鄙终不可弃予尝妄意借为子昻方寸大字之评闻者翟然固难为浅见寡闻者道也至其尺牍挥洒奕奕有晋人一种风气亦不可掩岂易及哉未能上下古今书画之变而窥其妙遂欲出意品题恐不免纷纭儿軰之侮也泰定甲子季秋蜀梁子寅书【同上】
　　呉兴松雪公名髙当代而书法之妙盖牢笼今古出入羲献也此二帖虽盛年所书然其轻清流丽之画得超妙入神之变有非后人所可及者淳卿寳之无泰定五年三月一日梁谿生王礼賔观【同上】
　　松雪先生翰墨之妙名贯一代其下笔之势出规入矩洒落超逸非钟王不足与议也至其晚年笔迹尤为妙絶金石所刻后学之士多所师法今观此二帖前人流风余韵典型具在不觉启敬呉门丘宗【同上】
　　书法自唐顔栁以来多尚筋力而乏风韵然尚筋力者则失于狂喜风韵者则过扵软媚求其兼善而适中者亦难矣至宋李建中蔡君谟軰追踪六朝见称于时论者犹谓未能尽善本朝赵魏公识趣髙逺跨越古人根柢钟王而出入晋唐不为近代习尚所窘东海内书法为之一变后进咸宗师之或缄之箧笥或传之金石不能悉数也此二帖规摹羲献其第一帖絶与圣教序同类非有墨池笔冡之功者岂易及此披玩叹伏因识其后至正二十五年秋七月既望卢熊书【同上】
　　右赵魏公丈人节干月窗判簿二帖节干即公舅氏管公直夫月窗不知何人想亦是管姻家防者十有三人陆友仁谓兵部时书按帖意以除授未定欲遣二姐归侍二姐管夫人仲姬也公以至元丙戌入亰除兵部郎中后二年始以夫人北上不应先有是语或是元贞元年自济南赴史馆时而是歳竟归呉兴意者未归时所遣不可知也二帖行笔秀润与他书殊不类是早年学思陵书如此其署名犹循宋习或谓出圣教序者非也管公无子公奉之甚至既殁建孝思道院以主其祀亦厚矣哉沈润卿氏藏魏公书甚富疑此帖有异特以相示余为考订嵗月定为史馆时书甲子衡山文璧【同上】
　　元赵孟頫简觉轩路教诸迹
　　赵荣禄与觉轩先生手简共六纸以交谊之深家世之旧也先生学行纯正为宋琅邪王字仲寳之后仕至兰溪州判官今获观于其孙光大之彞斋老成典型不可复见矣尚赖翰墨文章有以见其风流哉至正二十年歳在庚子二月望日倪瓉谨题【云林集】
　　余闻荆溪有觉轩先生由文学起家仕至兰溪州判官生晚不及识闻之四十年见其孙光大出松雪与先生手笔共六纸内谓楼居仙人眺八极而自得者真可企仰光大乞书楮尾扵是乎书至正乙巳冬十月廿有四日防稽抱遗叟杨维桢【东维子集】
　　义兴旧阀之家得交松雪翁者元初惟王氏岳氏两家而已治生唐门幼学之时多得见之到今五十年来讫无片纸存者而岳氏之后盖亦寥寂无闻焉今覩彛斋所藏六帖皆翁与其先大父往还书纸墨尚新则知王氏子孙之贤视他族所守厥有间哉因感而识之壬戌嵗九月廿有二日为冬至日马治【瑚网】
　　古者书志凡嘉言善行闻见必録故经传皆曰志莫非修齐平治不徒夸多识资谭柄是尚其不经者若齐谐志怪之类反以资惑圣人无取后世无传焉魏晋而下其脍炙人口如世说者亦纯駮相半务博者多资之然去经传逺矣近世惟宋代特盛客谭笔録何啻数百家若近思典刑敦伦诸録虽不敢侪诸经传然敦伦美俗亦足为风化助彼夷坚酉阳无稽浮诞适足蛊愚导奸则又甚于齐谐者以是观之志録可茍作乎宗人景周博学好古闻善必録皆使言者自书其事大率皆当代贤士大夫嘉言善行将以为循省资志亦善矣然善可法恶可戒与否则在客之见与景周之自择至正甲辰云间陆居仁【同上】
　　松江陆蒙者家富而好礼收蓄古书画彛器甚多一时名人无不获交有友闻録者杨防夫陆宅之皆为之序余亦尝书数书与之蒙既死家破扵兵此文流传竟归扵余前松雪书亦其家故物因合作一轴异时当访其子孙有识者还之时洪武四年七月十一日吴门杨基孟载氏记【同上】
　　赵魏公书于规矩之中自有神仙蜕骨风度杨鐡崕狂怪不经而歩履自髙陆宅之学藏真而自出机局三公虽髙下不同然皆能以其文辞翰墨豪扵一时陆防周不知何人乃能笔而得之流落之余复为吾鄊杨先生所辑观其题识宛然忠厚可掬皆足重也元圣髙士寳此卷数年矣间出相示囙评数语于右东海徐有贞【同上】
　　元赵孟頫乞药手帖
　　华亭陆恱道以医名扵前元松雪赵公尝有手帖乞药观宋潜溪先生防其后以医为不受官蒙赐号防士而归盖其髙致如此非特以医名者自其孙景深以未能世其业至扵今又得文质以医学教授太医院成就后学为多家藏旧物虽断烂数行保守不坠防士可谓有后矣【匏翁家藏集】
　　元赵孟頫诗卷
