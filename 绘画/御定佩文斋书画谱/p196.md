<!-- { "loadSidebar": true } -->
　　王处士【僖宗时人】李洞送醉画王防士诗云几年乗兴住南吴狂醉兰舟夜落湖别后鹤毛描转细近来牛角饮还麤【李才江集】
　　孙鲂父
　　孙鲂【字伯益】南昌人鲂父画工也王彻为中书舎人草鲂诰词云李陵桥上不吟取次之诗顾凯笔头岂画寻常之物鲂终身恨之【唐诗纪事】
　　崔秘监
　　崔秘监【未详何时人】唐髙无际汉武帝后庭秋千赋序云臣无际才非马融位叨麟阁属秘书监博陵崔公画秋千障而得一观皓齿蛾眉徧于后庭秋千之观乐焉【文苑英华】
　　李处士
　　李处士【未详何时人】唐外郎荥阳郑賛宰万年日有以贼名而荷校者賛命所盗以视则烟煤古丝三四幅齐罽裁褾斑鼈皮轴之曰是画也太尉李公【德裕】所寳惜有賛皇图篆存焉賛不得决时延夀里有水墨李防士精别画品游公卿门召使辨之李瞪目三叹曰韩展之上品也【图画见闻志　按处士以水墨穪是亦当时能画者】
　　修处士
　　修处士工花鸟【图绘寳鉴】
　　师奴
　　师奴【未详何时人】东都敬爱寺大院中门内五僧师奴描【歴代名画记】
　　司马承祯
　　道士司马承祯字子微【见书家传】开元中自天台征至天子师之十五年至王屋山勅造阳台观居之尝画于屋壁【歴代名画记】
　　裴翛然【名画记云释翛然或云道士】
　　道士裴翛然楚州刺史思训之子为人诙谐强学不成一名好诗酒善丹青解丝竹开元中尝夜醉卧街犯禁乃为诗曰遮莫咚咚动湏倾满满杯金吾如借问但道玉山頽官不罪之也【唐诗纪事】
　　李尊师
　　道士李尊师【宗时人】杜甫题李尊师松树障子歌云老夫清晨梳白头都道士来相访握髪呼儿延入户手提新画青松障【杜工部集】
　　毌丘元志
　　道士毌丘元志【宪宗时人】白居易为忠州刺史花木多竒居易在郡为木莲荔枝图寄朝中亲友曰元和十四年夏命道士毌丘元志写之惜其遐僻因以三絶赋之有天教抛掷在深山之句咸传于都下好事者喧然模写【旧唐书白居易传】
　　吴子
　　道士吴子【宣宗时人】费眞者成都双流县兴唐观道士也大中末有道士自称吴子止观中养气絶粒时亦饮酒忽谓眞曰吾欲为师写眞可乎真笑曰夫欲写真先湏自写吴子如其言引镜濡毫自写其貎下笔惟肖顷刻而毕复自为賛兼诗二章【云笈七签】
　　张素卿
　　道士张素卿简州人也少孤贫性好画在州主谯国夏侯公孜宅多见隋唐名画艺成之后落拓无羁束遂衣道士服唯画道门尊像豪贵之家少得其画者干符中居青城山至中和元年僖宗遣使与赐紫道士杜光庭封丈人山为希夷公素卿上表改封五岳丈人为希夷眞君素卿赐紫素卿有老子过流沙图五岳朝真图九皇图五星图老人星图二十四化真人像太无先生像素卿于诸图画能敏速落锥之后下笔如神自始及终更无改正张百子堂板龛内门两畔龙虎两躯素卿笔王建修青城山丈人观请素卿于丈人真君殿上画五岳四渎十二溪女山林溪沼树木诸神及岳渎曹吏诡怪之质生于笔端上殿观者无不恐惧又于简州开元观画容成子董仲舒严君平李阿马自然葛长夀仙黄初平葛永璝窦子明左慈苏躭十二仙君像各写当初卖卜卖药书符导引时真笔踪洒落彩画因循当代名流皆推画手益【州名画録】
　　陈若愚
　　道士陈若愚左蜀人师张素卿得其笔法成都精思观有青龙白虎朱雀武四君像【图画见闻志】
　　释辩才
　　释辩才姓袁氏梁司空昂之孙【见书家传】辩才博学工文琴棊书画皆得其妙【何延之兰亭记】
　　释智瑰
　　僧智瑰善山水神气韵洒落【歴代名画记】
　　释金刚三藏
　　金刚三藏狮子国人善西域佛像运笔持重非常画可拟东京广福寺木塔下素像皆三藏起様【歴代名画记】
　　释法明
　　同州僧法明开元十一年勅令写貎丽正殿诸学士欲画像书賛于含象亭以车驾东幸遂停初诏殷季友旡忝等分貎之粉本旣成迟囘未上绢张燕公以画人手杂图不甚精乃奉追法明令独貎诸学士法明尤工写貎图成进之上称善藏其本于画院【歴代名画记张彦逺云开元丽正殿学士张説徐坚贺知章赵冬曦康子元侯行果韦述敬防眞赵黙东方显李子钊吕向母焸陆去防咸业余钦孙季良都十七人其官爵具韦述集贤记】
　　释杨法成
　　释杨法成【明皇时人】开元初有尼魏八师者双流县百姓刘乙意儿年十一事魏尼常白魏云先天菩萨见身此地因谒画工随意设色悉不如意有僧杨法成自言能画意儿指授之以匠十稔五方就后塑先天菩萨凡二百四十首首如塔势分臂如意蔓其膀子有一百四十日鸟树一鳯四翅水肚树所题深怪不可详悉画様凡十五卷柳七师者崔宁之甥分三卷住上都流行时魏奉古为长史进之后因四月八日赐髙力士今成都者是其次本【京洛寺塔记】
　　释思道
　　释思道【明皇时人】吴道子弟子长乐坊安国寺木塔院西北廊五壁释思道画释梵八部不施彩色尚有典刑【京洛寺塔记】
　　释道芬
　　防稽僧道芬画山水格髙【歴代名画记】
　　顾况稽山道芬上人画山水歌云镜中真僧曰道芬不服朱审李将军【顾逋翁集】
　　释皎然
　　吴僧皎然亦名画【唐国史补】
　　释义全
　　释义全【徳宗时人】尚书韦公作镇于蜀四方之士麏至幕下有沙门义全者善丹青尤攻写眞诸公博雅好事皆使图画之【符载劔南西川幕府诸公写眞賛】
　　释道玠
　　僧道玠图山水曲尽其能【唐朝名画録】
　　释楚安
　　僧楚安蜀州什邡人也俗姓句氏攻画人物楼台有明皇幸华清宫避暑图吴王宴姑蘓台图此二图皆画于墙壁图簇团扇之上其墙壁图簇团扇大小虽殊功夫并无减者竒巧如此当时公侯相重皆称妙手【益州名画録】
　　释梦休
　　释梦休【僖宗时蜀僧】画竹疎放自属方外【李衎竹谱】
　　僧梦休雪竹一幅巨石倒影下落叶数片浮水靣旁一枯木亦倒影今蔡胜道有六幅长丈余竒甚大屋梁方可挂森森如坐竹下【米芾画史】
　　释徽
　　僧徽五羊人齐已谢徽上人惠二龙障子诗云近有五羊徽上人闲工小笔得意新画龙不夸头角及鬛鳞只求筋骨与精神【白莲集】
　　江僧
　　江僧【僖宗时人】郑谷传经院壁画松诗云危根痩盖耸孤峰珍重江僧好笔踪【云台编】
　　瓌师
　　瓌师【未详何时人】唐大相国寺九门下瓌师画梵王帝释及东廊障日内画法华经二十八品功德变相为一絶【图画见闻志】
　　释智俨
　　释智俨【未详何时人】唐大相国寺西库北壁有僧智俨画三乘因果入道位次图为一絶【图画见闻志】
　　薛媛【一作瑗】
　　薛媛濠梁南楚材妻【见书家传】楚材旅游陈颍受颍牧之眷无返旧意媛写真寄之曰欲下丹青笔先拈寳镜端已经顔索寞渐觉鬓凋残泪眼描将易愁膓写出难恐君浑忘却时展画图看夫妇遂偕老焉【唐诗纪事】
　　崔徽
　　崔徽河中倡也唐裴敬中为兴元察官奉使蒲中与崔徽相从敬中囘徽以不得从为恨乆之成疾自写其眞以寄裴曰崔徽一旦不及卷中人矣【张君房丽情集】










　　御定佩文斋书画谱卷四十八
<子部,艺术类,书画之属,御定佩文斋书画谱>
　　钦定四库全书
　　御定佩文斋书画谱目録
　　第四十九卷
　　画家传五
　　梁
　　于兢　　　　　　赵嵓
　　胡翼　　　　　　王殷
　　刘彦齐　　　　　荆浩
　　关同　　　　　　朱繇
　　赵乔　　　　　　李霭之
　　张图　　　　　　跋异
　　李罗汉　　　　　郑唐卿
　　厉归真
　　后唐
　　李从曮　　　　　郑汝弼
　　韩求　　　　　　李祝
　　左礼　　　　　　张南
　　袁防　　　　　　东丹王李賛华
　　胡瓌　　　　　　胡虔
　　李应　　　　　李审
　　释从允　　　　　释智晖
　　李夫人
　　晋
　　王仁夀　　　　　胡严征
　　周
　　施璘　　　　　　狂生
　　释智蕴　　　　　释徳符
　　吴
　　浔阳画工
　　南唐
　　徐熙　　　　　　韩熙载
　　顾闳中　　　　　竹梦松
　　陶守立　　　　　陆晃
　　髙太冲　　　　　朱澄
　　李景道　　　　　李景游
　　周文矩　　　　　曹仲
　　衞贤　　　　　　朱悰
　　何遇　　　　　　杜韬
　　梅行思　　　　　王齐翰
　　顾徳谦　　　　　赵干
　　郭干晖　　　　　郭干祐
　　钟隠　　　　　　郭权
　　唐希雅　　　　　杨辉
　　觧处中　　　　　丁谦
　　李颇　　　　　　耿先生
　　童氏
　　前蜀
　　髙道兴　　　　　房从真
　　杜子瓌　　　　　李升
　　滕昌祐　　　　　宋艺
　　张　　　　　　杨元真
　　张景思　　　　　支仲元
　　刘賛　　　　　　杜齯
　　姜道隠　　　　　释贯休
　　黄崇嘏
　　后蜀
　　赵徳　　　　　赵忠义
　　蒲师训　　　　　蒲延昌
　　张玫　　　　　　阮知诲
　　阮惟徳　　　　　杜敬安
　　髙从遇　　　　　杜措
　　杜义　　　　　黄筌
　　黄居寳　　　　　孔嵩
　　周行通　　　　　丘文播
　　丘文晓　　　　　丘余庆
　　李文才　　　　　徐徳昌
　　董从诲　　　　　景朴
　　赵才　　　　　　程承辩
　　李夀仪　　　　　释令宗
　　释惠坚　　　　　福感寺僧
　　吴越
　　钱仁熙　　　　　钱侒
　　罗塞翁　　　　　王耕
　　释蕴能
　　胡擢　　　　　　李羣
　　朱简章　　　　　唐垓
　　张质　　　　　　杜霄
　　史琼　　　　　　王乔士
　　程凝　　　　　　王道古
　　王道求　　　　　宋卓
　　冨玫　　　　　　黄延浩
　　阮郜　　　　　　燕筠
　　张及之　　　　　韦道丰
　　王伟　　　　　　李仁章
　　赵　　　　　　成处士











　　钦定四库全书
　　御定佩文斋书画谱卷四十九
　　画家传五
　　梁
　　于兢
　　于兢梁相国善画牡丹幼年从学因覩学舎前槛中牡丹盛开乃命笔放之不浃旬夺真矣后遂酷思无倦动必増竒贵达之后非尊亲防命不复含豪有人赠诗曰看时人步涩展处蝶争来有写生全本折枝传于世【图画见闻志】
　　赵嵓【五代史作岩】
　　赵嵓【五代史赵犨传云准次子岩尚太祖女末帝时为户部尚书租庸使】善画人马挺然髙格非众人所及有汉书西域传骨贵马小儿戏舞钟馗弹棊诊脉等图传于世【图画见闻志】
　　胡翼
　　胡翼字鹏云安定人工画道释人物至于车马楼台种
　　种臻妙赵嵓都尉以画着一时见翼礼遇喜临摹古今名笔目之曰安定鹏云记有秦楼吴宫盘车等图传于世【宣和画谱】
　　王殷
