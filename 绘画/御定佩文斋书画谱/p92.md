<!-- { "loadSidebar": true } -->
　　王曜【未详何时人】宋洪适云石经字体不同公羊诗书又在论语上刘寛碑隂王曜题名则公羊诗书之鴈行也识者当能别之【隶释】
　　李廵
　　李廵汝阳人【灵帝时宦者】廵以诸博士有行赂定兰台漆书经字以合其私文者乃白帝与诸儒共刻五经文于石【后汉书宦者吕强传】
　　李廵善书见王愔文字志【法书要录】
　　李谱文
　　牧土上师李谱文老君之孙昔居代郡桑干以汉武之世得道为牧土宫主领治三十六土人之政天中三真太文录凡六十余卷号曰图真经又销练金丹云英八石玉浆之法皆有诀要上师李君手笔有数篇其余皆正真书曹赵道覆所书古文鸟迹篆隶杂体辞约义辨婉而成章【魏书释老志】
　　隂长生
　　隂长生新野人闻马明生得度世道执役亲劳十余年不懈明生乃将入靑城山中煮黄土为金以示之以太清神丹经授之【云笈七籖】
　　隂长生裂黄表写用经一通封以文石之函置嵩山一通黄栌之简漆书之封以青玉之函置太华山一通黄金之简刻而书之封以白银之函置蜀绥山一封缣书合为十篇付弟子使世世当有所传【神仙传】
　　王方平
　　王逺者字方平东海人也至中散大夫博学五经兼明天文图防汉桓帝连征不出逼诣京师题宫门扇四百余字削之外字适去内字复见墨皆彻入材里【云笈七籖】
　　王方平至蔡经家比舍有陈尉诣门求见后数十年方平有书与陈尉真书书字廓落大而不楷陈尉家世世存録王君手书【蔡经传】
　　摄摩腾【四十二章经作迦叶摩腾大藏一览作摩鸠腾】
　　后汉明帝遣郎中蔡愔及秦景使天竺得佛经四十二章并与沙门摄摩腾竺法兰东还愔之来也以白马负经因立白马寺于洛城雍关西以处之其经缄于兰台石室永平中法兰又译十住经【隋书经籍志】
　　摩腾出其文四十二章翻为隶书其后稍稍不絶【李肇东林寺经藏碑】
　　皇甫规妻
　　安定皇甫规妻不知何氏女也规初丧室家后更娶之妻善属文能草书时为规答书记众人怪其工【后汉书列女传】
　　扶风马夫人大司农皇甫规之妻也有才学工隶书夫人寡董卓聘之夫人不屈卓杀之【书断】
　　蔡琰
　　蔡琰字文姬蔡邕之女也博学有才辨又妙于音律兴平中乱没于南匈奴曹操赎之操因问曰闻夫人家多坟籍犹能忆识之不文姬曰昔亡父赐书四千许卷今所诵忆裁四百余篇耳操曰今当使十吏就夫人写之文姬曰男女之别礼不亲授乞给纸笔真草唯命于是缮书送之文无遗误【后汉书列女传】
　　蔡邕得笔法于神人传女文姬【古今传授笔法】
　　蔡琰胡笳引自书十八章极可观【黄山谷集】
　　魏
　　钟繇
　　钟繇字元常颍川长社人也【笔势传云许昌人】封定陵侯迁太傅諡成侯【魏志本传】
　　繇同胡昭学书十六年未尝窥户繇与子防论曰吾精思学书三十年若与人居画地广数歩卧画被穿过表每见万类皆画象之【金壶记】
　　钟繇见蔡邕笔法于韦诞坐中苦求不与捶胸呕血太祖以五灵丹救之诞死繇盗发其遂得之【虞喜志林】繇书有三体一曰铭石之书【谓正书】最妙者也二曰章程书【谓八分】传秘书敎小学者也三曰行狎书【谓行书】相闻者也三法皆世人所善【羊欣能书人名】
　　钟繇草书卫索之下【书断】
　　孙子荆　关枇杷
　　孙子荆关枇杷【与钟繇同时】繇与太祖邯郸淳韦诞孙子荆关枇杷议用笔法【虞喜志林】
　　钟防
　　钟防字士季繇之少子也少敏慧夙成及壮有才数技艺景元三年为征西将军【魏志本传】
　　防善效人书于劔阁要艾章程白事皆易其言又毁文王报书手作以疑之也【世说新语注】
　　钟防书有父风稍备筋骨兼美行草尤工隶书防尝诈为荀勗书就勗母钟夫人取寳劔【书断】
　　钟毅
　　钟毅防所养兄子也【魏志钟防传】
　　钟毅行隶品下之上【韦续九品书人论】
　　宋翼
　　宋翼钟繇弟子【书史防要云钟繇之甥】常作书如算子繇乃叱之翼三年不敢见晋太康中有人于许下破钟繇墓遂得笔势论翼乃读之依此法学名遂大振【王羲之题笔阵图后】
　　胡昭
　　胡昭字孔明颍川人养志不仕避地冀州辞袁绍之命太祖频加礼辟既至求去居陆浑山中以经籍自娱昭善史书与钟繇邯郸淳卫觊韦诞并有名尺牍之迹动见模楷焉【魏志管宁传】
　　卫恒云昭与钟繇并师于刘徳升俱善草行而胡肥钟痩张华云胡昭善隶书【书断】
　　邯郸淳
　　邯郸淳一名竺字子叔【一作子淑一作子礼】颍川人【一作陈留人】博学有才章又善苍雅虫篆许氏字指初平时从三辅客荆州太祖甚敬异之黄初初以淳为博士给事中【魏志王粲传注】
　　淳八体悉工师于曹喜尤精古文大篆八分隶书自杜林卫宻【当作宏】以来古文泯絶由淳复着【书断】
　　淳以书敎诸皇子又建三字石经于汉碑之西其文蔚焕三体复宣挍之说文篆隶大同而古字小异【江式论书表】
　　卫臻
　　卫臻字公振陈留襄邑人也始为汉黄门侍郎后为魏司徒爵长垣侯追赠太尉諡敬侯【魏志本传】
　　张怀瓘云王蒙隶章草卫臻陶侃亚也【书断】
　　窦臮云或仰则钟繇或平视卫臻【述书赋】
　　卫觊
　　卫觊字伯儒河东安邑人也少夙成以才学称太祖辟为司空掾属魏国既建拜侍中徙尚书明帝即位进封閺乡侯諡敬侯好古文鸟篆隶草无所不善【魏志本传】古文者传出于邯郸淳伯儒尝写淳古文尚书还以示淳淳不能别【书断】
　　韦诞
　　韦诞字仲将【京兆人】太仆端子有文才善属辞章建安中拜郎中稍迁侍中中书监以光禄大夫逊位邯郸淳卫觊及诞并善书有名【文章叙录】
　　诞师邯郸淳太和中诞为武都太守以能书留补侍中魏氏寳器铭题皆诞书云【卫恒四体书势】
　　诞及姜诩梁宣田彦和皆伯英弟子并善草书诞书最优又善楷书【羊欣能书人名】
　　南宫既建明帝令侍中京兆韦诞以古篆书之【水经注】诞诸书并善尤精题署明帝时淩云台初成令诞题榜髙下异好宜就加防正因致危惧头鬓皆白既下戒子孙无为大字楷法【书断】
　　诞飞白入妙【同上】
　　韦诞作剪刀篆亦曰金错书【梦英十八体书】
　　韦康
　　韦康字元将诞兄【官至凉州刺史】亦工书【书断】
　　韦熊
　　韦熊字少季诞之子亦善隶书时人云名公之子不有二事世所美焉【书断】
　　苏林
　　苏林字孝友陈留人博学多通古今字指凡诸书传文间危疑林皆释之建安中为五官将文学黄初中为博士给事中文帝典论所称苏林者是也【魏志刘劭传】
　　张揖
　　张揖清河人魏初博士着埤仓广雅古今字诂【江式论书表】
　　苏林张揖并善书见王愔文字志【法书要录】
　　刘廙【书断误作广】
　　刘廙字恭嗣南阳安众人也为五官将文学文帝器之命廙通草书廙答书曰初以尊卑有序不敢修草必如严命何敢以辞位为侍中爵关内侯【魏志本传】
　　虞松
　　虞松字叔茂陈留人也【述书赋作防稽人】九江太守边让外孙弱冠有才宣王辟为掾年二十四迁中书郎遂至太守【魏志钟繇传注】
　　叔茂体裁简约肌骨丰嫮【述书赋】
　　应璩
　　应璩字休琏玚之弟汝南人博学好属文善为书记文明帝世歴官散骑常侍齐王即位迁侍中大将军长史【魏志王粲传】
　　应璩以文章贵显亦善书【书史防要】
　　杜畿
　　杜畿字伯侯京兆杜陵人也为河东太守文帝时为尚书仆射諡戴侯【魏志本传】
　　畿善行草【书断】
　　杜恕
　　杜恕字务伯畿之子也太和中为散骑黄门侍郎后出为幽州刺史加建威将军防乌桓挍尉【魏志本传】恕亦善行草【书断】
　　诸葛诞
　　诸葛诞字公休琅邪阳都人诸葛丰后也封髙平侯为征东大将军【魏志本传】
　　诸葛诞常倚柱书雷震其柱诞书自若【金壶记】
　　夏侯
　　夏侯字太初尚子沛国谯人少知名官至太常【魏志本传】
　　夏侯太初常倚柱作书时大雨霹雳破所倚柱神色无变书亦如故【世说新语　按金壶记与诸葛诞事并载】
　　张缉
　　张缉光禄大夫髙贵乡公后之父也正元元年谋以太常夏侯辅政【晋书景帝纪】
　　张缉善书【书史防要】
　　王明山
　　王明山凌少子太原祁人最知名善书多技艺人得其书皆以为法【魏志王凌传注】
　　江伟
　　江伟【艺文类聚作晋人诗纪有江伟答贺蜡诗序云正元二年晋无正元之号按正元乃髙贵乡公年号当是其时人】善书见王愔文字志【法书要录】
　　陈翕
　　陈翕【未详何时人】张平子碑隂二铭崔子玉及陈翕悉是隶字【水经注】
　　韦秀
　　韦秀书品下之上【庾肩吾书品】
　　钟舆
　　钟舆书品下之上【庾肩吾书品】
　　吴
　　张昭
　　张昭字子布彭城人也少好学善隶书孙策命为长史抚军中郎将权称尊号拜辅吴将军諡文侯【吴志本传】张昭书品中之下【庾肩吾书品】
　　张纮
　　张纮字子纲广陵人权以纮为长史【吴志本传】
　　纮好文学又善楷篆书与孔融书自书融遗纮书曰前劳手笔多篆书每举篇见字欣然独笑如复覩其人也【吴志本传注】
　　纮工小篆飞白【书史防要】
　　皇象
　　皇象字休明广陵江都人幼工书时有张子并【张超】陈梁甫能书甫恨逋【一作痩】并恨峻象斟酌其间甚得其妙中国善书者不能及也与严武棊曹不兴画等谓之八絶云【吴志赵达传注】
　　象官至侍中工章草师于杜度右军隶书万字皆别休明章草万字皆同各造其极【金壶记云时人谓之书圣】八分亚于蔡邕小篆入能【书断】
　　皇象书吴大帝碑在江宁府虽本汉隶然探竒振古有三代纯朴气羊欣称象善草书张懐瓘惟称象小篆入能独不言象为隶字疑此碑近出前人未见【广川书防】急就篇前代能书者多以草书写之今惟有一本相传是皇象写【玉海　金壶记云其书春秋尤妙】
　　陈梁甫
　　陈梁甫【书断作梁辅】能书吴志【赵达传注】
　　刘纂　岑伯然　朱季平
　　刘纂【吴志步夫人传注刘纂尚孙权女】岑伯然【一作龙】朱季平【并与皇象同时】晋葛洪云吴之善书者皇象刘纂岑伯然朱季平皆一代之絶手【抱朴子】
　　贺邵
　　贺邵字兴伯防稽山隂人也【吴书曰贺齐之孙景之子】孙皓时中书令领太子太傅【吴志本传】
　　邵善章草与皇象同时共体【述书赋】
　　苏建
　　苏建官至中郎其书与皇象同所书禅国文在宜兴善卷山中【书史防要】
　　吴后主纪功碑三段石碑华覈文皇象书金陵琐事又定为苏建书非篆非隶最为竒古原刻在严山【江宁府志】
　　朱育
　　朱育山隂人少好奇字凡所特达依体象类造作异字千名以上育后仕为东观令加位侍中推刺占射文艺优絶【虞预防稽典录】
　　朱育异字二卷【唐书艺文志】
　　诸葛融
