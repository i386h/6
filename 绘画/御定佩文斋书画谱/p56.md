<!-- { "loadSidebar": true } -->
　　宋画院众工凡作一画必先呈藁然后上真所画山水人物花木鸟兽种种臻妙今朝廷内画及民间画人物皆然【唐六如画谱】
　　元王绎论粉本画
　　古人画藁谓之粉本前辈多寳蓄之盖其草草不经意处有自然之妙宣和绍兴所藏粉本多有神妙者【唐六如画谱】
　　明奉天殿画
　　永乐十五年北京奉天殿两壁斗栱间绘真武神像【蓬牕日録】
　　明文华殿画
　　永乐时文华殿后东室皇上斋居于此设御榻东壁下有御屏三曲防焉西室设新榻为斋宿所命工绘汉文止辇受諌圗悬之左唐太宗纳魏徴十思图悬之右【桂洲集】
　　明恭黙室画
　　防黙室者文华后殿之东九五斋之西室也室北壁绘河圗东壁洛书西壁凤鸣朝阳圗【桂洲集】
　　明陶宗仪记画十三科
　　佛菩萨相　　玉帝君王道相
　　金刚神罗汉圣僧　　　　风云龙虎
　　宿世人物　　全境山林　　花竹翎毛
　　野骡走兽　　人间动用　　界画楼台
　　一切傍生　　耕种机织　　雕青嵌緑【辍耕録】
　　明宋濂画原
　　史皇与仓颉皆古圣人也仓颉造书史皇制画书与画非异道也其初一致也天地初开万物化生自色自形总总林林莫得而名也虽天地亦不知其所以名也有圣人者出正名万物髙者谓何卑者谓何动者谓何植者谓何然后可得而知之也于是上而日月风霆雨露霜雪之形下而河海山岳草木鸟兽之着中而人事离合物理盈虚之分神而变之化而宜之固已达民用而尽物情然而非书则无纪载非画则无彰施斯二者其亦殊途而同归乎吾故曰书与画非异道也其初一致也且书以代结绳功信伟矣至于辨章服之有制画衣冠以示警饬车辂之等威表旟旐之后先所以弥纶其治具匡赞其政原者又乌可以废之哉画绘之事统于冬官而春官外史专掌书令其意可见矣况六书首之以象形象形乃绘事之权舆形不能尽象而后谐之以声声不能尽谐而后防之以意意不能以尽防而后指之以事事不能以尽指而后转注假借之法兴焉书者所以济画之不足者也使画可尽则无事乎书矣吾故曰书与画非异道也其初一致也古之善绘者或画诗或图孝经或貌尔雅或像论语暨春秋或着易象皆附经而行犹未失其初也下逮汉魏晋梁之间讲学之有圗问礼之有图烈女仁智之有图致使图史并传助名教而翼羣伦亦有可观者焉世道日降人心寖不古若往往溺志于车马士女之华怡神于花鸟虫鱼之丽游情于山林水石之幽而古之意益衰矣是故顾陆以来是一变也阎吴之后又一变也至于闗李范三家者出又一变也譬之学书者古籀篆之茫昧而惟俗书之姿媚者是耽是玩岂其初意之使然哉虽然非有卓然防俗之姿亦未易言此也【宋学士集】
　　眀杨慎记罨画
　　画家有罨画杂彩色画也【丹铅总】録
　　明杨慎记凹凸画
　　尉迟乙僧善绘凹凸花又张僧繇画于一乗寺逺望眼晕如凹凸近视即平【杨升庵集】
　　眀何良俊论白描画
　　画家各有传不相混淆如人物其白描有二种赵松雪出于李龙眠李龙眠出于顾凯之此所谓鐡线描马和之马逺则出于吴道子此所谓兰叶描也【四友斋丛说】
　　眀王世贞论画人物山水
　　人物自顾陆展郑以至僧繇道一变也山水大小李一变也荆关董巨又一变也李成范寛又一变也刘李马夏又一变也大痴黄鹤又一变也赵子昂近宋人人物为胜沈啓南近元人山水为尤【艺苑巵言】
　　明谢肇淛论杂画
　　牛马龙虎之属画之固亦俊爽可喜至罗隐之子塞翁者专画羊张及之赵永年专画犬李霭之何尊师专画猫滕王元婴专画蜂蝶郭元方专画草虫彼顾有所独防邪抑幽人髙尚之致托于是以寓意邪而名亦因之以显故曰虽小道必有可观【书画记】
　　眀董其昌论南北二宗画
　　禅家有南北二宗唐时始分画之南北二宗亦唐时分也但其人非南北耳北宗则李思训父子着色山水流传而为宋之赵干赵伯驹伯骕以至马夏辈南宗则王摩诘始用渲淡一变抝研之法其而张璪荆闗董巨郭忠恕米家父子以至元之四大家要之摩诘所谓云峰石迹迥出天机笔意纵横参乎造化者东坡賛吴道子王维画壁亦云吾于维也无间言知言哉【容台集】
　　眀董其昌论浙画
　　元季四大家浙人居其三王叔眀湖州人黄子乆衢州人吴仲圭武塘人惟倪元镇无锡人耳江山灵气盛衰故有时国朝名士仅戴进为武林人已具浙之目不知赵吴兴亦浙人若浙日就澌灭不当以甜斜俗赖者系之彼中也【容台集】
　　明董其昌论文人画
　　文人之画自王右丞始其后董源巨然李成范寛为嫡子李龙眠王晋卿米南宫及虎儿皆从董巨得来直至元四大家黄子乆王叔明倪元镇吴仲圭皆其正吾朝文沈则又逺接衣鉢若马夏及李唐刘松年又是大李将军之派非吾曹当学也【容台集】
　　眀董其昌记小幅画
　　宋以前人都不作小幅小幅自南京以后始盛又僧巨然笔絶少丈余画卷长卷亦惟院体诸人有之【容台集】
　　明董其昌记诸家画山
　　李思训冩海外山董源写江南山米元晖写南徐山李唐写中州山马逺夏圭写钱塘山赵吴兴写霅苕山黄子乆写海虞山【容台集】
　　眀李日华论林木窠石派
　　古人林木窠石本与山水别行大抵山水意髙深廻环备有一时气象而林石则草草逸笔中见偃仰亏蔽与聚散歴落之致而已李营丘特妙山水而林石更造微倪迂源本营丘故所作萧散简逸盖林木窠石之派也【紫桃轩杂缀】
　　明李日华论墨竹所始
　　世传墨竹始于五代郭崇韬夫人李氏于月下就牕纸摹影殊有真态嗣后遂相祖述此臆说也前是王摩诘已有开元石刻成都大慈寺灌顶院已有张立墨竹壁一堵孙位张立董羽唐希雅皆晚唐人与崇韬同时宁有闺阁散笔遽流传作诸人之范邪【六研斋二笔】
　　明张丑记郭忠恕画没骨山
　　越王宫殿圗卷郭忠恕画其长三丈有余皆没骨山也【清河书画舫】
　　附録
　　秦骞霄国画
　　始皇元年骞霄国献刻玉善画工名裔使含丹青以漱地即成魑魅及诡怪羣物之象刻玉为百兽之形毛髪宛若真矣皆铭其臆前记以日月工人以指画地长百丈直如绳墨方寸之内画以四渎五岳列国之圗又画为龙鳯骞翥若飞皆不可防睛或防之必飞走也始皇嗟曰刻画之形何得飞走使以淳漆各防两玉虎一眼睛旬日则失之不知所在山泽之人云见二白虎各无一目相随而行毛色相似异于常见者至明年西方献两白虎各无一目始皇发槛视之疑是先所失者乃刺杀之检其胷前果是元年所刻玉虎也【王子年拾遗记】
　　吴绣画
　　吴主赵夫人丞相达之妹善画巧妙无双能于指间以防丝织云霞龙蛇之锦大则盈尺小则方寸宫中谓之机絶孙权常叹魏蜀未夷军旅之隙思得善画者图山川地势军阵之象达乃进其妹权使写九州江湖方岳之势夫人曰丹青之色甚易歇灭不可乆寳妾能刺绣作列国方帛之上写以五岳河海城邑行阵之形既成乃进于吴主时人谓之针絶虽棘刺木猴云梯飞防无过此丽也【说苑】
　　梁菩提国画
　　梁中大通六年菩提国遣使送舍利及画塔圗并菩提树叶詹糖等香【南史】
　　梁干陀利国画
　　干陀利国王瞿昙修跋陀罗以四月八日梦见一僧谓之曰中国今有圣主十年之后佛法大兴汝若遣使贡奉敬礼则土地丰乐商旅百倍若不信我则境土不得自安脩跋陀罗初未能信既而又梦此僧曰汝若不信我当与汝往观之乃于梦中来至中国拜觐天子既觉心异之陀罗本工画乃写梦中所见髙祖容质饰以丹青仍遣使并画工奉表献玉盘等物使人既至模写髙祖形以还其国比本画则符同焉因盛以寳函日加礼敬【梁书】
　　唐泥婆罗国画
　　泥婆罗国在土番西以板为屋皆雕画【旧唐书西戎列传】
　　唐段成式记水画
　　李叔詹常识一范阳山人停于私第时语休咎必中兼善推歩禁咒止半年忽谓李曰某有一艺将去欲以为别所谓水画也乃请后防上掘地为池方丈深尺余泥以麻灰日没水满之水不耗具丹青墨砚先援笔叩齿良乆乃纵笔豪水上就视但见水色浑浑耳经二日搨以防绢四幅食顷举出观之古松怪石人物屋木无不备也李惊异苦诘之惟言善能禁彩色不令沉散而己【酉阳杂俎】
　　唐张彦逺论吹云泼墨体
　　古人画云未为臻妙若能沾湿绢素防缀轻粉纵口吹之谓之吹云此得天理虽曰妙解不见笔踪故不谓之画如山水家有泼墨亦不谓之画不堪仿效【歴代名画记】
　　宋酤兰左国画佛
　　大中祥符初有西域僧觉称来舘于兴国寺之法院自言酤兰左国人刹帝利姓善画尝于译堂北壁画释迦靣与此方所画絶异【圗画见闻志】
　　宋郭若虚记术画
　　夫士必以忠醇径亮尽瘁于公然后可称于任可爵于朝恶夫邪佞以茍进者则不免君子之诛艺必以妙悟精能取重于世然后可着于文可寳于笥恶夫惑以沽名者则不免鉴士之弃昔者孟蜀有一术士称善画蜀主遂令于庭之东隅画野鹊一只俄有众禽集而噪之次令黄筌于庭之西隅画野鹊一只则无有集禽之噪蜀主以故问筌对曰臣所画者艺画也彼所画者术画也是乃有噪禽之异蜀主然之国初有道士陆希直者画花一枝张于壁间则逰蜂立至向使邉黄徐赵辈措笔定无来蜂之验此抑非惑取功沽名乱艺者乎至于野人腾壁羙女下墙映五彩于水中起防龙于雾外皆出方术怪诞推之画法阙如也故不録【圗画见闻志】
　　宋郭若虚记髙丽国画
　　皇朝之盛遐荒九译来庭者相属于路惟髙丽国敦尚文雅渐染华风至于伎巧之精他国罕比固有丹青之妙钱忠懿家有着色山水四卷长安临潼李虞曹家有本国八老图二卷又曽于杨褒虞曹家见细布上画行道天王皆有风格熙宁甲寅嵗遣使金良鉴入贡访求中国画锐意购求稍精者十无一二然犹费三百余缗丙辰冬复遣使崔思训入贡因将画工数人奏请摹写相国寺壁画归国诏许之于是尽摹之持归其模画人颇有精于工法者彼使人每至中国或用折叠扇为私觌物其扇用鵶青纸为之上画本国豪贵杂以妇人鞍马或临水为金砂滩暨莲荷花木水禽之类防缀精巧又以银泥为云气月色之状极可爱谓之倭扇本出于倭国也近嵗尤秘惜典客者盖稀得之【图画见闻志】
　　宋髙丽国画
　　李宁少以画知名仁宗朝随枢宻使李资徳入宋徽宗命翰林待诏王可训陈徳之田宗仁赵守宗等从宁学画且勅宁画本国礼成江图既进徽宗嗟赏曰比来髙丽画工随使至者多矣唯宁为妙手赐酒食锦绮绫帽寜少师内殿崇班李俊异俊异妬后进有能画者少推许仁宗召俊异示宁所画山水俊异愕然曰此画如在异国臣必以千金购之又宋商献圗画仁宗以为中华竒品恱之召宁夸示宁曰是臣笔也仁宗不信宁取图拆装背有姓名王益爱幸及毅宗时内阁绘事悉主之子光弼亦以画见宠于明宗王命文臣赋潇湘八景仍写为图王精于圗画尤工山水与光弼髙惟访等绘画物像终日忘倦军国事慢不加意【髙丽史】
　　宋日本国画
　　日本国画不知姓名传写其国风物山川小景设色甚重多用金碧考其真未必有此者第欲防绘粲然以取观羙也【宣和画谱】
　　宋邓椿记西天画佛
