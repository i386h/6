<!-- { "loadSidebar": true } -->
　　凡人君赐有功必为册书以命之此子为父作而亦曰册者盖谓其有勤王之功然后得作彞器而铭之也【钟鼎款识】
　　祖戊尊
　　此尊为大戊作字画不拘偏旁位置或左而右或右而左防画烦简亦不较耳【钟鼎款识】
　　文戊祖丁尊
　　铭乃孙之尊文戊者为祖丁作此尊耳【钟鼎款识】
　　子父己尊
　　子执刀者以其有定武功而后世享其宗庙者必铭其器如乐之武舞也父己者雍己也雍己之子是为大戊也【钟鼎款识】
　　蜼尊
　　盖铭曰五纪其器之数曰周作父乙者盖商有太史周任乙则商之君名乙者岂非作之者则任邪【钟鼎款识】
　　谏尊
　　铭亚下一字未详言谏则作器者之名为父已作尊彞以荐于考庙也【钟鼎款识】
　　辛未父癸尊
　　铭亦子为父癸作寳尊彞后一字未详必作器者之名【钟鼎款识】
　　甚父戊尊
　　一铭周一器甚则其名耳后一字似□而非未详【钟鼎款识】
　　丁亥父山尊
　　铭字画竒古不容尽识乃丁亥夀子为父乙作此尊耳【钟鼎款识】
　　祖丁彞
　　铭之可辨者祖丁商之十四帝祖丁也【李氏古器録】
　　已举彞
　　已者在商八世君有雍己疑谓是也昔李公麟得古爵于夀阳紫金山腹有二字曰己举王玠获古爵于洛亦有二字曰丁举字体正与此同【钟鼎款识】
　　主孙彞
　　铭曰主孙明其主祭者为孙也【钟鼎款识】
　　虎方彞
　　铭上一字象虎皮之形乃虎字也【钟鼎款识】
　　父乙彞
　　按乙之号在商有天乙有祖乙有小乙有武乙惟太乙之子止曰乙且此言父乙者盖不知其为何乙也【钟鼎款识】
　　父甲彞
　　言父甲不知其为何甲也子字正作立戈之形【钟鼎款识】
　　父乙彞　父丁彞
　　右二铭皆上一字未详必作器者之名氏也【钟鼎款识】
　　子孙彞
　　铭前二字曰子孙后一字未详【钟鼎款识】
　　鹰父癸彞
　　铭前一字正作鹰之状象形篆也乃作器者之名氏耳【钟鼎款识】
　　虎首彞
　　是器不书名而曰作寳彞然耳作虎首得非所谓虎彞者邪【钟鼎款识】
　　子孙拱日彞
　　是器铭曰子孙而孙作两首拱戴日之状盖取日以象君道也【钟鼎款识】
　　孟祖辛彞
　　孟言名或氏也乃孙为祖辛作此器耳【钟鼎款识】
　　单父丁彞
　　单其姓也上作立戈之状者子也挟腹两旁者孙也单氏子孙为父丁作此器耳【钟鼎款识】
　　单从彞
　　铭三字【考古图】
　　彞
　　铭曰者盖莫知其名与氏也【钟鼎款识】
　　孟孙武丁彞
　　孟孙为武丁作此彞又言者未详其义【钟鼎款识】
　　主父已足迹彞
　　若足迹者如□□手形之为左右也李氏又有一罍为左足疑古之左右字如此【考古图】
　　父己人形彞
　　铭五字彞字纯作画象盖造书之始其象形者如此后世弥文渐更笔画此便于书其文有若大小人形者盖谓孙与子也小者孙大者子如称子孙永寳之类【考古图】
　　言父癸彞
　　按考古云藏京兆吕氏上一字曰言者名氏也为父癸作此尊彞彞字极古【钟鼎款识】
　　父辛旅彞
　　铭七字【考古图】
　　父乙彞
　　铭三字未详父乙者商君之号也【钟鼎款识】
　　父乙尊彞
　　李丕绪得古彞铭曰作父乙尊彞其下为蜼形或疑其制余曰此古宗彞也【钟鼎款识】
　　古父丁彞铭
　　铭曰古者或氏也商以丁为号者六此曰父丁不知其为谁也【钟鼎款识】
　　伯作父丁寳尊彞铭
　　伯作父丁殆以名著【钟鼎款识】
　　伊彞
　　铭文二字未辨后云用作父尊彞山山作三之状象形篆也又一字三禾恐是象形禾字如禾父已鼎作三禾同意【钟鼎款识】
　　乙酉父丁彞
　　铭文甚古云惟王六祀四日又曰作父丁尊彞其为商器无疑也【钟鼎款识】
　　己酉戌命彞
　　铭三十有七博古第为周器然铭文全类商兄癸卣殆一时器也姑列于列彞之末【钟鼎款识】
　　父癸方彞
　　铭六字【考古图】
　　兄癸彞
　　兄癸彞铭藏颍昌韩氏盖底皆有铭凡商器款识多者不过数字而此器独二十余字尤为竒古【金石録】
　　兕卣
　　盖器皆有铭作兕形【钟鼎款识】
　　册卣
　　盖器皆有铭曰册者所以承君之锡然后享于祖庙之器【钟鼎款识】
　　田卣
　　底盖皆有铭铭皆一字铭曰田疑人名【考古图】
　　三戈卣
　　铭一字作立戈盖亦示戒之义【钟鼎款识】
　　史卣
　　曰史者史言其官有以史为氏族者因其官而受氏焉【钟鼎款识】
　　执匕父丁卣
　　铭曰父丁又作手执匕形于其上【钟鼎款识】
　　执爵父丁卣
　　铭三字上一字如手执爵形説文谓右手也【钟鼎款识】
　　执干父癸卣【考古图作持戈父癸卣】
　　上为人形两手各持干铭曰父癸【博古图】
　　世母辛卣
　　盖器上皆有铭其五字上一字作三乂【博古图】説文世字从三十故以此为世字【钟鼎款识】
　　祖更史卣
　　铭曰祖更史则祖更时之卣也【钟鼎款识】
　　辛父举卣
　　铭三字曰辛父举【钟鼎款识】
　　立戈父己卣
　　铭三字按此器文作立戈状未详【考古图】
　　内言卣
　　铭三字惟中一字未详【钟鼎款识】
　　子父癸卣
　　子执戈者子为父癸作此器【钟鼎款识】
　　父乙卣
　　铭五字【考古图】
　　木父己卣
　　按父己即其名或字云木者恐氏族也【考古图】
　　亚父乙卣
　　此名亚形中作父乙盖子为父乙作庙器也【钟鼎款识】
　　子孙父癸卣
　　按王楚集韵以立戈横戈并释为子孙字吕氏考古又云大者为子小者为孙父癸者商君之号也【钟鼎款识】
　　寳卣二
　　右二器皆卣后一器皆有铭不书作者之名而直谓之尊彞盖不可考也【钟鼎款识】
　　贝父辛卣
　　博古録云盖器皆有铭铭皆四字曰贝父辛上一字格上置三矢【钟鼎款识】
　　父己足迹卣
　　藏卢江李氏铭五字【考古图】
　　举册父癸卣
　　此卣作册而围木之文作两人四手共举之状【钟鼎款识】
　　母乙卣
　　子为母乙作卣子亦作立戈之形【钟鼎款识】
　　子孙父乙卣
　　李伯时所藏子孙父乙卣作非而此作非皆析字也博古録云析子孙有贻厥子孙之意【钟鼎款识】
　　父丙卣
　　铭如弓形并手执二矢【钟鼎款识】
　　祖乙卣
　　孙象形而手执刀【钟鼎款识】
　　祖丁卣
　　铭曰瞿商有瞿父鼎亦作两目相并正与此同实一时之制中为牺形下为两册皆取象于物而书画未分【钟鼎款识】
　　子父己卣
　　铭言父己者商君也子象形而右手持刀按商祖之卣铭文皆类此【钟鼎款识】
　　冀父辛卣
　　冀者国名也后以为氏父辛商号也旅彞者旅举其象也其后作亚形【钟鼎款识】
　　祖辛卣
　　博古録云铭七字曰祖辛作寳尊彞又象人形右执木左执防者孙也【钟鼎款识】
　　丙寅卣【一名母乙卣】
　　是卣乃王锡臣工以追享其母氏【钟鼎款识】
　　妇庚卣
　　铭七字其一字泯灭不可考余曰子孙妇甲庚丁其泯灭髣髴一束字未详其义【钟鼎款识】
　　兄癸卣
　　铭曰丁子疑隂阳刚柔不相配或曰商人尚质如言甲子丁丑也又下文云丙申未详其义【钟鼎款识】
　　弓壶
　　此器以弓铭之壶酒之下尊也商之酒器间有以弓铭者盖射者未尝不继之以饮也【钟鼎款识】
　　蛟篆壶
　　壶铭一字鹄首蛟足全类夏雕戈铭中藏一字髣髴如月【钟鼎款识】
　　欱姬壶【绍兴古器评作郃姬鬲】
　　铭曰欱姬作寳彞【钟鼎款识】
　　足迹罍
　　此器在洹水之濵亶甲墓旁得之中有右足迹与主父右足迹彞相似【钟鼎款识】
　　龙爵
　　铭一字象龙形即龙字也政和丙申北海县民道经临朐其岸圯出数器此其一焉以龙铭爵盖取夫尤而有悔以示其饮不可过过则有悔之义【钟鼎款识】
　　雷篆爵
　　右铭乃象形爵字博古録云文镂四转若古雷文故铭之曰雷篆爵【钟鼎款识】
　　素爵
　　铭象人拱物形近类子字【钟鼎款识】
　　中爵
　　铭一字极古博古録云乃中字【钟鼎款识】
　　斧爵
　　铭一字作斧形【钟鼎款识】
　　车爵
　　铭一字曰车先王之时凡诰诫于酒无所不致其严爵铭车者以示其有覆车之戒尔【钟鼎款识】
　　辛爵
　　铭一字曰辛字画竒古器藏卢公裔家今不在矣铭止一字如李氏所藏庚鼎癸鼎铭亦一字【钟鼎款识】
　　休爵
　　铭一字曰休字画极古得于向巨源本爵名曰休未详何义【钟鼎款识】
　　单爵
　　铭一字曰单考古云单姓也王楚云是觯耳【钟鼎款识】
　　篆带爵
　　铭一字在左柱【考古图】
　　父乙爵
　　上一字人形者与父己彞同亦疑为子字【考古图】
　　祖乙爵
　　铭曰祖乙【钟鼎款识】
　　祖己爵
　　铭二字曰祖已按商之君有雍己而无祖己此曰祖己以见其孙所作也【钟鼎款识】
　　已举爵
　　铭二字在腹当耳【考古图】
　　铭曰已举者商之雍己也举者因献酬而举之故名其器曰举至于尊罍鼎彞通谓之彞盖此类耳【钟鼎款识】
　　父壬爵
　　铭曰父壬【钟鼎款识】
　　父癸爵
　　铭曰父癸【钟鼎款识】
　　父庚爵
　　按商纪有太庚盘庚祖庚而此谓父庚必其子为父而铭之【钟鼎款识】
　　丁举爵
　　博古云王玠得古爵于洛而名之曰丁举字画古拙丁亦商君之号其为商器无疑也【钟鼎款识】
　　尊癸爵
　　铭曰尊癸癸者成汤之父此商器也【钟鼎款识】
　　言父爵
　　铭二字曰言父如瞿父招父信父之类考古録云此爵有足无文盖足爵也【钟鼎款识】
　　象形父乙爵
　　上一字作象形爵字有象形鼎象形鬲前亦有象形爵盖商器之制多如此【钟鼎款识】
　　父戊丁爵
　　戊者谓大戊也丁则纪其日耳【钟鼎款识】
　　守父丁爵　饮父丁爵
　　右二器一曰守父丁一曰饮父丁【钟鼎款识】
　　子父壬爵
　　商之器大抵皆铭一子字者着国姓也曰壬则商之君有仲壬外壬此名父壬故知为商爵无疑【钟鼎款识】
　　秉仲爵
　　前有秉仲鼎亦曰秉仲正一类耳【钟鼎款识】
　　舟父己爵
　　铭上一字作横舟盖示沈湎之戒【钟鼎款识】
　　子父丁爵
　　铭一字在左柱曰子二字在腹当耳曰父丁盖子为父丁作此爵耳【钟鼎款识】
　　父辛爵
　　上一字当作子左执田而右执戈者有且耕且战之义立戈者子或孙也大者为子小者为孙【钟鼎款识】
　　主人举爵
　　铭二字在耳【考古图】
　　祖丙爵
　　铭上作矢形旁为一孙字其下着祖丙焉【博古图】
　　象形子爵
　　上一字作象形爵下二字曰子作博古云子商姓也其中二字未详【钟鼎款识】
　　子父己爵
　　上一字博古云是析字爵以饮福贻之子孙者故曰析子孙【钟鼎款识】
　　招父丁爵
