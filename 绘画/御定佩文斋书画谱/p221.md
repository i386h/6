<!-- { "loadSidebar": true } -->
　　华岳善山水杨载诗云华岳能诗世有名学画丹青亦疏放【画史防要】
　　潘桂
　　潘桂金陵人宋末张翼孙壻也善写貌【圗绘寳鉴】
　　戈叔义
　　戈叔义善画墨竹【圗绘寳鉴】
　　赵天泽
　　赵天泽字鉴渊蜀人画梅竹【圗绘寳鉴】
　　臧良
　　臧良字祥卿钱唐人画花竹翎毛师王若水【圗绘寳鉴】
　　夏迪
　　夏迪字简伯温州人画山水竹石【画史防要】
　　王冕题夏迪双松圗云夏迪画松得松趣个个乃是廊庙具【竹斋集】
　　衞九鼎
　　衞九鼎字明铉天台人界画山水师王孤云【画史会要】
　　李希闵
　　李希闵字克孝蓟丘人画山水竹石【图绘寳鉴】
　　王胜甫
　　王胜甫婺源人善神【陈栎定宇先生集】
　　王起宗
　　王起宗画山水树石【圗绘寳鉴】
　　杨载题王起宗画松岩圗云始知王宰用意髙使人观圗鄙吝消世间未必有此景涂抹变幻凭秋豪【杨仲集】
　　王竒峰
　　王奇峰善画张伯淳题其所画明秀圗云观王君此圗胷次不止一丘一壑而已当至元戊子己丑间识君于越后八年重逢知君道贾日起然则圗岂徒哉【养蒙集】
　　霍元镇
　　霍元镇规模董北苑米南宫父子写山水云物殊有标致【道园学古録】
　　申屠子迈
　　申屠子迈善画马【道园学古録】
　　旦景初
　　旦景初官佥司虞集题其画云旦公山堂城东南画图古桧何毵毵城中无山有山癖直借豪墨穷幽探【道园学古録】
　　郑铿
　　郑铿将乐人嗜学工诗尤长于画【延平志】
　　陈立
　　陈立尝画龙眠山圗虞集题其后云苕苕龙眠山一士独可尚髙懐托千载妙画罗羣象【道园学古録】
　　马竹所
　　马竹所善画虞集有题马竹所照磨捕鱼圗诗【道园学古録】
　　佟士明
　　佟士明工写貌【画史会要】
　　虞集赠写真佟士明诗云佟郎居上京阅人如风花拈笔写其似千嵗留英华【道园学古録】
　　周怡
　　周怡善画虞集有题周怡临韩干明皇出游圗诗【道园学古録】
　　刘敏叔
　　刘敏叔工写貌虞集云刘敏叔画故端明潜斋王公于梅雪之间其髙风胜韵如在【道园学古録】
　　罗若川
　　罗若川善画松虞集诗云暮春多雨昼冥冥罗生画松当素屏老蛟化为劒气黒白鹤下啄苍苔青【道园遗藁】
　　聂空山
　　聂空山善画虞集有题聂空山画扇诗【道园遗槀】
　　张明徳
　　张明徳官经歴范梈题其松石圗云张君画手天下奇往者京城曽见之【徳机集】
　　王庭钰
　　王庭钰字良仲广信人尝泛彭蠡见龙见遂肆意墨龙悟解变化【揭文安公集】
　　赵良佐
　　赵良佐字子有【见书家传】善画竹石【呉莱渊颖集】
　　姚安仁
　　姚安仁善画山水蒲道源跋其画云余寓京师闻秋谷李韩公言昔尝于奉元髙左丞飞卿家坐间有画师姚安仁适至髙询所为画山水安仁应曰人言画山水易事某甚以为苦每作一幅必往来胷中经营累日然后敢落笔亦如文字得题而苦思也当其未得时局促无聊虽囚之桎梏无以逾此及其豁然有得方脱然而释矣髙为之大笑观其所作此幅仅三尺许渺然有千万举武之气象其山川之开阖树林之疎密楼阁之掩映景色之晦明石润而雨冥水舒而空阔扁舟舣岸渔者必出或聚而分或挈而往其天趣之入眼怳然坐我于沧洲烟渚之间则古人之所谓画工之辛苦并安仁所言不为过矣【蒲道源顺斋集】
　　李进臣
　　李进臣号防斋蒲道源题南褒草亭圗手卷云褒邑之东宫曰玉虚旁有溪园地形爽垲仲岩道録取乾坤一草亭语意诛茅搆其上西郷令防斋先生李进臣为写此圗【蒲道源顺斋集】
　　李肖岩
　　李肖岩善神蒲道源赠诗云画师笔厎要真似妙想乃与天机通肖岩后出独超诣睥睨众史如儿童【蒲道源顺斋集】
　　白汝明
　　白汝明字横舟蒲道源有白汝明秋江晩渡卷诗【闲居丛藁】
　　王本中
　　王本中善画萨都拉有题呉闲闲京馆王本中醉作竹石壁上诗【萨都拉鴈门集】
　　刘伯希
　　刘伯希善画傅若金题其所画古木圗云刘侯学李成画手称独歩时见作古松盘屈任形势【清江集】
　　俞伯澄
　　俞伯澄【与朱徳润同时】画士【存复斋集】
　　梅鼎
　　梅鼎淮隂人朱徳润有题淮隂梅鼎画蜀山圗诗【存复斋续集】
　　李兼善
　　李兼善善画李存诗云偶逢临汝李兼善家世素儒心甚厚平生游艺及山水两卷青囊常在手【俟庵集】
　　白贲
　　白贲善画马李存题其所画二马云数笔写来千里意只今惟有白忻州【俟庵集】
　　彭南溟
　　彭南溟善神【俟庵集】
　　康月天
　　康月天官録事善画墨竹【俞琰林屋山人漫藁】
　　俞岩隐
　　俞岩隠善画鱼龙相城灵应道院屏风俞岩隐画【林屋山人漫藁】
　　郎子云
　　郎子云画明皇看马图【林屋山人漫藁】
　　叶仲舆
　　叶仲舆善墨竹岑安卿有求叶仲舆写墨竹扇面诗【栲栳山人集】
　　陈俞
　　陈俞字舜卿号草亭进士善画龙【江月松风集】
　　刘尊徳
　　刘尊徳善琴工画刘诜赠诗云刘郎善画如郑防落笔飞雨大化悬【刘诜桂隐集】
　　镏尧辅
　　镏尧辅善画丁复题其所画观瀑圗云镏侯校书天禄阁向人辄作山水画长峦老树翠盖欹转瀑崩崖练花泻【桧亭集】
　　周伯宁
　　周伯宁隐于王官谷善画【俞阙青阳集】
　　朱璟
　　朱璟字景玉爱梅其小字也人唯呼曰朱爱梅少时读书郡斋郡学官有蔵米元晖画者日张壁上爱梅时从旁窃观之至挞之不肯去久乃得其妙及长又爱髙彦敬青山白云之作遂合二公之法自成一家得意时即为之然只以自娯也不为人所役【师山集】
　　汪罕
　　江罕官主簿【见书家】善画【师山集】
　　周耕云
　　周耕云为萧元泰画龙虎仙岩圗【李孝光五峰集】
　　褚氷壑
　　褚氷壑善画牛【刘权此山集】
　　娄仲英
　　娄仲英善画成廷珪题其所画山居图云近代防人画山水郭畀无人朱敏死后之作者徒纷纶得骨得皮谁得髄闻君埽却山居圗令我见之心独喜【居竹轩集】
　　王梦麟
　　王梦麟善画成廷珪题画史王梦麟卷云何人最得沧洲趣麟也于今称独步【居竹轩集】
　　卢师道
　　卢师道钱唐人画学郭熙尝写溪山春霁圗秀劲不俗【詹东圗览】
　　杜士元
　　杜士元字元甫画学郭熙遒劲朗畅而有逸气【詹东圗览】
　　从子龙
　　从子龙画学郭熙纯用搨笔豪爽而有奇致亦入于雅【詹东圗览】
　　朱叔重【一作仲】
　　朱叔重呉人【铁网瑚云娄东人】善绘画【虞堪鼓枻藁】
　　朱叔重儒者而工画每赋一诗得摹写之妙辄肆笔绘之尝曰王右丞水田白鹭夏木黄鹂之诗即画也李思训数年呉道元一日其工夫学力所到者画即诗也【铁网珊瑚】
　　尚雨
　　尚雨字仲彬善山水杂画松石师郭熙墨竹潇洒可爱【山隂志】
　　鲍敬
　　鲍敬字原礼善画人物亦善花木禽鱼尝为人画牡丹姿态天然画牛得李迪法【山隂志】
　　刘广之
　　刘广之燕人善写墨竹【圗绘寳鉴】
　　沈雪坡
　　沈雪坡嘉兴魏塘人好写梅竹【圗绘寳鉴】
　　姚雪心
　　姚雪心台州黄岩人画墨竹宗文湖州【图绘寳鉴】
　　赵云岩
　　赵云岩温州人寓华亭青龙镇花鸟设色有法亦善墨戏墨竹【画史防要】
　　王仲元
　　王仲元不知何许人専门花鸟尤善作小景得用墨之法温润可喜【圗绘寳鉴】
　　朱淳甫
　　朱淳甫济隂人居曹之乐平坊世业丹青山水人物树石俱精亦写梅竹有佳致【圗绘寳鉴】
　　焦善甫
　　焦善甫燕人工杂画花竹人物尤善写貌【圗绘寳鉴】
　　顔辉
　　顔辉字秋月江山人善画道释人物【圗绘寳鉴】秋月画尤工笔法奇絶有八面生意【匏翁家蔵集】
　　郑彞
　　郑彞官教授私諡孝庄善作草虫兰蕙人争购之【绍兴志】
　　戴仲徳
　　戴仲徳绩溪人善画尝写骏马于驿旁古祠壁马见之皆辟易汪克寛称其博洽而画马尤工防夺造化【徽州】

　　程政
　　程政绩溪人能诗善画山水人物兼花草翎毛【徽州志】
　　御定佩文斋书画谱卷五十三
<子部,艺术类,书画之属,御定佩文斋书画谱>
　　钦定四库全书
　　御定佩文斋书画谱目録
　　第五十四卷
　　画家十
　　元【二】
　　黄公望　　　　　王防
　　倪瓉　　　　　　吴镇
　　盛洪　　　　　　盛懋
　　曹知白　　　　　曹庆孙
　　张以文　　　　　张中
　　庄麟　　　　　　崔复
　　王珪　　　　　　朱玉
　　王绎　　　　　　陶复初
　　陶宗暹　　　　　陈立善
　　陈处亨　　　　　郯韶
　　赵元　　　　　　陆广
　　陈植　　　　　　崔彦辅
　　毛伦　　　　　　李中明
　　柴浩　　　　　　陈亦所
　　缪佚　　　　　　徐恺
　　曾瑞　　　　　　周文质
　　赵良弼　　　　　张观
　　赵清涧　　　　　冷起岩
　　胡钦亮　　　　　孟玉涧
　　莫廷玚　　　　　姚彦卿
　　巴延布哈　　　　持嘉君实
　　萧鹏　　　　　丁野夫
　　李康　　　　　　周朗
　　黎仲瑾　　　　　谢仲和
　　何思敬　　　　　崔旭
　　金汝霖　　　　　杨清溪
　　吴伯昭　　　　　杨文昭
　　曾云　　　　　刘宗海
　　谢君绩　　　　　莫庆善
　　冯文仲　　　　　虞瑞岩
　　吴筠轩　　　　　宋元凯
　　倪骧　　　　　　叶可观
　　叶清支　　　　　谢伯诚
　　李立　　　　　　熊夣祥
　　赵涣　　　　　　陈贞
　　张渥　　　　　　束宗庚
　　倪宏　　　　　　边鲁
　　杨周卿　　　　　髙暹
　　林子文　　　　　陈肖堂
　　毛楚哲　　　　　董旭
　　邓觉非　　　　　堵简
　　焦白　　　　　　瞿智
　　巴延守仁　　　　徐贻
　　束遂庵　　　　　沈复
　　费松年　　　　　姚淡如
　　王麟　　　　　　陈彦徳
　　张明卿　　　　　陈大伦
　　韩介玉　　　　　支叔芳
　　陈升　　　　　　王熙
　　赵希逺　　　　　夏文彦
　　黄周　　　　　　田景延
　　孔叔平　　　　　赵
　　任子昭　　　　　吴近仁
　　陈可复　　　　　方君瑞
　　金润夫　　　　　金质夫
　　姜清叟　　　　　陆厚
　　魏颙　　　　　　叶梓素
　　吴大素　　　　　于元鼒
　　阎骧　　　　　　顾伯髙
　　钱君用　　　　　赵安道
　　金禹瑞　　　　　杨仲开
　　吕仲　　　　　　李士安
　　李道行　　　　　李师孟
　　周巽卿　　　　　汤有吉
　　李端　　　　　　堵信卿
　　南宫文信　　　　张心田
　　孟仲良　　　　　陈公望
　　莫士元　　　　　金徳谦
