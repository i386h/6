<!-- { "loadSidebar": true } -->
　　髙述丹阳人潘岐齐安人皆有文艺其风声气格见于笔墨间时作苏轼笔或能乱真【书史防要】
　　髙述潘岐皆能赝作东坡书【山谷集】
　　葛珣
　　葛珣字叔宝绍圣间长于草书【书史防要】
　　杜介
　　杜介善草书清爽圆媚诚奇絶也【书史防要】
　　朱和叔
　　朱和叔宜州人黄庭坚与朱和叔书云承颇留意于学书要须古人爲师笔法虽欲清劲必以质厚爲本【山谷集】
　　文勋
　　文勋字安国官太府寺丞善论难剧谈工篆画【书史防要】
　　苏轼文勋篆铭云世人篆字隶体不除如浙人语终老带吴安国用笔意在隶前汲冢鲁壁周鼓秦山【东坡集】文安国篆笔方严劲正未尝妄立一笔【姑溪集】
　　南岳鎭南门有篆书南岳二字转运判官文勋篆雄伟劲净爲世所珍【丁谓玉册文】
　　张乂祖
　　张乂祖南阳人喜用郎竒枣心散卓笔能作瘦劲字【山谷集】
　　马中玉【一作忠玉】
　　马中玉翰墨颇有劲气如李西台但少妍耳诗句亦不草草至其作乐府长短句能道人意中事【山谷集】
　　洪刍
　　洪刍字驹父黄庭坚与驹父书云昨得书见笔札已眼明大字悬手书勿令欹斜失威仪乃佳【山谷集】
　　丘敬和
　　丘敬和摹仿右军书笔意润泽【山谷集】
　　陈恬
　　陈恬字叔易阳翟人博学洽闻与晁说之俱隠嵩山元祐间赴召【性理大全注】
　　陈恬爲秘书省校书郎后弃官去隠嵩华间能书【书史防要】
　　王蕃
　　王蕃字观复书虽未及工要是无秋豪俗气葢其人胷中块磊不随俗低昂故能若是【山谷集】
　　周寿
　　周寿字元翁茂叔子【山谷集】
　　元翁词翰之妙前辈多称之【朱子文集】
　　张载熙
　　张载熙共城人名家子好文尤善笔札【山谷集】
　　张举
　　张举字子厚武进人登元祐四年甲科闭门读书四十余年多所论著于古律诗尤清新家藏书至数万卷工书精草隶之体皆造古人妙处以大臣荐起爲颍州敎官三辞不受东坡亦力荐之以秘省校书召迄不出崇宁间赐处士号卒諡正素【孙伟徳毗陵志】
　　张子厚善书欧阳文忠子棐以乌丝栏绢一轴求子厚书文忠明妃曲两篇庐山髙一萹【叶梦得石林诗话】
　　吴元瑜
　　吴元瑜【见画家传】书学薛稷【蔡条铁围山丛谭】
　　安宜之
　　安宜之长安人工楷书【书史防要】
　　宋京兆府新移石经记元祐五年黎持爲文安宜之正书【牍记】
　　王希
　　王希【哲宗时人】全州湘山塔石记元祐六年宣义郎通判全州军州兼管内劝农营田事借绯王希篆额幷书【蒋擢湘山事状】
　　廖正一
　　廖正一【哲宗时人】新城普向院多宝佛塔记元祐八年沙门道潜书左宣徳郎充秘书校理权通判杭州军州兼管内劝农事借绯廖正一篆额【廖瑜杭州府志碑碣目】
　　苏定武
　　苏定武【哲宗时人】曹溪大鉴禅师碑柳柳州文绍圣中苏定武书【唐庚睂山集】
　　宋傅
　　宋傅【哲宗时人】眞武经元符二年河南宋傅小正书秀雅可观【嵩阳石刻记】
　　吕彦直
　　吕彦直苏州裱匠之子在三舘爲胥驸马王诜留门下使防勾书帖尝摹黄庭一卷上用所刻勾徳元图书【张防吴中人物志】




　　御定佩文斋书画谱卷三十三
<子部,艺术类,书画之属,御定佩文斋书画谱>
　　钦定四库全书
　　御定佩文斋书画谱目録
　　第三十四卷
　　书家传十三
　　宋三
　　米芾　　　　　　米友仁
　　米尹知　　　　　黄伯思
　　薛绍彭　　　　　张商英
　　赵挺之　　　　　刘正夫
　　蒋之竒　　　　　李之仪
　　张舜民　　　　　丰稷
　　陈瓘　　　　　　邹浩
　　韩驹　　　　　　钟传
　　李时雍　　　　　李时敏
　　刘次庄　　　　　关景仁
　　闗蔚宗　　　　　朱服
　　郑同　　　　　　毛滂
　　王安中　　　　　曹评
　　赵令穰　　　　　林摅
　　沈锡　　　　　　刘涛
　　邵防　　　　　　章楶
　　杜从古　　　　　王升
　　李公麟　　　　　李冲元
　　张闳道　　　　　周邦彦
　　慎汉公　　　　　于琮
　　徐琰　　　　　　王植
　　张熹　　　　　　吴斯道
　　吕天筞　　　　　袁液
　　赵士暕　　　　　林彦祥
　　林思心　　　　　孙琰
　　石昭问　　　　　胡份
　　周沔　　　　　　滕中
　　常安民　　　　　陈休
　　汤正臣　　　　　刘元成
　　孙道　　　　　　蔡子因
　　王道　　　　　　王古
　　赵岍　　　　　　宋复
　　范致冲　　　　　蔡京
　　蔡卞　　　　　　章惇
　　杨邦乂　　　　　滕茂实
　　曹辅　　　　　　唐重
　　赵子昼　　　　　崔鶠
　　蒲云　　　　　　鲍慎由
　　刘瑗　　　　　　赵霆
　　赵仲忽　　　　　吴
　　任谊　　　　　　刘松老
　　王逸民　　　　　髙焘
　　王持　　　　　　李觉
　　陈昱　　　　　　王仲薿
　　许采　　　　　　张察
　　吴师孟　　　　　赵竦
　　栁淇　　　　　　郑谌
　　王俣　　　　　　阎苍舒
　　韩璠　　　　　　徐滋
　　宋杞　　　　　　杜仲微
　　林伯修　　　　　陈归圣
　　程嗣昌　　　　　王伯忠
　　蔡玠　　　　　　翟静叔
　　何籀　　　　　　丁晞顔
　　徐易　　　　　　丁徳隅
　　崔洪　　　　　　喻陟
　　钱伯言　　　　　汪藻
　　张　　　　　　尹焞
　　程俱　　　　　　张九成
　　张守　　　　　　李弥逊
　　陈之茂　　　　　王利用
　　薛尚功　　　　　杨无咎
　　李纲　　　　　　李光
　　翟汝文　　　　　翟耆年
　　叶梦得　　　　　胡安国
　　胡寅　　　　　　胡宏
　　胡世将　　　　　沈与求
　　张纲　　　　　　陈与义
　　权邦彦　　　　　蒋灿
　　孙时　　　　　　岳飞
　　岳珂　　　　　　韩世忠
　　韩彦直　　　　　曲端
　　吴玠　　　　　　潘良贵
　　潘畤　　　　　　陈东
　　朱松　　　　　　刘子翚
　　张孝祥　　　　　吴说
　　苏庠　　　　　　韩元吉
　　朱敦儒　　　　　喻樗
　　向子諲　　　　　徐兢
　　徐琛　　　　　　徐林
　　徐蒇　　　　　　刘岑
　　曽纡　　　　　　赵弁
　　赵竒　　　　　　熊方
　　范端臣　　　　　王逨
　　孙觌　　　　　　向子廓
　　康与之　　　　　严焕
　　周武仲　　　　　赵子澄
　　赵公硕　　　　　毕良史
　　石熙明　　　　　李昭
　　陆升之　　　　　曽慥
　　何大奎　　　　　张禄
　　马云夫　　　　　韩彦端
　　李昌国　　　　　王次山
　　朱绶　　　　　　季布
　　孙勤川　　　　　郑知防
　　秦桧











　　钦定四库全书
　　御定佩文斋书画谱卷三十四
　　书家传十三
　　宋【三】
　　米芾
　　米芾字元章【史浩两钞摘腴云自号鹿门居士黄溍笔记云元章自署姓名未或为芉芾或为黻又称海岳外史又称襄阳漫士】吴人以母侍宣仁后藩邸旧恩补浛光尉歴知雍丘县涟水军太常博士知无为军召为书画学博士赐对便殿上其子友仁所作楚山清暁圗擢礼部员外郎出知淮阳军妙于翰墨沉着飞翥得王献之笔意尤工临移至乱真不可辨精于鉴裁遇古器物旧画则极力求取必得乃已尝奉诏仿黄庭小楷作周兴嗣千字韵语又入宣和殿观禁内所藏人以为宠【宋史本传】米芾书学羲之篆宗史籀隶法师宜官晚年出入规矩自谓善书者只有一笔我独有四面寸纸数字人争售之以为珍玩请求碑榜户外之屦常满家藏古帖甚富
　　名其所藏为寳晋斋【宣和书谱】
　　南宫本学顔后自成一家于侧掠拿趯动遵古法度无一笔妄作【洞天清録】
　　元章初学罗让书其后超迈入神殆非侧勒努趯筞掠坠磔所能束缚也【平园集】
　　婢之婢世谓之重台评书者谓羊欣书似婢学夫人米芾学欣书故髙宗谓米字为重台【王仲晖雪舟脞语】海岳以书学博士召对上问本朝以书名世者凡数人海岳各以其人对曰蔡京不得笔蔡卞得笔而乏逸韵蔡襄勒字沈辽排字黄庭坚描字苏轼画字上复问曰卿书何如对曰臣书刷字【海岳名言】
　　米芾元章有书名其投笔能尽管城子五指撮之势翩翩若飞结字殊飘逸而少法度其得意处大似李北海间能合者时窃小王风味也鲁公【蔡京】一日问芾今能书者有防芾对曰自晚唐栁氏近时公家兄弟是也葢指鲁公与文正公【蔡卞】耳公更询其次则曰芾也【铁围山丛谈】米芾得能书之名似无负于海内芾于真楷篆隶不甚工惟于行草诚入能品以芾收六朝翰墨副在笔端故沉着痛快如乘骏马进退裕如不须鞭勒无不当人意【耆旧续闻】
　　米元章书画竒絶从人借古本自临搨临竟并与临本真本还其家令自择其一而其家不能辨也以此得人古书画甚多【韵语阳秋】
　　徽宗尝命米芾以两韵诗草书御屏次韵乃押中字行笔自上至下其直如线上称赏曰名下无虚士芾即取所用砚入懐墨汁淋漓奏曰砚经臣下用不敢复进御臣敢拜赐又一日囬人书亲旧有宻于窓隙窥其写至芾再拜即放笔于案整襟端下两拜【周辉清波杂志】米无正书真行者为正书生平自负小楷不肯多写余得李伯时西园雅集图有米南宫蝇头题后甚得兰亭笔意【容台集】
　　米友仁
　　米友仁字元晖芾子力学嗜古亦善书画世号小米仕至兵部侍郎敷文阁直学士【宋史本传】
　　米元章云吴王子韶大隶题榜有古意吾儿友仁大隶题榜与之等【书法钩】
　　元晖书虽不逮其父然如王谢家子弟自有一种风格【鹤山集】
　　米尹知
　　米尹知【一作友知】芾子米芾云幼儿尹知代吾名书碑及乎大字更无辨门下许侍郎尤爱其小楷云每示简可使令嗣书谓尹知也【海岳名言】
　　黄伯思
　　黄伯思字长睿邵武人元符三年进士髙等好古文竒字洛下公卿家商周秦汉彛器欵识研究字画体制能辨正是非道其本末遂以古文名家初淳化中博求古法书命待诏王着续正法帖伯思病其乖譌厐杂作刋误二卷篆隶正行草章草飞白皆至妙絶得其尺牍者多蔵弆以修书恩升朝列擢秘书省校书郎迁秘书郎自号云林子别字霄賔政和八年卒二子诏防裒伯思平日议论题跋为东观余论三卷【宋史本传】
　　伯思云仆自弱龄喜篆法初得岱宗秦刻及朝那石章学之后得岐鼓坛山字及三代彞器文识又学之仰其髙古惟是之师而汉魏碑首印章亦时寓目下此者未尝过而问焉【东观余论】
　　黄伯思文辞雅健格髙而思深诗俊逸清新追古作者尤精小学凡字书讨论备尽正行草隶皆精絶初仿顔栁后乃规摹钟王笔势简逺有魏晋风气【梁溪集】
　　薛绍彭
