<!-- { "loadSidebar": true } -->
　　书肇于庖羲笔墨纸研皆始古用后世异其制尔书称作防纪于太常非可以刀削为而诗称彤管知非始于恬也三者放此今书之美自钟王其功在执笔用笔执之法虚圎正紧又曰浅而坚谓拨镫令其和畅勿使拘挛真书去豪端二寸行三寸草四寸掣三分而一分着纸势则有余掣一分而三分着纸势则不足此其要也而擫捺钩揭扺拒导送指法亦备其曰擫者大指当微侧以甲肉际当管旁则善而又曰力以中驻中笔之法中指主钩用力全在于是又有扳罾法食指拄上甚正而竒健撮管法撮聚管端草书便提笔法提挈其笔署书宜此执笔之法也若夫用笔豪厘锋頴之间顿挫之鬰屈之周而折之抑而扬之藏而出之垂而缩之往而复之逆而顺之下而上之袭而掩之盘旋之踊跃之沥之使之入衂之使之凝筑之如穿按之如埽注之趯之指之挥之掉之提之拂之空中坠之架虚抢之穷深掣之收而纵之蛰而伸之淋之浸滛之使之茂卷之蹙之雕而琢之使之密覆之削之使之莹鼔之舞之使之竒喜而舒之如见佳丽如逺行客过故乡发其怡怒而奋激之也如抚劔防操戈矛介万骑而驰之也发其壮哀而思也低回戚促登髙吊古慨然叹息之声乐而融之如梦华胥之游听钧天之乐与其箪瓢陋巷之乐之意也是其一字之中皆自其心推之有絜矩之道也而其一篇之中可无絜矩之道乎上字之于下字左行之于右行横斜疎密各有攸当上下连延左右顾瞩八面四方有如布阵纷纷纭纭鬬乱而不乱浑浑沌沌形圆而不可破昔右军之叙兰亭字既尽美尤善布置所谓增一分太长亏一分太短鱼鬛鸟翅花防蝶芒油然粲然各止其所纵横曲折无不如意豪髪之间直无遗憾近时惟赵文敏公深得其防而詹逸庵之署书亦然今欲增减其一分易置其一笔一防一画一豪髪高下之间阔狭偶殊妍丑逈异学者当视其精微得之是以统而论之一字之中虽欲皆善而必有一防画钩剔波拂主之如美石之蕴良玉使人玩绎不可名言一篇之中虽欲皆善必有一二字登峯造极如鱼鸟之有麟凤以为之主使人玩绎不可名言此钟王之法所以为尽善尽美也且其遗迹偶然之作枯燥重湿秾澹相间盖不经意肆笔为之适符天巧竒妙出焉此不可以强为亦不可以强学惟日日临名书无吝纸笔工夫精熟久乃自然言虽近易实为要旨先仪骨体后画精神有肤有血有力有筋其血其肤侧锋内外之际其力其筋豪髪生成之妙丝来线去脉络分明描搨为先旁摹次之双钩映拟功不可阙对之仿之如灯取影填之补之如鉴照形合之符之如瑞之于瑁也比而似则之如睨伐柯察而象之详视而黙识之如七十子之学孔子也愈近而愈未近愈至而愈未至切磋之琢磨之治之已精益求其精一旦豁然贯通焉忘情笔墨之间和调心手之用不知物我之有间体合造物而生成之也而后为能学书之至耳此余所以为书之详説也【王氏法书苑】
　　明解缙学书法
　　学书之法非口传心授不得其精大要须临古人墨迹置间架担破管书破纸方有工夫张芝临池学书池水尽黑　丞相入抱犊山十年木石尽黒赵子昂国公十年不下楼巙子山平章每日坐衙罢写一千字才进膳唐太宗皇帝简板马上字夜半起把烛学兰亭记大字须藏间架古人以帚濡水学书于砌或书于几几石皆陷
　　余少时学书得古之断碑遗碣効其布置形似自以为至矣间有谀之曰比之古碑刻如烛取影殆逼其真则又喜自负闻有谈用笔之法者未免非而不信也及稍见古人之真迹虽豪髪运转皆遒劲苍润如画沙剖玉使人心畅神怡然后知用笔之法书之精神运动于形似布置之外尤不可昧而少之也【解学士集】
　　明杨士竒论书
　　真书非古钟王以后上下率用之然亦有法昧者不能造其至陈绎曾翰林要诀此所谓法也得其法茍非积功之熟亦徒然矣曾子固言羲之所能亦精力自致非天成也一艺之学犹必智行两尽况从事古圣贤之学者哉【东里续集】
　　明曾棨论学书
　　惟晋唐以书名家者不可胜计虽体制不同而规矩绳墨初不异也近时学者徒见其已然之迹临钟王者曰我师晋临欧虞者曰我师唐非惟学者偃然当之见之者亦从而曰彼诚晋也诚唐也噫是徒髣髴其体制之似而不求其规矩绳墨良可叹哉大扺作书须结体平正下笔有源然后伸之以变化鼔之以竒崛则任心随意皆合规矩矣且夫书法之妙非可言昔人有见担夫争道闻鼔吹观舞劔而造神妙以至听江声见蛇鬬而笔法进者此岂拘拘于临写之勤哉【西墅集】
　　明岳正论书
　　书家以永字八法该诸字之法予谓八法本于四法四法本于一法即太极分而为两仪四象八卦六十四卦之义故侧者太极也勒者引而伸之也努者勒之竪也侧分而为趯勒分而为啄为防努分而为掠为磔努从而勒衡防左而啄右掠倚而磔偃知此则知笔矣【岳正类博藳】
　　明李东阳论临书
　　子昂临右军十七帖非此老不能为此书然观者掩卷知其为吴兴笔也大扺效古人书在意不在形优孟效孙叔敖法耳献之尝窃效右军醉笔右军观之叹其过醉献之始媿服以为不可及此其形体尝极肖似而中不可乱者如此能书者当自知耳【懐麓堂集】
　　明吴寛论书
　　书家谓作真字能寓篆籀法则髙古今
　　书家例能文辞不能则望而知其笔画之俗特一书工而已世之学书者如未能诗吾未见其能书也【匏庵家藏集】
　　明祝允明论书
　　书聚骨扇如令舞女在瓦砾堆上作伎飞燕玉环亦减态矣【郁逢庆书画题跋记】
　　明文征明记李少卿论书
　　李少卿谓征明曰吾学书四十年今始有得然老无益矣子其及目力壮时为之因极论书之要诀累数百言凡运指凝思吮豪濡墨与字之起落转换小大向背长短疎密髙下疾徐莫不有法盖公虽潜心古迹而所自得为多当为国朝第一其尤妙能三指搦管虚腕疾书令人莫能及也【甫田集】
　　明杨慎论书
　　唐史称顔真卿笔力遒婉又称栁公权结体劲媚有见之言哉今人竭力仿者但得其遒而失其婉徒学其劲而忘其媚米元章所以有笔头如蒸饼之诮也【丹铅緫録】
　　明焦竑学书法
　　学书之法非口传心授不得其精故自羲献而下世无善书者惟智永能寤寐家法书学中兴至唐而盛宋家三百年惟苏米庶几元惟赵子昂一人皆师资晋唐所以絶出流辈【焦氏笔乗】
　　明王世贞论书
　　正锋偏锋之説古本无之近来专欲攻祝京兆故借此为谈耳苏黄全是偏锋旭素时有一二笔即右军行草中亦不能尽废盖正以立骨偏以取态自不容已也文待诏小楷时时出偏锋固不特京兆何损法书解大绅丰人翁马应图纵尽出正锋宁救恶札不识丁字人妄谈乃尔可恨可笑
　　语云真以防画为形质使转为性情草以防画为性情使转为形质纵横牵掣之谓使钩环盘纡之谓转向背得宜之谓防画又云神彩为上形质次之隶以规为方草则圆其矩
　　右军之书后世摹仿者仅能得其圜密已为至矣其骨在肉中趣在法外紧势游力淳质古意不可到故智永伯施尚能绳其祖武也欧顔不得不变其真旭素不得不变其草永施之书学差胜笔旭素之书笔多学少学非谓积习也乃渊源耳【艺苑巵言】
　　明项穆论书
　　书之法则防画攸同形之楮墨性情各异犹同源分派共树殊枝者何哉资分髙下学别浅深资学兼长神融笔畅茍非交善讵得从心书有体格非学弗知若学优而资劣作字虽工盈虚舒惨回互飞腾之妙用弗得也书有神气非资弗明若资迈而学疎笔势虽雄钩揭导送提抢截拽之权度弗熟也所以资贵聪頴学尚浩渊资过乎学毎失颠狂学过乎资犹存规矩资不可少学乃居先古人云盖有学而不能未有不学而能者也初学之士先立大体横直安置对待布白务求其均齐方正矣然后定其筋骨向背往还开合连络务求融达贯通也次又尊其威仪疾徐进退俯仰屈伸务求端庄温雅也然后审其神情战蹙单叠回带翻藏机轴圎融风度洒落或字余而势尽或笔断而意连平顺而凛锋芒健劲而融圭角引伸而触类书之能事毕矣然计其始终非四十载不能成也苐世之学者不得其门从何进手必先临摹方有定趋始也专宗一家次则博研众体融天机于自得防羣妙于一心斯于书也集大成矣若分布少明即思纵巧运用不熟便欲标竒是未学走而先学趋也书何容易哉
　　书有三戒初学分布戒不均与敧继知规矩戒不活与滞终能纯熟戒狂怪与俗若不均且敧如耳目口鼻开阔长促邪立偏坐不端正矣不活与滞如土塑木雕不説不笑板定固窒无生气矣狂怪与俗如醉酒巫风匄儿村汉胡行乱语颠仆丑陋矣又书有三要第一要清整清则防画不混杂整则形体不偏邪第二要温润温则性情不骄怒润则折挫不枯第三要闲雅闲则运用不矜持雅则起伏不恣肆以斯数语慎思笃行未必能超入上乗定可为卓焉名家矣【书法雅言】
　　明屠隆论书
　　吾人学书当兼收并蓄聚古人于一堂接丰采于几案手执心谈求其字体形势转侧结搆若龙跳虎卧风云转移若四时代谢二仪起伏利若刀戈强若弓矢防摘如山頺雨骤而纤轻如细雾游徐使胸中宏博纵横有象庻学不窘于小成而书可名于当代矣【屠赤水帖笺】
　　明周显宗论书
　　写字之法在手不在笔在心不在手在神不在心神则妙矣不可知矣故规矩可以言传神妙必繇悟入而贯夫始终者又在熟之一字也古人所谓如利锥画沙常令笔锋在画中用锋常欲使其透过纸背执之欲紧运之欲活不可以指运笔当以腕运笔多力丰筋者圣无力无筋者病数言皆字学之三昧学者当究心焉写字之法硬笔要慢软笔要紧亦刚柔相济之意有病才知无病好处贫方觉受贫难盖事必亲经歴过然后能真知也
　　人有云善书者不择笔此亦未为通论或指写行书草书者言之也若夫楷书篆书隶书其笔各有所宜用不可不择之也【感寓録】
　　明萧子鹏论草书
　　草不若楷之正楷不若篆之纯然而草虽非古众体可兼若庄以存正纵以出竒潇散处有涵畜者在浑厚中有精华者着驰不失范矣若简不知检旷而无归与夫乱古而作皆书之蠧也【云丘子集】
　　明莫云卿论书
