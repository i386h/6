<!-- { "loadSidebar": true } -->
　　耶律罗卜科字信寜太祖之从侄也初太祖制契丹国字罗卜科以賛成功授林牙监脩国史【辽史宗室表】
　　耶律庶成
　　耶律庶成字喜隐小字陈六幼好学书过目不忘善辽汉文字于诗尤工重熈初补牌印郎君累迁枢宻直学士初契丹医人鲜知切脉审药上命庶成译方脉书行之自是人皆通习虽诸部族亦知医事时入禁中叅决疑义有诗文行于世【辽史本传】
　　圗鲁卜
　　圗鲁卜字铎衮官至崇义军节度使幼聦敏及制契丹大字圗鲁卜賛成为多【书史防要】
　　郑熈
　　郑熈【穆宗时人】燕山云居寺碑盐鐡判官朝议郎行右补阙王正述乡贡进士郑熈书【吉金贞石志】
　　释徳麟
　　释徳麟【景宗时人】元祐唐寺碑统和五年知蓟州军事判官文林郎试秘书省校书郎李仲宣撰文沙门徳麟书【盘山志】
　　释真延
　　释真延【道宗时人】三教寺佛顶尊胜陀罗尼幢记讲僧真延撰幷书【辽史道宗纪】
　　释肃回
　　释肃回【天祚时人】感化寺碑干统七年渔阳南抃撰文沙门肃回书【盘山志】
　　金
　　宇文虚中
　　宇文虚中字叔通蜀人天眷间累官翰林学士知制诰兼太常卿封河南郡开国公书太祖睿徳神功碑进阶金紫光禄大夫皇统四年转承防加特进迁礼部尚书【金史本传】
　　金太祖武元皇帝平辽碑在南城丰宜门外韩昉撰文宇文虚中书【廼贤金台集】
　　王竞
　　王竞字无竞彰徳人以防补官大定二年为礼部尚书兼翰林学士承旨愽学而能文善草书工大字两都宫殿榜题皆竞所书士林推为第一云【金史本传】都城内城门外墨书粉地内朱书金地皆礼部尚书王竞书【金图经】
　　蔡松年
　　蔡松年字伯坚天防中除真定府判官天徳初擢吏部侍郎迁户部尚书正隆三年进拜右丞相加仪同三司封衞国公加封吴国公諡文简工乐府与吴激齐名【金史本传】
　　元好问云百年以来以书名者多矣宇文叔通王无竞蔡伯坚父子吴彦髙髙子文耳目所接见行辈相后先【遗山集】
　　蔡珪
　　蔡珪字正甫【松年子】中进士第不求调久乃除澄州军事判官迁三河主簿起翰林修撰同知制诰终潍州刺史【金史本传】
　　蔡珪识古今竒字有续欧阳文忠公集録金石遗文传于世【书史防要】
　　蔡璋
　　蔡璋字特甫珪弟第进士有书名笔法与珪如出一手【中州集】
　　吴激
　　吴激字彦髙建州人米芾之壻也工诗能文字画俊逸得芾笔意尤精乐府造语清婉将宋命至金以知名留不遣命为翰林待制皇统二年出知深州东山其自号也【金史本传】
　　髙士谈
　　髙士谈字季黙【中州集云字子文】宣和末为忻州户曹叅军入仕国朝官至翰林直学士【金史宇文虚中传】
　　士谈善草书【书史防要】
　　张斛
　　张斛字徳容渔阳人仕宋为武陵守国初官秘书省著作郎文笔字画宇文太学激赏之【中州集】
　　郑晦
　　郑晦字光道为代州士曹善篆隶诗笔髙雅【中州集】
　　任询
　　任询字君谟【永平志云号南麓先生】易州军市人书为当时第一画亦入妙品评者谓画髙于书书髙于诗诗髙于文然王庭筠独以其才具许之登正隆二年进士第歴益都都勾判官北京盐使致仕优防乡里家藏法书名画数百轴【金史本传】
　　任南麓字流丽遒劲不譲二王【墨池渊海】
　　任询真草字书气完力劲世寳传之【张廷纲永平府志】
　　党懐英
　　党懐英字世杰【陶宗仪云号竹溪】冯翊人大定十年中进士第能属文工篆籀当时称为第一学者宗之为翰林学士承防致仕諡文献【金史本传】
　　党懐英篆籀入神李阳氷之后一人而已尝谓唐人韩蔡不通字学八分自篆籀中来故懐英书上轧钟蔡其下不论也小楷如虞楮亦当为中朝第一书法以鲁公为正桞诚悬以下不论也【赵秉文滏水集】
　　赵沨
　　赵沨字文儒东平人大定二十二年进士仕至礼部郎中性冲淡学道有所得尤工书自号黄山赵秉文云沨之正书体兼顔苏行书备诸家体其超放又似杨凝式当处苏黄伯仲间党懐英小篆李阳氷以来鲜有及者时人以沨配之号曰党赵【金史本传】
　　赵秉文
　　赵秉文字周臣磁州滏阳人也登大定二十五年进士第兴定元年拜礼部尚书兼侍读学士同修国史知集贤院事哀宗即位改翰林学士自幼至老未尝一日废书文长于辨析小诗精絶字画则草书尤遒劲【金史本传】
　　赵秉文幼年诗与书皆法子端后更学太白东坡字兼古今诸家学及晚年书大进诗专法唐人魁然一时文士领袖自号闲闲居士云【刘祁归潜志】
　　王庭筠
　　王庭筠字子端河东人豋大定十六年进士第调防州府军事判官再调馆陶主簿明昌元年试馆职中选御史防言不当以馆阁处之遂罢乃卜居彰徳买田隆虑读书黄华山寺因以自号三年召为应奉翰林文字命与秘书郎张汝方品第法书名画迁翰林修撰书法学米元章与赵沨赵秉文俱以名家【金史本传】
　　庭筠南宫之甥其书法传子淡游至张天锡【觧缙书学传授】
　　庭筠书法沉顿防快与南宋诸老各行南北元初巙子山诸人不及也【六研斋三笔】
　　王曼庆
　　王曼庆庭筠子【中州集作万庆字禧伯】亦能诗并书仕至行省右司郎中自号淡游【金史本传】
　　万庆诗笔字画俱有父风【中州集】
　　王明白
　　王明白庭筠犹子幼歳学书书家即称赏之【中州集】
　　张天锡
　　张天锡字君用号锦溪老人河中人官至机察真字得桞诚悬法草师晋宋亦善大字道陵诸殿宇扁皆其所题有草书韵防行世【书史防要】
　　司马朴
　　司马朴字文季温公之犹子仕宋为兵部侍郎以奉使见留居于祁阳工书翰有晋人笔意兴陵万机之暇尝购其遗墨学之【中州集】
　　施宜生
　　施宜生字明望浦城人官至翰林学士自号三住老人【中州集】
　　汴城东光教寺普贤洞记石碑皇统四年奉议大夫行防吏部郎中飞骑尉施宜生撰并书后为金相字歩骤东坡【癸辛襍识】
　　萧永祺
　　萧永祺字景纯本名蒲烈少好学通契丹大小字广寜尹耶律固奉诏译书辟置门下因尽传其业天徳初为翰林学士承防尚书左丞金【史本传】
　　刘汲
　　刘汲字伯深天徳三年进士入翰林为供奉自号西岩老人有西岩集行世【中州集】
　　刘汲善草书【书史防要】
　　伊喇履【元遗山集作耶律履】
　　伊喇履字履道辽东丹王托云七世孙也博学多艺善属文廕补为承奉班只候国史院书写世宗方兴儒术诏译经史擢国史院编修官兼笔砚直长明昌元年进尚书右丞諡曰文献秀峙通悟精厯算书绘事【金史本传】
　　耶律履素善契丹大小字译经辞达而理得大定初诏以小字译唐史成则别以女直字傅之履在选中独主其事又以女直字译汉文选贵胄之秀异就学焉【遗山集】
　　左光庆
　　左光庆字君锡以防补内门只候好古读书喜为诗善篆隶尤工大字世宗行郊礼受尊号及受命寳皆光庆篆凡宫庙牓署经光庆书者人称其有法迁同知宣徽使改少府监平时喜为善言蓄善药号善善道人【金史本传】
　　王渥
　　王渥字仲泽后名仲泽太原人南渡后擢第为太学助敎充枢宻院经歴官迁右司都事愽学无所不通长于谈论工尺牍字画遒美有晋人风作诗多有佳句【归潜志】
　　张彀
　　张彀字伯英许州临颍人大定二十八年进士歴河南治中隰州刺史刑部郎中同知河南府事迁河东南路转运使权行六部尚书安抚使【金史本传】
　　张彀字画劲古有顔平原风【归潜志】
　　史公奕
　　史公奕字宏父【中州集云字季宏】大名人大定二十八年进士工书有能名自号歳寒堂主人正大初为翰林修撰又充益政院官致仕【归潜志】
　　杨邦基
　　杨邦基字徳懋华隂人大定中进士仕至秘书监礼部尚书文笔字画有前辈风调【中州集】
　　厐铸
　　厐铸字才卿辽东人【中州集云号黙翁大兴人】少擢第仕有声南渡后为翰林待制迁户部侍郎出倅东平改京兆路转运使愽学工文造语竒健不凡世多传之【金史本传】铸多风流文采字画亦蕴借【中州集】
　　麻九畴
　　麻九畴字知几【陶宗仪云初名纯】易州人七歳能草书作大字有及数尺者一时目为神童章宗召见大竒之入太学有文名已而隐居不为科举计赵秉文连章荐之特赐卢亚榜进士第俄迁应奉翰林文字【金史本传】
　　九畴字画正书八分皆有功【中州集】
　　赵观
　　赵观字维道明昌中进士从事史院闲闲公许其字画进进不已可到古人【中州集】
　　赵滋
　　赵滋字济甫号蘧然子汴人学书学画学诗学论文力到便有所得闲闲公书法为当代第一手济甫笔势飞动得公不传之妙【中州集】
　　李澥
　　李澥字公渡【归潜志云号六峰居士】相人少从内翰子端学诗能行书累举不第【中州集】
　　李澥字得法于赵闲闲【归潜志】
　　王中立
　　王中立字汤臣岢岚人愽学强记问无不知少日治易有声场屋年未四十丧妻不娶亦不就举独处一室中如僧如是三四年乃出觉其谈吐髙阔诗画超絶若有物附之者问之不言也好作擘窠大字势若飞动闲闲极爱之晚年易名云号拟栩道人【元好问续夷坚志】
　　王仲元
　　王仲元字清卿家平隂举进士有声书名尤重介欧虞间用荐者召应奉翰林文字改陜西东路转运司盐鐡判官【杨奂还山遗藁】
　　仲元工书法赵黄山自号锦峰老人【归潜志】
　　赵可
　　赵可字献之髙平人贞元二年进士仕至翰林直学士一时诏诰多出其手流辈服其典雅其歌诗乐府尤工号玉峰散人集【金史本传】
　　赵可工于字画【归潜集】
　　赵述
　　赵述字勉叔可子承安二年豋科诗笔字画皆有父风【中州集】
　　李着
　　李着字彦明真定人髙才愽学诗文得前人体工于字画承安二年经义第一人累官彰徳府治中【中州集】
　　冯璧
　　冯璧字叔献【中州集云别字天粹】真定县人承安二年经义进士调莒州军事判官贞祐四年迁刑部郎中出为归徳治中改同知保静军节度使又改同知集庆军节度使致仕【金史本传】
　　冯璧字画楚楚有晋魏间风气雅为间闲公所激赏【中州集】
　　髙宪
　　髙宪字仲举辽东人黄华之甥幼学于外家故诗笔字画俱有舅氏之风泰和三年乙科豋第为愽州防御判官【中州集】
　　刘住儿
　　刘住儿年十一歳能诗赋诵大小六经所书行草颇有法章宗召至内殿试鳯凰来仪赋鱼在藻诗又赋旱诗赐本科出身令隶业太学【金史选举志】
　　史肃
　　史肃字舜元京兆人作诗精致有理工于字画业科举为进士大安初召为中路转运副使超户部正郎【中州集】
　　冀禹锡
　　冀禹锡字京父州龙山人幼聦敏絶伦年十九擢大兴魁入太学有声弱冠豋髙第主沈丘簿调考柘二城末帝东迁擢为应奉翰林文字充尚书省都事作诗锻錬甚工写画亦劲健可喜【归潜志】
　　杨云翼
