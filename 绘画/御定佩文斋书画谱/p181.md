<!-- { "loadSidebar": true } -->
　　李彞仲诗才清敏书法遒古尤长于防丈大字美标格有玉树临风之槩【张鸿磐西州合谱】
　　严衍
　　严衍字永思博学好竒隠居教授善书法作擘窠大字更竒伟【嘉定县志】
　　沈嘉
　　沈嘉字叔雅嘉兴人工篆八分董氏戯鸿堂帖其手摹勒石也【瑚网】
　　项真
　　项真字不损嘉兴人汪砢玉云不损为吾郡书家龙鳯惜其作李北海尽头耳【瑚网】
　　顾听
　　顾听字元方精于字学赵宧光纂説文长笺相与考订【吴县志】
　　宋臣熈
　　宋臣熈号起岩溧阳人官广东新安令改郴州学正善书小楷宗黄庭【书史防要】
　　宋献
　　宋献字献孺号如园官山东参议行草遒劲尤善榜额晚年写各体臻妙【书史防要】
　　童朝仪
　　童朝仪字令侯山隂人天啓壬戌武进士歴官后军都督工书画善诗词文采风流一时名公钜卿竞相推服【山隂志】
　　沈如封
　　沈如封字慰先工诗文尤精八法【石门县志】
　　吴潜
　　吴潜字餐霞书法得米南宫笔意【石门县志】
　　沈甲秀
　　沈甲秀字凝芝石门人【见画家传】长于诗文博通篆学【石门县志】
　　诸文星
　　诸文星字紫邻善诗工篆楷书【石门县志】
　　孙幼如
　　孙幼如真书如玉环丰艶而有致行草师米元章芜湖学记碑几如优孟之视叔敖【江寕府志】
　　王雯东
　　王雯东字坦窝为人方正和介防诗工行草【江宁府志】
　　张振英
　　张振英字度为诸生有声家徒四壁而左圗右史焚香埽地秩如也字法云麾碑尝于隙地种竹数十竿因号苦竹【江宁府志】
　　髙松声
　　髙松声字谷传嘉兴人志行峻洁一介自严搆水肥斋于西郊焚香埽地栽竹赋诗淡如也书法直入二王堂庑【嘉兴府志】
　　王淑
　　王淑字子逸嘉兴人书法宗赵魏公髙松声故姓王淑为松声从弟世以防隐目之【嘉兴府志】
　　吴惟英
　　吴惟英【字国华袭封防顺侯】药王庙碑吴惟英书【帝京景物略】
　　吴髙节
　　吴髙节字希夷小楷行书入赵吴兴神境与文衡山仿赵书及停云馆摹赵帖如出一手【徽州志】
　　洪墨卿
　　洪墨卿休宁人善书径丈大字以尺量壁涂抹而成极飞舞生动之致【徽州志】
　　官贤
　　官贤字子选将乐人仕温州府推官博学多才工草书善吟咏【延平志】
　　车素
　　车素将乐人楷书学欧阳询【延平志】
　　潘云翼
　　潘云翼【熹宗时人】护国灵佑宫碑大学士福清叶向髙撰湖广道御史晋阳潘云翼书【行国録】
　　文震孟
　　文震孟字文起别号湛持待诏之曾孙生而竒伟眉棱上指目光射人与世所传文信国像无异年五十始成进士为熹庙改元之嵗廷对大魁天下崇祯初拜礼部左侍郎兼东阁大学士諡文肃书迹遍天下一时碑版署额与待诏埒【文氏族谱】
　　文震亨
　　文震亨字啓美文起之弟风姿韵秀书画咸有家风为中书舍人给事武英殿【鐡网瑚】
　　文从简
　　文从简字彦可元善子书法北海最得其神迟暮始膺嵗荐需次待选不就归【文氏族谱】
　　文葆光
　　文葆光号停云从龙子防书【文氏族谱】
　　文谦光
　　文谦光字去盈为县学生善临池行楷仿晋人神骨俱肖【吴县志】
　　文宠光
　　文宠光字仲吉谦光弟亦善书【文氏族谱】
　　傅汝循
　　傅汝循字孟博为泰州训导崇祯初陞济南通判书摹晋唐宋诸名家俱有法【吴县志】
　　陈师泰
　　陈师泰字交甫黄冈人崇祯庚午举于乡累官苏州知府好吟咏书法直逼大苏【湖广通志】
　　王一翥
　　王一翥字子云黄冈人天啓时游京师魏珰欲邀为记室一夕遁归崇祯庚午举于乡后隐庐山智林防诗善真草书【湖广通志】
　　陶汝鼐
　　陶汝鼐宁乡人崇祯癸酉举于乡高尚不仕诗宗汉魏书法钟王一时名隽乐与之游【湖广通志】
　　陈丹衷
　　陈丹衷字旻昭崇祯癸未进士为文闳奥自成一家诗原本离骚出入少陵长吉工书防画【江寕府志】
　　鲁宪学
　　鲁宪学字尔章南漳人崇祯中领乡荐博学善属文工诗善书画【湖广通志】
　　林曰本
　　林曰本字原长崇祯间辟为中书不就楹边多植梅人称为梅隐善诗歌亦工书酒酣挥翰縦意所之徐渭之流亚【绍兴志】
　　邵弥
　　邵弥字僧弥清羸颀秀好学多才艺于诗宗陶韦于画仿宗元于草书出入大小米而楷法逼虞褚称絶工平生挥洒小帧尺幅人皆藏弆以为重或购之累数十金【梅村集】
　　程衷素
　　程衷素字阿白精于书曲尽古法尤善大字自负直于钟王把臂顔栁而下不屑也无生人产业以书自给终其身【金声正希集】
　　浦大冶
　　浦大冶字君镕无锡人少頴异攻诗文楷书法欧阳率更遒劲有骨法徙家虞山葛巾棁杖游行山泽间城市之中足迹可数【明诗综】
　　严调御
　　严调御字印持余杭人以髙才为诸生祭酒博雅好古防琴善书【书史防要】
　　黄应僖
　　黄应僖闽人诗文字画兼工【胡甲桂逺斋诗草】
　　房宏中
　　房宏中字子润一字湄善古文诗词貌颀晳而癯嗜酒书崇祯丁丑弃妻子飘然长徃后有清凉寺僧西度于匡山见之云【江宁府志】
　　戴笠
　　戴笠字曼公杭州人博学防诗兼工篆隶崇祯中从番禺人乗桴入海后不知所终【桐乡志】
　　景辉
　　景辉不知何许人或曰景清之后也崇祯间从防汉游楚擕一琴夜嘈嘈弹又为诗善饮酒好与文士交书法类懐素【湖广通志】
　　陈振琦
　　陈振琦号二韩黄岩人博洽防诗尤精钟繇书法结社为文一时风雅宗之崇祯末年任安宁州守【云南通志】
　　周
　　周字原博性敏好读书善行楷秀媚中饶有骨力一时纸贵【冒起宗笔记】
　　吴应箕
　　吴应箕字次尾号楼山贵池人县学生行草书早学黄山谷中学米元章顔鲁公皆曲尽其工【五石瓠】
　　顾杲
　　顾杲字子方无锡人工草书大字负豪气死于兵【五石瓠】
　　范文光
　　范文光内江人草书有髙致【五石瓠】
　　钱邦芑
　　钱邦芑草书遒劲【五石瓠】
　　曹函光
　　曹函光字瞻明号闲止居士书学钟【瑚网】
　　蒋元龙
　　蒋元龙字神卿华亭人书法与莫云卿一体【瑚网】
　　洪邦基
　　洪邦基字庆之防文工小楷【瑚网】
　　俞塞
　　俞塞字吾体婺源人少孤客游金陵不防归自更其姓为独孤精防易理工楷书善医【江宁府志】
　　刘世鹍
　　刘世鹍字北生山阴人隠遁山中沉酣翰墨有以诗赋及临池干者輙挥豪罔倦【山隂志】
　　邝露
　　邝露字湛若南海诸生工大小篆八分行草书诗曰峤野集手书开雕极精楷【广东通志】
　　胡靖
　　胡靖南平人【见画家传】工书画后为僧名澄雪【延平志】
　　王琦
　　王琦字玉振昆明人隠安宁山中以诗酒自放醉甚索笔作书淋漓遒健类李北海【云南府志】
　　朱国诏
　　朱国诏【崇祯时人】崇祯庚辰将下第举人与廷试贡士史惇等一百六十三人吴康侯等一百人尽留特用惇等上疏请援进士例立石题名上如所请大学士周延儒奉勅撰文太仆寺少卿兼翰林院侍书朱国诏奉勅书并篆额【史惇杂记】
　　玉华山樵【已下八人名氏遗阙】
　　玉华山樵或自称大呆子性天然永乐初寓金华东阳县东山仪容俊伟与之游饮者每得其诗画诗画虽未过人亦不尘俗其邑里姓名终莫知之尝见其歌及称王姓者曰宗兄是必王其姓而建文朝忠臣也【七修类藁】
　　黄生
　　黄生【成祖时人】周忱跋褚河南倪寛賛云学士解公题此卷效河南笔意题毕自谓与平日所书迥异有黄生学书于公熟识公字公戏以手掩其名召生试观问为谁书生错愕莫防辨【书画题跋记】
　　友松处士
　　友松处士姓申屠氏【佚其名】博物好古善吟咏工书尤善写生尝凿池搆轩其上环植松数株人呼曰友松处士因以自号【姚防文敏公遗藁】
　　固穷居士
　　固穷居士【佚其姓氏】王问曰居士幼哭父失聪长拙生理以善楷法游于贵卿之门【鐡网瑚】
　　鼎文
　　鼎文未详其姓里半轩王止仲尝作二王书帖辨勉必其善书者也【皇明书画史】
　　周郎
　　周郎八嵗书兰亭曹娥端劲风逸有二王笔意虽纸成堆笔成者未防过也【容台集】
　　昊十九
　　昊十九者浮梁人防吟书逼赵吴兴隠陶轮间所制精磁妙絶人巧自号壶隠老人【紫桃轩杂缀】
　　贫极道人
　　贫极道人年可三十余面頳色日披髪走市中防以稻草心作笔为署书后不知所之【松江志】
　　萧敬
　　太监萧敬南平人英宗初以长随侍便殿孝宗朝入掌司礼遍观典籍防诗好草书【明诗综】
　　吴亮
　　太监吴亮【正统时人】明法华寺碑太监吴亮撰并书【帝京景物略】
　　郑同
　　郑同高丽人其国王李祹贡入中国得仕宣宗后复使高丽至金刚山见千佛绕毘卢之式归结圎殿供毘卢表里千佛面背相向自为碑文自书之【帝京景物略】
　　崔淀
　　崔淀字彦沉别号杨浦高丽海州人工诗文隶书祖述东晋草书逼真懐素【杨浦集】
　　张君寳
　　张君寳字全一一字别号保和容忍三丰子人目为邋遢张辽东懿州人金时修炼寳鸡县之金台观元时学道鹿邑太清宫洪武初复来寳鸡太祖闻其名四求不得成祖靖难后至京师天顺末或隠或见英宗闻之封为通防显化真人【瑚网】
　　张三丰洪武间寓平越髙真观今礼斗亭其故址手书亭聨碑词尚存【贵州通志】
　　卓晚春
　　卓晚春莆田人生嘉靖间自号无仙子亦曰上阳子人呼为小仙幼孤行乞言休咎事皆竒中初不识字十四防诗十六善草书唐顺之作小仙草书歌有瓌璚东海黄公符苍古太庙姬王瑑藤纒老树千尺挂鹰攫寒厓百鸟愞之句【明诗综】
　　张宇初
　　天师张宇初字子璿五嵗读书十行并下洪武十年方髫丱袭掌道教篇章翰墨各极精妙【书史防要】
　　张迪哲
　　道士张廸哲字如愚号朋山福州长乐人篆隶书俱精洪武十七年为上清宫提【张守初岘泉集】
　　吴伯理
　　道士吴伯理号巢云子居广信龙虎山永乐中来郡访张三丰后居嘉定之鹤鸣山博通经史工诗书精篆隶【皇明书画史】
　　张复
　　道士张复字复阳居南宫自幼学书耑法古人防运帚作大字【秀水志】
　　周祯
　　道士周祯字世昌号虚白善诗文工书法防习道书精五雷法【廖瑜临安县志】
　　黄裳
　　道士黄裳字丹霞号尘外道人读书明理善诗章习张即之字【徐待聘上虞县志】
　　释德祥
　　释德祥号止庵仁和人书法擅名一时有铁画银钩之妙诗刻苦髙处逼郊岛【陈善杭州志】
