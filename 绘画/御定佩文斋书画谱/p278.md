<!-- { "loadSidebar": true } -->
　　御定佩文斋书画谱卷六十四
<子部,艺术类,书画之属,御定佩文斋书画谱>
　　钦定四库全书
　　御定佩文斋书画谱目録
　　第六十五卷
　　歴代无名氏画上
　　殷
　　伊尹九主图
　　周
　　周公相成王图
　　周公图
　　穆王八骏图
　　汉
　　周公负成王图
　　休屠王阏氏图
　　赵充国图像
　　吴孙子兵法图
　　齐孙子图
　　楚兵法图
　　孙轸图
　　王孙图
　　魏公子图
　　黄帝图
　　风后图
　　鵊治子图
　　鬼容区图
　　别成子望军气图
　　鲍子兵法图
　　伍子胥图
　　苖子图
　　耿昌月行帛图
　　后汉
　　兵云图
　　胡广黄琼画像
　　蔡邕画像
　　陈纪画像
　　三君画像
　　延笃画像
　　髙彪画像
　　李业画像
　　许杨画像
　　杨竦画像
　　赖乡孔子像
　　鸿都文学图赞
　　孝女叔先雄像
　　皇甫规妻画像
　　李刚石室画像
　　鲁恭祠庙画像
　　武梁祠堂画记
　　雍丘令画像
　　孔子见老子画像
　　功曹史残画像
　　伏尉公墓中画像
　　蜀郡石室老子画像
　　朱浮墓石壁画
　　麒麟鳯凰碑
　　山阳麟鳯碑瑞像
　　益州太守无名碑
　　益州太守碑隂
　　李翕五瑞碑
　　殽阬君神祠碑
　　广汉属国造桥碑
　　是邦雄桀碑额
　　不其令蕫恢阙
　　雒阳令王稚子二阙
　　豫州刺史路君画像
　　处士金恭阙
　　沛相范君阙画像
　　邓君阙画像
　　魏君阙画像
　　黄尚石阙
　　邓君阙画像
　　交阯都尉沈君二神道
　　无名人墓阙画像
　　人物碑
　　郭巨墓石室画
　　授经图
　　魏
　　贾逵像
　　仓慈画像
　　吴
　　邵畴画像
　　黄盖画像
　　张温中妹画像
　　蜀汉
　　谯周图
　　晋
　　陆云画像
　　陶侃画像
　　尔雅图
　　宋纎图
　　山海图
　　志公像
　　葛稚川像
　　卤簿图
　　赵
　　西门豹祠殿基记
　　凉
　　靖恭堂图
　　宋
　　刘韫出行卤簿图
　　王寛图
　　齐
　　功臣图
　　孝子图
　　西邸士林图
　　豫章郡明堂图
　　七寳画图扇
　　梁
　　张缅像
　　冯道根像
　　夏侯亶像
　　桞仲礼图
　　乐贤堂图
　　康绚像
　　陈
　　卤簿图
　　后魏
　　李平孔子及七十二子图
　　履虎尾图
　　刘道斌像
　　嵩阳寺碑佛相
　　捍虎图
　　后周
　　杨震像
　　陈平渡河归汉图
　　隋
　　西域图
　　张须陀罗士信战阵之图
　　周官礼图
　　周室王城明堂宗庙图
　　乐悬图
　　诸卫左右厢旗图様
　　五姓登坛图
　　瑞应图
　　祥瑞图
　　芝英图
　　祥异图
　　张掖郡石图
　　明堂孔六图
　　灵秀本草图
　　芝草图
　　引气图
　　道引图
　　庐山图
　　唐
　　孔雀画屏
　　西域图
　　太宗破阵图
　　太宗写真图
　　奘取经图
　　檀州孔子庙七十二子画像
　　孙承景战图
　　髙士图
　　洛出寳图
　　开元东封图
　　山水粉图
　　夀阳王花烛图
　　山水障
　　六图屏风
　　杨妃上马图
　　虢国夫人夜游图
　　舞马图
　　蜀宫图画
　　天育骠骑图
　　十眉图
　　明皇真妃图
　　杜子美骑驴图
　　邢房悟前生图
　　贺监归越图
　　奏乐图
　　混元皇帝像
　　风后八阵图
　　阙特勒战阵状
　　画钟馗
　　浑令公燕鱼朝恩图
　　画孝友
　　山海图
　　岷山沲江画图
　　九疑山图
　　三湘图
　　九僧图
　　望云骓图
　　陇右山南图
　　海内华夷图
　　青蛇图
　　崖州图
　　画雕
　　归降图
　　麟食嘉禾图
　　元和郡国图
　　龙马图
　　鹭鸶图
　　驺虞图
　　西极图
　　处州孔子庙画像
　　庐山六人图
　　木莲花图
　　桃源图
　　穆宗打毬图
　　杭州郡楼图
　　萧史图
　　五台山图
　　黠戛斯朝贡图
　　筹邉楼画
　　画海中曲龙山
　　画桐华鳯扇
　　江山小图
　　东封图
　　九老图
　　貘屏
　　怪松图
　　唐兴节士文人图
　　金陵图
　　竹苑仙碁图
　　击壤图
　　阿房宫图
　　乐昌公主分镜图
　　扬子云图
　　磨崖金刚经图
　　唐人出游图
　　猩猩图
　　韦渠牟天竺诗图
　　长孙无忌画像
　　张知謇兄弟画像
　　张始兴画像
　　张果画像
　　大厯十才子图
　　李惟简画像
　　杜佑写真
　　王起画像
　　韦山甫画像
　　白乐天写真
　　佛光和尚真
　　水鸟芦花六幅图
　　画脱殻笋
　　被发观音变相
　　西域图
　　飞燕姊弟图
　　扪虱图
　　吉日图
　　房杜小像
　　陆宣公画像
　　唐人马卷














　　钦定四库全书
　　御定佩文斋书画谱卷六十五
　　歴代无名氏画上
　　殷
　　伊尹九主图
　　伊尹从汤言素王及九主之事注刘向别録曰九主者有法君専君授君劳君等君寄君破君国君三嵗社君凡九品图画其形【史记殷本纪】
　　周
　　周公相成王图
　　孔子观乎明堂覩四门墉有周公相成王抱之负斧扆南面以朝诸侯之图焉【家语】
　　周公图
　　有周盛时褒赏功徳或藏在盟府或纪于太常或铭于昆吾之鼎独周公有大勲劳于天下廼绘象于明堂之墉【家语】
　　穆王八骏图
　　旧称周穆王八骏日驰三万里晋武帝时所得古本乃穆王时画黄素上为之腐败昏溃而骨气宛在逸状竒形实亦龙之类也【郭若虚图画见闻志】
　　汉
　　周公负成王图
　　上使黄门画者画周公负成王朝诸侯以赐光顔师古注曰黄门之署职任亲近以供天子百物在焉故亦有画工【汉书霍光】
　　休屠王阏氏图
　　金日防母教诲两子甚有法度上闻而嘉之诏图画于甘泉宫署曰休屠王阏氏日防每见画常拜乡之涕泣然后廼去【汉书金日防】
　　赵充国图像【此即未央宫功臣图之一也】
　　初充国以功徳与霍光等列画未央宫成帝时西羌尝有警上思将帅之臣追美充国廼召黄门郎扬雄即充国图画而颂之【汉书赵充国】
　　吴孙子兵法图
　　吴孙子兵法八十二篇图九卷师古曰孙武也【汉书艺文志】
　　齐孙子图
　　齐孙子八十九篇图四卷师古曰孙膑【汉书艺文志】
　　楚兵法图
　　楚兵法七篇图四卷【汉书艺文志】
　　孙轸图
　　孙轸五篇图二卷【汉书艺文志】
　　王孙图
　　王孙十六篇图五卷【汉书艺文志】
　　魏公子图
　　魏公子二十一篇图十卷名无忌【汉书艺文志】
　　黄帝图
　　黄帝十六篇图三卷【汉书艺文志】
　　风后图
　　风后十三篇图二卷黄帝臣依托也【汉书艺文志】
　　鵊治子图
　　鵊治子一篇图一卷【汉书艺文志】
　　鬼容区图
　　鬼容区三篇图一卷师古曰即鬼臾区也【汉书艺文志】
　　别成子望军气图
　　别成子望军气六篇图三卷【汉书艺文志】
　　鲍子兵法图
　　鲍子兵法十篇图一卷【汉书艺文志】
　　伍子胥图
　　伍子胥十篇图一卷【汉书艺文志】
　　苗子图
　　苗子五篇图一卷【汉书艺文志】
　　耿昌月行帛图
　　耿昌月行帛图二百三十二卷【汉书艺文志】
　　后汉
　　兵云图
　　杨申有兵云图时窦宪将兵在外太守髙安遣工从申写图以进【益州耆旧传】
　　胡广黄琼画像
　　熹平六年灵帝思感旧徳乃图画广及太尉黄琼省内诏议郎蔡邕为颂【后汉书胡广】
　　蔡邕画像
　　邕死年六十一缙绅诸儒莫不流涕兖州陈留闻皆画像而颂焉【后汉书蔡邕】
　　陈纪画像
　　纪字元方寔之子也遭父忧虽衰服已除而积毁消瘠殆将灭性豫州刺史嘉其至行表上尚书图象百城以厉风俗【后汉书陈纪传】
　　三君画像
　　陈寔子纪纪弟谌父子并着髙名时号三君注先贤行状曰豫州百城皆图画寔纪谌形像焉【后汉书陈纪】
　　延笃画像
　　延笃遭党事禁锢卒于家乡里图其形于屈原之庙注屈原抱忠贞而死笃有志行文章故图其像而偶之焉【后汉书延笃传】
　　髙彪画像
　　髙彪迁内黄令帝敕同僚临送祖于上东门诏东观画彪像以劝学者【后汉书文苑传】
　　李业画像
　　公孙欲以李业为博士持毒酒刼令起业饮毒死蜀平光武下诏表其闾益部纪载其髙节图画形像【后汉书独行】
　　许杨画像
　　建武中汝南太守邓晨署许杨为都水掾复修鸿郤陂后卒晨于都宫为杨起庙图画形像百姓思其功皆祀之【后汉书方术列】
　　杨竦画像
　　安帝时蜀郡夷叛益州刺史张乔遣从杨竦击破之竦厚加慰纳余种皆降论功未上防竦病创卒张乔深痛惜之乃刻石勒铭图画其像【后汉书南蛮】
　　赖乡孔子像
　　汉桓帝立老子庙于苦县之赖乡画孔子像于壁孔畴为陈相立孔子碑于像前【魏志仓慈注】
　　鸿都文学图赞
　　乐松江览为鸿都文学诏敕中尚书为松等三十二人图象立赞【后汉书阳球】
　　孝女叔先雄像
　　孝女叔先雄父泥和堕湍水尸防不归雄于父堕处投水死后六日与父相持浮于江上郡县表之为雄立碑图像其形焉【后汉书列女传】
　　皇甫规妻画像
　　皇甫规妻为董卓所酷骂卓死卓车下后人图画号为礼宗云【后汉书列女传】
　　李刚石室画像
　　钜野黄水南有荆州刺史李刚墓其碑有石阙祠堂石室三间椽架髙丈余镂石作椽瓦屋施平天造方井侧荷梁柱四壁隐起雕刻为君臣官属龙麟鳯之文飞禽走兽之像作制工丽不甚毁伤【水经注】
　　鲁恭祠庙画像【隶续作鲁峻石壁残画象】
　　戴延之西征记曰焦氏山北数山有汉司隶校尉鲁恭冢前有石祠石庙四壁皆青石隐起自书契以来忠臣孝子贞妇孔子及弟子七十二人形像像边皆刻石记之文字分明【水经注】
　　武梁祠堂画记
　　自伏戏至于夏桀齐公至于秦王管仲至于李善及莱子母秋胡妻长妇儿后母子义浆羊公之类合七十六人其名磨灭初无题识者又八十六人【隶续】
　　雍丘令画像
　　所存者八车十三马未有一车不全见车上之人十有六马上之人四奔走于车马之前者四人【隶续】
　　孔子见老子画像
　　人物七车二马三标榜四惟老子后一榜漫灭孔子面右贽鴈老子面左曳曲竹杖中间复有一雁一人俛首在雁下一物拄地若扇之状石有裂文不能详辨侍孔子者一人其后双马驾车车上一人马首外向老子之后一马驾车车上亦一人车后一人回首向外史记鲁昭公予孔子一乘车两马一竪子同南宫敬叔适周问礼于老子此画圣舆两骖似是据此【隶续】
