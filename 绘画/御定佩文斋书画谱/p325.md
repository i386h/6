<!-- { "loadSidebar": true } -->
　　右寺碑在大梁为翰林承防宋白撰待诏吴郢书完好若新立者白亦颇有文学名而辞芜杂不工不敢与江总持作奴何论简栖郢虽不能脱祗习颇遒劲自赏殆类诚悬集书聊为存之【弇州山人藁】
　　宋杜衍墨迹
　　右杜祁公墨迹公当景祐中为御史中丞时余以镇南军掌书记为馆阁校勘始登公门遂见知奨后十五年余以尚书礼部郎中龙图阁直学士留守南都公已罢相致仕于家者数年矣余岁时率僚属问起居见公福夀康寜言笑不倦嵗余予遭内艰去居于颍服除来京师防恩召入翰林为学士与公书问徃还无虚月又二嵗公以疾薨于家予既泣而论次公之功徳而铭之又集在南都时唱和诗为一卷以传二家之子孙又发箧得公手书简尺歌诗类为十卷而藏之予与时寡合辱公之知久而愈笃宜于公有不能忘矧公笔法为世楷模人人皆寳而藏之然世人莫若予得之多也嘉祐八年六月晦日【欧阳文忠公集】
　　宋杜衍草书
　　正献公晚乃学草书遂为一代之絶公书政使不工犹当传世寳之况其清闲妙丽得昔人风气如此邪【东坡集】
　　髙适五十始为诗而与李杜抗行正献公莫年乃学草书笔势翩翩遂逼魏晋孰谓秉烛不迨昼游哉于戏公之用也忠猷亮节着于朝廷其退也直心劲气寓于翰墨故观此书者可以得公之为人【东观余论】
　　宋杜衍与欧阳文忠公帖
　　杜公以草书名家而其楷法清劲亦自可爱谛玩心画如见其人庆元丁巳十月丁丑新安朱熹观【朱子文集】
　　宋杜衍诗帖
　　右杜祁公酬九华吴殿院鼠须笔古律诗各一篇吴名宗复字仲庶至和甲午秋自殿中侍御史因论大臣出倅防州未至改守池阳乙未冬复入台公诗作于此嵗时年七十有八又二年而薨实録夲传云晚年喜为草书而欧阳公亦云言无俗韵精而劲笔有神锋老更竒皆纪实也蒋公颖叔心慕手追跋语数十字盖得其髣髴云先是淳熙初元公四世孙立道已刻石祁阳今其弟新防昌宰至道复示真迹敬推嵗月题其后绍兴二年嵗次辛亥八月六日【平园集】
　　宋杜衍草书帖
　　杜公草字既纵而有法已自成宜传于后世龙津黄裳观【停云馆帖】
　　杜公笔法其妙入神永叔以草圣称之真不诬矣政和乙未夹钟月既望梅川陈旸笔【同上】
　　正献公尝和孙珪秘丞诗曰老来楷法不如初试向闲斋习草书落笔何曽见飞动雕章果已过吹嘘公楷法端劲如其为人暮年始学草书而欧蔡蘓黄诸公皆盛许之岂非大本先立则縦横造次无往不合邪寳庆元年冬十月丁巳魏了翁获观于陈正甫前二跋如黄冕仲陈晋之眞迹亦可寳也【同上】
　　宋晏殊二帖
　　右观文殿大学士兵部尚书晏元献公二帖公为人眞率其词翰亦如其性是可佳也【欧阳文忠公集】
　　宋宋绶楷书千文
　　宋宣献公名绶字公垂楷法为宋初第一极得黄庭经乐毅论遗法长洲黄氏藏其小楷千文一卷原系宋潜溪故物即天章阁所贮旧本也按宣和书谱称其笔法清癯而不纤弱轻活秀润在李建中之上殆非过许云【清河书画舫】
　　宋韩琦与欧阳文忠公帖
　　张敬夫尝言平生所见王荆公书皆如大忙中写不知公安得有如许忙事此虽戏言然实切中其病今观此卷因省平日得见韩公书迹虽与亲戚卑防亦皆端严谨重略与此同未尝一笔作行草势盖其胸中安静详宻从容和豫故无顷刻时亦无纤介忙意与荆公之躁扰急廹正相反也书札细事而于人徳性其相闗有如此者熹于是窃有警焉因识其语于左方庆元丁巳十月辰朱熹【朱子文集】
　　宋韩琦书义鹘行后
　　右韩忠献王琦所书杜甫义鹘行端严厚重古所谓顔筋栁骨殆无以过之展卷熟视则夫垂绅正笏不动声色而措天下于泰山之安者其气象犹可想见其髣髴也朱文公有云韩公书迹虽与亲戚卑糿未尝有一笔作行草势以此观之王之为人出中逹外无斯须不本于诚故其建功立事凝定不摇徳在生民而名著史册宜也视彼倾欹偃仆常若大忙中书者则其躁急寛易相去何如哉【宋学士集】
　　宋韩琦书北岳庙碑
　　北岳庙在曲阳中有一白石梁相传云是舜时从岳飞至者因祀于此其说迂诞不可信然古树遒竦有二塑竒甚皆千年外物碑刻亦称是魏公此书全法顔平原而时时露桞骨锋距四出令人不可正视公之受遗二世以身系轻重此亦可窥一班矣【弇州山人藁】
　　宋范仲淹书伯夷颂
　　范文正公书伯夷颂极得前人笔意盖正书易为俗而小楷难于清劲有精神如斯人不必以书立名于来世也然翰墨乃工如此盖喜多能虽大贤不免焉【山谷集】文正公以寳元元年赴润道谒狄梁公庙为之作记立碑又十三年皇祐三年鎭青社用黄素小楷书伯夷颂寄苏才翁盖去公薨半嵗耳于是公屡以言事忤防出殿外服知其道之莫可行也将以仰晞古人而于伯夷之清风梁公之大节窃深慕焉揽公之迹可以谅公之心矣所谓百世以俟圣人而不惑者兹非其徴乎东阳桞贯谨题【桞待制集】
　　范文正公为苏才翁书伯夷颂后有秦防之太师贾师宪太傅两人图记宋南渡后此卷必流落江左而尝入其家至李侯戡得之于燕则宋亡之明年也范氏所居近在吴中两人不能举而归之卒有待于李侯而公之子孙乃获敬受寳藏焉岂偶然哉盖自西方兵寝不用公归而均逸外藩因得以暇日防心于艺事才翁善书而深服公楷法之妙求公为乾卦而公以字数多眼力不逮故为写此颂卷末第云书法亦要切磋未是处无惜赐教而已后来一二大老乃推广其说谓公书此实爲天下万世纲常计至哉言乎末学之士毋庸赘述也【黄文献公集】
　　右范文正公楷书韩文公伯夷颂石刻其后独有纯仁纯粹二子跋语而文潞公以下诸贤之语不在盖初刻本也在吾乡范荘其眞迹尝获见于公裔孙从规尚多元人题识未之刻也此颂尝入秦桧贾似道家二人者固未足以为公污然桧独系之诗曰韩范不时有此心谁与论则读者未尝不发笑也【匏翁家藏集】
　　范文正公之学莫知其师承然每有所事知要而不泛得圣门遗法如在韩文中独取伯夷颂书之隐然立懦廉贪之志与先忧后乐之语如出一辙其余小者若弹琴止记履霜一曲大者摘中庸于经礼中授横渠张子尤秦汉以来未有也然则学不知要而欲大有所立于天下后世乌见其可哉走过姑苏晋谒祠下缅仰风烈不胜懐思既谒之眀日公嗣孙从规携此颂眞迹至舟中得拜观焉窃附鄙意【程篁墩集】
　　宋苏才翁以书独歩一时其草圣多得之懐素而山谷陈嬾散人又出于才翁也与苏子羙齐名宋裕陵尤重之然深服文正范公楷法之妙尝求冩乾卦公以字数多眼力不逮故以小楷冩伯夷颂归之近见石刻于吴中范家园极端劲秀丽无毫芒纵逸之态其视浮佻之徒贵轻扬而贱持重者岂直睢阳苏合弹与蜣蜋粪丸比哉宋诸老皆题志之谓此书实为天下万世纲常计非谀语也【唐锦龙江梦余録】
　　宋范仲淹书道服賛
　　希道比部借示文正词笔观之若侍其人之左右令人既喜而且凛然也熙寜壬子孟夏丙寅陵阳守居平云阁题石室文同与可【丹渊集】
　　范文正公祥符八年进士也其为同年许比部作道服賛词荘义舒慤乎有徳之言哉南北分合余二百年而贠幅疆理复混为一区公之孙曽嗣守先业不懈益恭得公书遗苏才翁韩文公伯夷颂眞迹而寳蓄之且摹刻于石今年至正元年益都宗人复自北携此賛幷公侍祠像来南而归之合浦之珠曲阜之履得于既失所以委重宗祊藩饰世绪者夫岂偶然之故有相之矣熙寜间文公与可题识云希道比部而不着其名宋登科记当自可考也卷中有东汉太尉祭酒家学即髙阳及仙系小印皆縁许氏则是賛之为许氏物盖已久矣不知何时而遂失之也邪作賛时许公为平海掌书记耳熙寜始转至比部其恬于进取如此于以见许公亦盛徳之士不然公岂肯轻以清其意洁其身者而许之哉昔公书伯夷颂以遗才翁今复见公为希道撰书此賛则希道亦才翁一等人哉宋三百年文运休明泰治熙洽自景徳祥符而始盛观公此賛则公与许公之聮芳科甲信人才与时升降者为不诬矣元年冬十有一月二十七日东阳桞贯书【鐡网瑚】
　　右范文正公为同年许书记作道服賛眞迹道服之制不可考许公为此其意萧然物外非不臧之服也不然文正公岂率易为人下笔者哉此卷今藏范氏义荘賛后又有文与可诸贤跋语亦不可得者也【匏翁家藏集】
　　宋范仲淹与朱校理手帖
　　先公旧藏文正范公与朱校理手帖墨刻一卷某以示汶上刘君子驹一见咨叹不忍去手即摹本寘之箧笥且属某志其后某窃惟文正公平生事业光明伟特如此及观此帖味其辞意而有以知公处事之周宻玩其书画而有以见公日用之谨严此岂非其事业渊源所自邪晩生何足以形容万一然尝反复于此而复有感焉公盖生二嵗而孤随其母育于长山朱氏既第始归姓范氏今所与书者即其朱姓时从子行也公虽以义还本宗而待朱氏偹极恩意既贵则用南郊防赠朱氏父以及其诸子之丧皆为之收嵗时奉祀则别为飨朱氏以公防为官者二人此载在遗事世所知也详观是帖其亲爱惇笃之意发于自然盖与待其本族何异其于天理人情可谓得其厚矣只此一事表而出之闻其风者盖可使鄙夫寛薄夫敦也诚盛徳哉淳熙元年六月既望张某谨题【张栻南轩集】
　　宋范仲淹荅翰长学士帖
　　荅翰长学士帖不知为谁作也言近以北事谒见今闻彦国之好亦甚减忧盖庆歴中郑公再使契丹和好始定中国于是息兵垂五十年公之先忧后乐为何如哉彦国郑公字也所云边上乏人且勉从事或稍寕息即有邱园之请则公为西帅时耳至恐门户一变有悖出悖入之祸不惟公家子孙所当服膺而凡士大夫皆当写置坐右以比盘杅几杖之戒者也至顺四年夏六月晦东阳柳贯道传识【栁待制集】
　　文正公作此帖以复翰长学士虽莫详其姓氏要是一逹官无疑若张去惑著作则尝防公门从事幕府公薨背时为淮南转运使见于祭文可考也公之片言只字流落人间者学士大夫咸以为法况其词旨及于家国者乎呜呼边上乏人西北之忧后世卒不免此又志士仁人之所为深嘅者也元纪二年春正月九日后学金华胡助敬题【鐡网瑚】
　　宋范仲淹许下帖
　　祁留吴郡城中毎从范静翁先生阅其家藏文正公手帖凡若干卷今得许下帖读之富哉范氏之藏也静翁先生力承宗绪至老弥笃凡遇其先公片纸只字即购藏之以为家寳嗟乎公之翰墨留天地间如精金美玉人咸知爱重而况公之孙子哉是宜先生之寳之也使子孙之来者皆如先生之用心焉则公之遗泽将百世不泯矣盖相与懋戒之至正十年嵗在庚寅夏五月后学茶陵李祁谨题【云阳集】
　　宋范仲淹与尹舎人帖
　　方范文正因与吕文靖争论上前贬饶州时尹舎人实上书愿得俱贬监郢州酒税此一卷帖情义谆谆不啻兄弟盖二公爱君忧国道合志同其相与之厚自应尔耳淳熙乙巳清眀日梁谿尤袤敬观【鐡网瑚】
　　范公二帖皆是师鲁谪汉东时书后一帖却当在前或是自均过邓托范公以死时问讯之书与众云云之戒可见也贤者困厄至此人到于今伤之藏之深固之宻石可朽名不灭欧公铭文尽之矣洪迈书【同上】
