<!-- { "loadSidebar": true } -->
　　仓颉字世谓之古文其别出者谓之古文竒字自黄帝以来至于周宣王二千年间中国所通行之字惟此而已史籀始略变古法谓之大李斯又略变籀法谓之小篆小大篆古文名则三实则小异而大同今世字书惟许氏说文最先然所纂皆秦小尔古文大仅存一二宋薛氏集古钟鼎之文为五声韵虽其所据有可信者有不可信者然使学者因是颇见三代以前之遗文其功实多秦丞相斯燔灭圣经负罪万世而能损益仓史二家文字为书至今与日月相昺焕是固不可以罪掩其功也斯诛之后工其书以名世者谁与七八百年仅见唐李阳冰又二百年仅见宋初徐铉而已宋人能者多于唐而表表者不一二盖有其故矣秦人茍简烦碎峻迫以为治一惟刀笔吏是任至以衡石程其书厌书繁难省径为隶以便官府人惟便之趣则孰肯背时所向而甘心繁难者哉篆学之孤殆其势之所必至噫篆之兴由于秦而篆之废亦实由于秦推所从来任吏之过也自隶兴于秦而篆废于汉其初不过图简便以适巳而已秦隶之流为晋隶则又专务姿媚以恱人妍巧千状见者无不爱学者竭其精力以摸拟之而患不似也夫字者所以传经载道述史记事治百官察万民贯通三才其为用大矣缩之以简便华之以姿媚偏旁防画浸浸失真弗省弗顾惟以恱目为姝何其小用之哉【呉文正公集】
　　元吾衍字源七辨
　　一曰科斗书科斗书者仓颉观三才之文及意度为之文字之祖即今之偏旁也画文形如水虫故曰科斗二曰籀文大籀文者史籀取仓颉形意配合为之大是也史籀所作故曰籀文
　　三曰小篆小篆者李斯省籀文之法同天下书者也比籀文体十存其八故谓之八分小既有小故谓籀文为大也
　　四曰秦隶秦隶者程邈以文牍繁多难于用因减小篆为便用之法故不为体势若汉款识字相近非有挑法之隶也便于佐隶故曰隶书即是秦权汉量上刻字人多不知亦谓之误矣或谓秦末有隶且疑程邈之说故详及之
　　五曰八分八分者汉隶之未有挑法者也比秦隶则易识比隶字则微似若用篆笔作汉隶字即得之矣八分与隶人多不分故言其法
　　六曰汉隶汉隶者蔡邕石经及汉人诸碑上字是也此体最为后出皆有挑法与秦隶同名其实则异又谓之八分
　　七曰款识款识者诸侯本国之文也古者诸侯书不同文故形体各异秦斯小篆始一其法近之学者取款识字为用一纸之上齐楚不分人亦莫晓其谬今分作外法故末置之不欲乱其源流使可考其先后耳【学古编】
　　元熊朋来论钟鼎
　　考工记金有六齐一曰钟鼎之齐此钟鼎之称所从始鲁铸林钟臧武仲论所以作彞器杜氏专言钟鼎故祀器之款通曰彞頫为钟卬为鼎乃彞器之大者器必有文以传逺若鼎盘量铭于经可见已自仓颉象形推类由是形声相推而文字生焉周公之时未改籀已有六书之敎孔子之时已改籀尚存科斗之书秦法贵其国字孔氏及秦博士各藏之屋壁济南口授犹可寻声得字安国为隶古定科斗书遂絶矣观汉所得齐器周鼎柏寝之刻栒邑之铭皆有能按其款识者壁书半已诵传既曰定其可知又曰时人无能知果不可知则隶书何凭直废古从俗尔后日汉求古文遂不复可得削刓简朽乃不如近代纸墨之传易于流布唐初盛临摹始有以楮搨碑碣为墨本者东巡之石偃师之槃岐阳之鼓延陵季子之墓篆石泐而墨传然犹未有能摹钟鼎之款者皇祐始命太常摹歴代器款为图三馆之士不能尽识于是欧刘李吕考録渐广宣和以后为书遂多博古图之外有晏慧开蔡天啓赵明诚荣咨道董彦逺以至黄伯思翟耆年薛尚功诸家相继论述彞鼎古器亦多出政宣之间物常聚于所好也【杨銁钟鼎韵序】
　　元熊朋来论隶
　　世有小篆谓李斯所作然黄帝刀布其文已作小篆隶书谓王次仲所创而葛天之金币文与今隶无异临淄人得齐胡公之铜棺有文隠起皆作今后汉急就章方有波磔钩踢而钱谱所载尊卢太昊至帝喾金币文及近世掘得周时镜铭皆古而有钩踢乃知后世所用者上古已有之今人特以所见为始耳非至论也【天慵先生集】
　　元郑枃论题署书
　　题署之法于唐使人多忌讳其原盖出于隂阳家者流世有广成子集隂阳家应法纂异记感应章一行禅师释微集燕卿大师字防明简集万仙翁勒字法应神集音义章白云先生笔论鉴诸书极言题署之法防画分豪末来去各立名字应之以隂阳象之以五行法之以六神使术者能察人平生祸福屋之大小字之尺寸各有程限占其喜怒休咎之祥年月逺近之应可考而知案广成子当黄帝世是时隂阳家未出葛仙翁生晋朝题署未有此病唐一行以数学名家字非所长其必僧简定之流所托为也【衍极】
　　元周伯琦论书
　　自古文一变而为籀周室既东列国争雄异政殊俗不同文也久矣再变于李斯约为小古法浸微最后程邈变省为隶秦人贵其国字狱讼滋繁籀篆尽废汉兴购求散逸尊尚古学尉律太史试学童能讽诵籀书九千字课以八体乃得为史吏民书或不正輙举劾之恐失其本也奏事下而误书马字者恐获谴死【石建为郎中令奏事下建读之惊恐曰书马者与尾而五今乃四不足一获谴死矣其为谨慎虽他皆如是】上言城皋令尉印文不同者下大司空正郡国印章【东观记曰马援上书臣所假伏波将军印书伏字犬外向城皋令印皋字为白下羊丞印四下羊尉印白下人人下羊即一县长吏印文不同恐天下不正者多符印所以为信也所宜齐同荐晓古文字事下大司空正郡国印章奏可】是时犹知考古同文而三苍凡将急就元尚训纂之书咸知记诵逮许慎氏以贾逵之学集古籀斯雄之迹为説文解字十四篇上之学者始见全书焉然而隶书行之已久八分行草纷然迭出事章句者传训诂工词藻者资声韵日趋便易本原渐失矣【六书正譌】
　　明陶宗仪论大小
　　大篆之后又别为十有三曰殳书曰传信鸟书曰刻符书曰箫籀曰署书曰鹤头书曰偃波书曰蚊脚书曰转宿曰蚕书曰芝英书曰气直时书曰蛇书此皆大篆之流也小之后又别为八曰鼎小篆曰薤叶曰垂露曰悬针篆曰缨络篆曰栁叶篆曰剪刀曰外国胡书此皆小之异体也【书史防要】
　　明陶宗仪论隶书
　　东汉和帝时贾鲂以隶字写三仓隶法始广而八分兼行至蔡邕则铭刻多分书矣建初中以隶书为楷法本一书而二名钟王变体始有古隶今隶之分则楷隶别为二书夫以古法为隶今法为楷可也隋唐以降古法书废遂指八分以为隶可乎盖汉有隶分唐有分楷分之不可为隶犹楷之不可为分也【书史防要】
　　明陶宗仪记瑞华书
　　瑞华书齐武帝覩落英茂木而作【书史防要】
　　明宋濂论隶书
　　伏羲之画八卦即字之本源仓颉衍而为古文其五百四十字列于许慎説文每部之首盖与篆籀似无大异此固籀之变因之而相生岂隶书独有待于后世邪夏殷以来诸侯之国各有书其体制或殊或一或可辨或不可辨然亦不越乎六书甚若沿袭为之而略加变通者隶与籀虽微有不同疑其间出于古文之后各以其名为家或自业之精者相传尔不然许慎尝病当世学者称秦之隶书为仓颉时书其虚称邪抑别有所本邪皆不敢必其然也【宋学士集】
　　明张绅论真书
　　古无真书之称后人谓之正书楷书者盖即隶书也但自钟繇之后二王变体世人谓之真书执笔之际不知即是隶法别为搆体流传既久失其本原乃至日趋妩媚恶俗之劄不可追改今观欧顔而上往往皆从隶古学者但不详察耳吾衍字源七辨谓隶有秦隶汉隶灼是至论今当以晋人真书谓之晋隶则自然易晓矣【法书通释】
　　明王偁论对待书
　　唐人写字多用硬黄其次则用槌熟纸韩退之以为生纸録文为不敏是也乌丝阑唐界黑而细宋人淡墨而理麤此唐界宋界之别惟作方眼格子为对待书则自唐始六朝以前无有也米元章尝病此盖一时之宜云【郁逢庆续书画题防记】
　　明陆深论书体
　　自有书契以来帝王御世忠质文之递迁其犹诸书乎八卦尚忠也古文尚质也籀尚文也篆则王降而霸矣隶其秦之法令书乎古隶隶之古文也八分隶之籀也楷法隶之篆也飞白八分之流也行楷之行也草楷之走也隶以规为方草则圆其规而六书之道散矣秦兴同天下之书而李斯遂为世宗时则赵髙胡毋敬改省籀同谓之小篆程邈所上务趋便防谓之隶书王次仲分取篆隶之间谓之八分自邈以降谓之秦隶贾鲂三仓蔡邕石经诸作谓之汉隶钟王变体谓之今隶合秦汉谓之古隶庾元威造为散隶羲献复变新竒别以今隶谓之楷法黄庭乐毅谓之小楷史游解散隶体谓之章草张伯英之法谓之草书衞瓘复采芝法兼乎行书谓之藁草羲献之书谓之今草搆结微眇者谓之小草复有所谓游丝之草宋蔡襄为飞草谓之散草刘伯升小变楷法谓之行书兼真谓之真行带草谓之草行蔡邕所作轻微大字谓之飞白自余诸体以类生矣【陆子渊书辑】
　　明杨慎论八分书
　　水经注载晋世河决胡公石椁上有八分书考其时盖周也故知八分不始于秦矣又考庄子云丁子有尾李颐注云谓右行曲波为尾今丁子二字虽左行皆有曲波亦是尾也审如李説八分不始于秦又一证也【丹铅録】
　　明杨慎论影书
　　六朝人尚字学临摹特盛其曰廓填者即今之双钩曰影书者如今之响搨北史赵文深少学楷隶雅有钟王之则周明帝令至江陵影覆寺碑是也又旁书释文亦曰影唐太宗集右军帖令褚遂良帖旁黄影之【丹铅録】
　　明杨慎论擘窠书
　　朱长文论字体有擘窠书今书家不解其义按顔真卿集有云防画稍细恐不堪久臣今谨据擘窠大书王恽玉堂嘉话云东坡洗玉池铭擘窠大字极佳又云韩魏公书杜陵画鹘诗擘窠大字此法宋人多用之墨札之祖也【丹铅余録】
　　明李贽论古隶今隶
