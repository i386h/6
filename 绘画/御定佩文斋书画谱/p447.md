<!-- { "loadSidebar": true } -->
　　十八学士一卷约丈五尺无名氏后有宋徽庙书十八学士官爵姓名而稍叙其槩末则蔡亰奉勅题跋吾歙汪太学七千家藏亦有一卷徽庙官爵与亰跋并同画布置亦同但精彩不逮
　　吴水部画册二十片盖得之武林有松年马逺夏珪数册佳又有宋人橙黄橘緑一册亦佳
　　歙吴氏亦有夏珪江阁观潮圗一册清劲可爱
　　尝见有赵千里山水一卷长丈余是元人摹本
　　职方古画册二十片足与韩所藏匹西蜀郭亨之亦有二十余册备两宋五代及唐其中稍佳者八九册耳许公子伯尚云毘陵秦都谏有二十册予恨未见
　　朱都督箑庵以径二丈长画卷集为二大册今一在职方一在吾歙殷二公子予并得细阅每部十八册殷册中有马逺数册絶佳册独有夏珪缺马逺
　　余杭方同知相卿家有宋元人画册一部计三十余片中刘松年赵千里马逺有絶佳者至元人半为赝本矣魏国公子亦有一部
　　檇李项元汴一册聚宋人画合六十合为一大册非子大所藏可能拟议内宋画紫牡丹二片予生平见古人着色未有如此之佳者原云间名公所集项购得之翎毛花卉果一一为世希有马逺二小片阔未及四寸一作鸡引羣雏一作二鵞妙絶与紫牡丹并世中尤物
　　吾徽歙之临河程氏溪南吴氏休之城北叶氏并有古人画册亦各以二十余片为一部
　　周昉挥扇圗颐丰体肥敬堂有周昉士女圗一卷亦真西蜀郭民部亨之人物一卷徽庙首题为文防圗后题为唐人韩滉所作予阅之本钱仲文刘长卿琉璃堂宴集故事想韩当时圗之如李伯时圗西园雅集必仿此也是楮纸画完不缁如一二十年间物后二年于吾郡管挥使家见一卷位置尽与此同笔更精细乃绢画亦佳甚然无欵识题有琉璃堂雅集圗六字
　　徽庙观灯士女圗一卷绢画殆帝自作非院人笔也长五六尺绢素完好后有蔡亰跋
　　郭忠恕雪霁江行圗旧为吴中沈启南家藏朱箑庵购得朱物故落亨之手后有李西涯程篁墩跋
　　周昉歩辇圗一卷乃宋人临本有宋元人跋十余篇汉髙祖宴丰沛圗一卷约长三尺绢素如新无欵亦无跋尾细阅惟李伯时水纹常有此若他人则必不能亨之乃强争为唐人必欲走题作唐不知伯时亦法唐也然唐画古雅而拙北宋古雅失其拙矣
　　王齐翰青緑山水一卷山与石不甚有皴用青緑甚厚贯休十二髙僧人物迳五寸长绢素完好如新独用赭石处辍破碎想胶重致然
　　王叔明寒林钟旭笔法秀爽其溪桥玩月圗人物屋宇树石并佳顾仲方藏
　　王叔明君链真圗法僧巨然古雅秀劲此叔明画中最佳者又竹石一幅皆顾仲方藏并精纸画仲方又有云林纸写古木竹石数轴并佳又黄大痴绢写山水一大幅纸写一大幅一小幅
　　顾仲方藏米元章山水绢画大幅絶佳
　　髙宗瑞应圗六段每段长二尺许沈宜谦常摹来以为刘松年而文休承载严氏画目以为萧照必二本也余所见旧藏吴门张氏无欵今不知所在
　　刘松年卧看南园十里春一卷约长丈余亦宜谦摹来云眞本在吴门后十余年于职方防见后段盖前后折为二卷也
　　吾休刘氏世藏有二卷一为元人张叔厚摹龙眠居士九歌圗孟思以小篆书九歌皆能品一为宋人燕文贵写武夷圗约长六七尺有元人数家题跋以为贵法王右丞
　　亰口陈太学从训藏云林山水一纸轴其广从仅盈尺长四尺有竒作茂林叠嶂峻岭乔柯数重徧满一幅盖元镇平生所希有者云林当时画成亦自珍重既题后数年复题原为亰口靳相国家物靳氏旧藏云林山水长幅并海内所无今竟不知落何防又有王叔明山水一轴长纸阔仅长一二寸上作行书迳寸字题年月字亦劲雅今亦不知何防从训藏有李成风雨圗一大幅亦佳殆是元人临本又有沈石田仿仲圭一小轴却是得意笔
　　吾休范司理龙石有绢画四小幅绢素如新是乱云皴而非郭熙以意粗气不髙逸
　　宋人狗二册大佳为亨之得
　　绍兴李公子葵阳小米绢画山水一幅盖用父法贯伯时之趣以自成堂奥
　　吕藏李成万山积雪巨轴唐觧元伯虎有临本吾郡邵龙临本数幅中亦有此本此本虽不真却是宋人所临苐不知龙所见而临者谁氏物也
　　吕氏有文徴仲小长条又有陈道复墨花一卷髙尺五寸长几二丈
　　宋人勾勒红荼防一片有宁宗御笔题诗字亦雅劲无欵
　　宋人范安仁鱼一片形肖生动水藻亦佳予见范鱼前后凡五片并佳
　　刘宫保子大藏张僧繇观碑圗绢画阔一尺七八寸髙二尺六七寸绢精而不甚细亦不甚尘垢完好如五六十年物无欵有宋徽宗题签头尚在原出成国成国出严分宜则不知得何自相传为秘府物宦者窃出闻今秘府有李伯时与诸古人白描人马卷殊多今上尽发武英殿诸画官令加顔色完复进贮秘库
　　子大家王摩诘山水一绢轴阔六七寸长几四尺绢粗而密作重山叠巘茂木藂林带以清溪野渚重楼曲榭几盈一幅无欵亦无题字原出朱箑庵箑庵于卷外手题为王维
　　李伯时莲社圗一轴有徽庙签头亦子大家藏
　　伯时西园雅集卷韩祭酒存良藏髙七寸长七八尺法如莲社圗而姿态闲逸稍不逮
　　米小画一纸广仅七寸髙尺余作谿山数重
　　黄参军秀民藏文与可梅竹一小横幅绢极精密莹白广二尺五寸髙约一尺七寸右空处文同与可四字字大迳二寸许空下元人收藏圗书极多内一圗书盖曾入元内官畴齐家梅上左角有宋髙宗押并题七字乗鸾仙子付秦桧
　　金人王黄华人物一卷为放鹰圗后有宋学士景濓跋跋为楷书字大径半寸法松雪兼欧虞亦是能品前有蒋廷晖题四大字
　　李龙眠绢画园居十二防为十二册每册长尺余内有重着色者有浅绛者每册东坡各题一诗皆临本然画殊可观在豫章宗侯匡南栱樋家匡南有钱舜举临伯时西园雅集圗与伯时相去星渊后有宜黄吴余庆楷书西园雅集记
　　钱舜举升天行一卷纸如新着色描法几于唐人陶学士雪夜煑茶图亦舜举作不亚升天行着色与笔法同但纸稍旧在焦山道士郭第防
　　杭城王孝亷藏舜举金碧山水一长卷法赵千里纸亦如新
　　黄毓初舜举卉石草虫二册绢画草草染却有妙趣王参政敬美舜举着色花原一长纸上下作两本每本缀以诗王截作两幅又舜举纸写羙人剖圗在北城隍庙见
　　赵承旨三生花长纸一幅上中下作三本重着色傍各系以小诗
　　王维辋川雪细绢写小横幅精极古松上用粉作积雪有欵在临溪吴氏
　　余杭方同知相卿藏画耕织圗四幅无欵广尺五寸许长三尺有竒传为刘松年笔法却似马逺佳每幅上有髙庙行书题诗各四句句七言
　　王叔朙竹石二纸有欵题曰黄鹤山樵字径寸余大佳顷归吾邑吴子固
　　赵千里以青緑法写前后二赤壁赋长二丈余曽于歙见有周臣临本乃不用青緑而水墨浅绛
　　李思训绢画山水小幅布置溪山村落人家大与今画布置殊殆是唐画无疑
　　米元章小幅云山亦箑庵家物有欵有圗书绢素皎然未壊却是南宋人临本
　　予在豫章时过宗侯贞吉见有米海岳云山一纸幅上有倪迂题
　　眀皇击梧圗一卷今在歙吴司成逺防长几一丈前四五寸绢碎甚无欵后有虞伯生跋为李唐然简古劲峻似马逺一卷天竺相逢相传为赵千里起防有书三生传者字似坡公而非
　　元人从子龙双幅绢写雪天运粮圗法郭熙旧为吾门人丁南羽物今归叶氏
　　子昂临川圗绢画小幅青緑重着色法唐人
　　清眀上河圗本宋院人张择端画严氏圗书尽入大内朱箑庵意欲尽得之当事者遂奏请发朱氏着令上价临发有小内臣知上河圗价重遂启箱窃此卷适当事者至内臣亟以藏御沟石罅中是日忽大雨骤长没罅连二日夜不歇雨水消从罅中索所藏卷则已糜烂不可复理矣
　　许公子伯尚云在亰师见有张僧繇二十八宿真形圗一卷全又有七十二贤圗尚存其半今俱为河南人买去
　　唐张萱璇玑圗一卷长几二丈绢缕稍粗而密后有宋元诸名人跋在韩敬老家
　　周昉璇玑圗绢精密光滑悉仿张萱无所复更后有则天用细绢手书本传小楷亦真旧丹丘柯敬仲跋郭亨之藏
　　王摩诘精能圗一卷长五丈余一墨运不着色
　　宋徽庙雪江归櫂一卷长丈余细绢画后有蔡亰题跋亰书法大令径寸许大字亦佳其卷装潢珍甚亦非人间所常有两轴头则青亚姑长几径寸包首则宋刻丝卷首古锦一片长六尺五寸寸四围防花防中用蓝丝为地横一金龙而蓝丝之色鲜羙如空青然
　　李廸寒塘鸂圗一幅不甚大绢精密光滑如纸黄子久浮岚暖翠圗巨幅绢画
　　倪元镇山水二幅佳一长条为何元朗旧物余昔曾见之枯株竹石一纸亦真
　　方方壶一小纸作淡山小艇山与石并飞白林木则用浓淡掩映墨汁犹淋漓也是逸品
　　沈啓南大匹纸写山水二幅一学吴仲圭一法王叔明又有写湖山草堂横幅淡绛青緑法仲圭兼子久又小长条纸法王叔眀亦启南本色又一纸长条中写径尺长墨竹数百本此则大竒凡余生平所见启南画何啻二百余幅求如此作不三五轴而已
　　文徴仲小山水五幅内一小纸徴仲与客过其友汤子重家为作此圗长仅尺五寸阔仅尺许上方以小楷书二诗并小序
　　乙酉长安灯市余同沈太史纯甫徃见唐伯虎一细绢小幅山水学王摩诘笔墨精雅不着色上有文徴仲题诗伯虎复自题又有吴仲圭一小幅墨彩傍有倪元镇题七言絶句诗上又有黄子久题百余字皆真予助纯甫购得之
　　颍阳相公藏谢太写照圗一卷后有宋元人跋云太傅自写恐未必然衣折游丝描
　　许公子伯尚王摩诘潮圗一卷细绢画后有宋元人跋细阅皆防钩廓填
　　淮安丁氏有云林山水二小幅戴进山水二轴大佳逺胜常作
　　云间何元朗所藏尽元人子久仲圭元镇方壶诸作合五十余内元镇至二十四幅独叔眀仅一幅尔大抵越吴叔眀真山水甚少惟武林王氏葛仙翁移居一长幅云间顾氏三幅吾歙罗氏一幅已归吴今又归歙汪氏余所见有真者三何元朗藏沈启南至三十余幅无宋人墨迹惟松雪手简一卷又绢写陈情表字迳寸法李北海其所藏宋人仅有谢灵运出浴圗而绢已黒矣亦无画者名欵
　　顾汝和松雪绢画小山水一卷浅绛虽林木茂而染莹洁笔法精雅秀润惟林内一小童骑牛盖法董源汝和云文徴仲时时借观至数十番不厌
　　吾邑苏君楫藏文徴仲袁安卧雪圗后作小楷写袁安传絶佳画古雅用笔似龙眠居士而落墨乃李唐防意亦自髙逺
　　友人毘陵吴助教昆麓所藏名画共二十余幅元四大家各有二幅王叔明惟一小幅长仅尺余阔仅七寸而笔有一泻千里之气曹云西法郭熙一小幅纸墨如新其令季子水部藏曹云西古木寒林一大幅纸法李成
　　扬州古回回藏周元素美人剖圗一小绢幅上有倪云林题七言絶句诗又有唐伯虎法刘松年墨写小山水一幅横纸絶佳吴昆麓藏伯虎法大痴秋山烟霭小长条纸幅亦佳
　　金陵胡编修藏王摩诘辋川雪景绢画沈宜谦云是宋人临本之絶佳者其雪用银泥打底上更用粉细细雪
　　宋人李确四小横幅为一卷仿夏圭写陶靖节杜子羙王子猷林逋确宋末人
　　李龙眠畨王礼佛圗一卷纸莹白如新
