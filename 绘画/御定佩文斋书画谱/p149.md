<!-- { "loadSidebar": true } -->
　　库库刻意翰墨正书师虞永兴行草师钟太傅王右军笔画遒媚转折圎劲名重一时评者谓国朝以书名世者自赵魏公后便及公也【书史防要】
　　子山尝问客一日能冩得防字客曰闻赵学士言一日可写万字公曰余一日写三万字未尝以力倦而辍笔【陶宗仪辍耕録】
　　子山书从大令来旁及米南宫神韵可爱【何良俊四友斋丛说】
　　喀喇和和
　　喀喇和和字子渊库库兄嗜学能文在成宗朝宿卫擢太常寺少卿文宗立除宣政院使擢中书右丞与弟库库皆为名臣世号为双璧云【元史本传】
　　回回正书宗顔鲁公甚得其体【书史防要】
　　杨载
　　杨载字仲其先居建之浦城后徙杭因为杭人博渉羣书为文有跌宕气以布衣召为翰林国史院编修官延祐初豋进士第授饶州路同知迁寜国路总管府推官【元史本传】
　　浦城杨翰林仲师赵文敏公得其雅健【解缙书学传授】
　　范梈
　　范梈字亨父一字徳机清江人躭诗工文以朝臣荐为翰林院编修官天厯二年授河南岭北道防访司经厯所着诗文多传于世【元史虞集传】
　　梈工篆隶吴兴赵文敏公曰范徳机我固当避之若其楷法人亦罕及【揭文安公集】
　　鲜于枢
　　鲜于枢字伯机号困学民渔阳人官至太常寺典簿酒酣骜放吟诗作字竒态横生善行草赵文敏极推重之小楷类钟元常【书史防要】
　　鲜于公早嵗学书媿未能如古人偶适野见二人挽车行淖泥中遂悟书法【苏天爵滋溪集】
　　王庭筠擅名于金传子澹防至张天锡元初鲜于枢得之【解缙书学传授】
　　鲜于困学书名在当时与赵吴兴邓巴西各雄长一方困学多为草书其书従真行来故落笔不茍而防画所至皆有意态【匏翁家藏集】
　　书法敝于宋季元兴作者有功而以赵吴兴鲜于渔阳为巨擘终元之世出入此两家【陆深俨山集】
　　鲜于去矜
　　鲜于去矜字必仁号苦斋枢之子书得家法【书史防要】
　　鲜于端
　　鲜于端字文肃枢之孙书迹不失家学【书史防要】
　　商挺
　　商挺字孟卿曹州济隂人与元好问杨奂逰世祖在潜邸闻挺名遣使徴至盐州入对称旨至元六年同佥枢密院事八年陞副使有诗千余篇尤善隶书赠鲁国公諡文定【元史本传】
　　史弼
　　史弼字君佐【陶宗仪云号紫微老人】一名塔刺浑蠡州博野人中统末授金符管军总管元贞元年同知枢密院事三年陞平章政事封鄂国公【元史夲传】
　　史弼书师晋人亦善大字【书史防要】
　　刘赓
　　刘赓字熙载洺水人至元十三年授国史院编修官至大三年拜翰林学士承旨言语字画人敬而寳之【道园学古録】
　　张孔孙
　　张孔孙字梦符【陶宗仪云济南人】世祖时拜侍御史行御史防事【元史夲传】
　　孔孙书宗王黄华【书史防要】
　　李秉彛
　　李秉彛字仲常世家大都通州潞县颖悟好学十嵗能习古篆隶世祖至元初官工部尚书两浙转运使尝名其室曰闲邪世称闲邪公【周驰闲邪公传】
　　胡长孺
　　胡长孺字汲仲【陶宗仪云号石塘】州永康人至元二十五年召见内殿拜集贤修撰改教授扬州至大元年转台州路寜海县主簿【元史本传】
　　长孺耿介不同于俗下笔言语妙天下正书学钟繇刚劲骨立似其人也【书史防要】
　　胡之纲
　　胡之纲字仍仲【长孺从兄】尝被荐书其于声音字画之说自独造其妙惜其书不传【元史胡长孺传】
　　谢晖
　　谢晖字彦实受业胡长孺之门赵文敏见而爱之授以书法诗文简淡隽永作字亦有法人以得其尺牍片纸为荣【张时彻寜波志】
　　熊朋来
　　熊朋来字与可【陶宗仪云自号彭蠡钓徒】豫章人荐为闽海提举儒学官而朝廷以东南儒学之士唯福建庐陵为最盛特起朋来连为两郡教授所至考古篆籀文字晚以福清州判官致仕学者称为天慵先生【元史夲传】
　　往者鹤山魏公尝以篆法寓诸隶体最为近古近时豫章熊先生亦用之【道园学古録】
　　杨桓
　　杨桓字武子兖州人由济寜路教授召为太史院校书郎至元三十一年拜监察御史有得玉玺者桓辨识其文曰受天之命既夀永康即为文述玺始末成宗即位陞秘书少监博览羣籍尤精篆隶之学着六书统六书泝源书学正韵行于世【元史本传】
　　杨桓善大小篆尝着六书统以诏书刻之尚方篇帙浩穣学者莫之能防【书史防要】
　　王恽
　　王恽字仲谋卫州汲县人好学善属文以选至京师擢为中书省详定官转翰林修撰同知制诰至元二十九年授翰林学士追封太原郡公諡文定【元史夲传】天庆寺碑至元九年学士王恽撰幷书【春眀梦余録】
　　周驰
　　周驰字景逺聊城人官至佥燕南防访司事经术赡逸行草师二王婉约丰姸【书史防要】
　　刘致
　　刘致字时中河东人官至翰林待制风情髙简早负声誉能篆有所着复古纠缪编行于世行草宗晋人而不纯【书史防要】
　　卢挚
　　卢挚字处道号疎斋涿郡人官至翰林学士元初称能诗以挚为首亦能书【书史防要】
　　仇逺
　　仇逺字仁近号山村钱塘人【续简録云官溧阳教授】好古博雅楷书学欧【续简録云行书亦善　书史防要】
　　吾丘衍
　　吾丘衍字子行太末人家于钱塘嗜古学通经史百家言工于篆籀其精妙不在秦唐二李下性放旷不事检束眇左目左足跛而风度特醖借每以郭忠恕自比自号贞白处士所着有周秦刻石音释学古编篆籀之学至宋季其敝极矣子行始倡其说以复于古而吴兴赵文敏公实和之其学乃大眀得其传以名世者宛丘赵子竒濮阳吴孟思【王祎忠文公集】
　　衍工隶书尤精于小篆【潜溪集】
　　赵期颐
　　赵期颐字子竒汴梁人官至陜西行防治书工于篆【书史防要】
　　宛丘赵期颐以书名世得之吾衍者为多【潜溪集】期颐篆迹浑璞髙古以禹碑周鼓为宗无一笔阳冰择木【六砚斋笔记】
　　吴叡
　　吴叡字孟思杭州人少好学工翰墨尤精篆隶凡厯代古文欵识制度无不考防得其要妙下笔初若不经意而动合矩度识者谓吾子行赵文敏不能过也自号雪涛人【刘基覆瓿集】
　　吴叡工小篆匀浄遒逸亦能品也【六硏斋二笔】
　　钱选
　　钱选字舜举号玉潭【见画家传】霅川人宋景定间乡贡进士元初有八俊之号以子昻为称首而舜举与焉及子昻被荐登朝诸公亦相附取宦达独舜举龃龉不合流连诗画以终其身【湖州府志】
　　钱舜举小楷亦有法但未能脱去宋季衰蹇之气【书史防要】
　　白珽
　　白珽字廷玉钱塘人官至婺州路兰溪州判官所居西湖有泉自天竺来及门而滙防之曰湛渊因以自号晚归老栖霞又号栖霞山人长于诗文翰墨虽其余事亦有晋魏风【潜溪集】
　　白珽书学米元章【书史防要】
　　金应桂
　　金应桂字一之号荪壁钱塘人能词章宋季为县令元隠居风篁岭书学欧阳询筑荪壁山房左弦右壷中设圗史古器客至清谈洒洒不休毎肩舆入城幅巾氅衣望之若神仙云【陈善杭州志】
　　吴福孙
　　吴福孙字子善杭州人效赵文敏公书得其早年楷法之妙兼工篆籀文敏极称许之阿荣大学士以其所作小楷书数万字上进因得召见巙巙学士方侍书于阁中前奏曰臣滥得能书名如吴福孙所书虽臣亦有所不及上颔之命侍臣引金钟酌酒以赐至正六年授松江上海县主簿自号清容野叟【黄文献公集】
　　李倜
　　李倜字士河东太原人【圗绘寳鉴云号员峤真逸官至集贤侍读学士】好学尚气劬神苦思务求博洽而后已故其防戯笔墨皆超悟不羣【鐡网瑚】
　　集贤学士河东李公士以好书名天下稍暇则取晋右军縦笔拟为之所居山房之牕壁几槅砚席诸供具花物皆奕奕有晋气由是以拟晋题其顔【戴表元剡源集】
　　乔篑成
　　乔篑成字达之号中山【周宻云烟过眼録】
　　乔篑成见右军千呕帖朱巨川告跋书法不能佳而攷据颇精洽据此书尾谓早嵗苦吏事丛脞不为诗当亦是邑州判官也【弇州续稿】
　　王俣
　　王俣不知何许人尝佥浙东防访司事书兰亭书院扁其姓名乃与宋王俣书兰亭扁者同【书史防要】
　　全楚卿舍天章寺旁庵田三十亩为兰亭书院其扁乃防访分司王俣书之【周密癸辛杂録】
　　张伯淳
　　张伯淳字师道杭州崇徳人【虞集张师道文稿序云与吴兴赵公子昻为中表人物相望】少举童子科寻举进士至元二十三年荐授杭州路儒学教授大徳四年拜侍读学士【元史本传】
　　伯淳少善书法应童子科给巨笔大纸写字伯淳书天字以进诘之对曰惟天为大惟尧则之【养防先生集】
　　王仲谋　宋齐彦
　　王仲谋宋齐彦【与赵孟頫同时】王士熙云淇上王仲谋上党宋齐彦吴中赵子昻三家世皆称善书者【元文类】
　　郑瑶
　　郑瑶字彦英与赵魏公同时其书甚相类【书史防要】
　　章徳懋
　　章徳懋与赵魏公同时专学公草书每与公代笔以应求者之责【书史防要】
　　叶文炳
　　叶文炳未详何许人陈子振有诗赠之云墨妙当今亚子昻【刘璋书画史】
　　彭师立
　　彭师立不知何许人赵文敏公尝赠诗云学书工拙何足计名世不难传后难当有深知书法者未容俗子议其间盖勉其学书也【书画史】
　　滕野云
　　滕野云不知何许人能诗善书赵松雪赠诗云间吟渊眀诗静学右军字【书画史】
　　姚淡如
　　姚淡如【见画家传】王逢赠诗云淡如早嵗名家驹学士赵公坐以隅大歴诗指授永和帖钩摹【梧溪集】
　　葛元喆
　　葛元喆工书法与赵文敏并称为抚州令私諡文贞先生【抚州志】
　　哈喇
　　哈喇字元素伊啰勒昆人登进士第官至中政院使能文辞其书宗子山氏【书史防要】
　　徐应虎
　　徐应虎人称文蔚先生通诸经长于诗且善书立碑碣者多求焉鲜于枢极器重之【潜溪集】
　　卞仲祥
　　卞仲祥能诗词善书法结交名胜与周景逺驰刘时中致友爱【狄斯彬野志续编】
　　卞瑛　卞珏
　　卞瑛字仲玉仲祥孙能书弟珏字仲寳亦能书【野志续编】
　　龚璛【一作肃】
　　龚璛字子敬自髙邮徙平江刻苦于学戴帅初仇仁近胡汲仲皆与为忘年交官至儒学副提举【存悔斋集】龚璛书有晋宋人法度【书史防要】
　　王桂
　　王桂字仲芳自号月溪婺之东阳人为文有前軰典刑尤工于歌诗乐府骈四俪六之语善楷书端劲方严得顔栁遗法元初署处州丽水县主簿受而不赴【黄文献公集】
　　茍宗道
　　茍宗道字正甫保定人弱冠从郝经往为书佐及归竟以儒名家官至国子祭酒诗文书法皆具晋唐风致【续简録】
　　济必
　　济必幼嗜读书习翰墨至元十四年监东平多善政尝出家藏书二千余卷置东平庙学使学徒讲肄之寻授江南湖北道提刑按察使改浙西【元史塔塔尔岱传】
　　阿尼哥
　　阿尼哥【陶宗仪云字西轩】尼波罗国人也至元十五年授光禄大夫大司徒领将作院事赠太师开府仪同三司凉国公上柱国諡敏慧【元史本传】
　　阿尼哥善大字【书史防要】
