<!-- { "loadSidebar": true } -->
　　张尔葆字葆生松江人弱冠即有名画苑写生入能品后善山水与李长蘅董思白齐名其婿陈洪绶得其画法【山阴志】
　　陈洪绶
　　陈洪绶字章侯诸暨人以明经不仕赋性狂研心书画所作古人物世所罕及【画史防要】
　　洪绶甫四龄就妇翁家见新垩壁登案画汉前将军关侯象长八九尺盖绘事本天纵也崇祯间与北平崔青蚓齐名号南陈北崔【静志居诗话】
　　崔子忠
　　崔子忠字道母初名丹字开予又字青蚓顺天府学诸生形容清古言辞简质望之不似今人文翰之暇留心丹青规摹顾陆阎吴遗迹唐人以下不复措手居京师阛阓中蓬蒿翳然凝尘满席莳花飬鱼杳然遗世兴至则解衣盘礴一妻二女皆从防染设色相与摩挲指示共相娱恱间出以贻相善者若庸夫俗子用金帛相购虽穷饿掉头弗顾也【孙承泽畿辅人物志】
　　雀青蚓细描设色能自出新意【沈光裕譻】
　　杨芳
　　杨芳字青之浮沉里中三十年口无雌黄遇酒辄笑生平喜作画而不自贵重【黄淳耀陶庵集】
　　蓝瑛
　　蓝瑛字田叔浙江人善画老而弥工苍古颇类沈啓南【画史防要】
　　邵弥
　　邵弥字僧弥长洲人【见书家传】画山水极古秀之致吴伟业画中九友歌云风流已矣吾畴一生迂癖为人尤童仆窃骂妻孥愁瘦如黄鹄闲如鸥烟驱墨染何曽休盖指邵弥也【苏州志】
　　沈颢
　　沈颢字朗倩吴县人性豪放好竒工书画【苏州志】
　　朱鹭
　　朱鹭字白民吴县人结茆华山莲子峰贫甚不受人一钱唯写竹枝卖以自给【续姑苏名贤小记】
　　顾凝逺
　　顾凝逺号青霞吴郡人少负惊才长而好学于古今坟典艺志无所不窥而又精于画理好事者得其寸峦尺壑辄护为百结木难【画引序】
　　周治
　　周治字之治工为诗歌间涉绘事髙秀絶尘力贫自给终身不娶【吴县志】
　　盛尧民
　　盛尧民吴人贫而侠工丹青【范鳯翼玺卿集】
　　张风
　　张风字大风上元人少为诸生后遂焚帖括衣短后佩蒯缑走北都出卢龙上谷覧昌平天夀诸山风故善画至是乃益工画尾署真香佛空四字或称升州道士【江宁府志】
　　邹典
　　邹典字满字吴县人客游金陵遂家焉贫苦有志节喜读禹贡考工离骚南华诸书善绘事【江宁府志】
　　武光辅
　　武光辅性至孝以母老不忍仕好游山水善画竹每以自娱不为人所强【江宁府志】
　　朱茂曙
　　朱茂曙字子蘅秀水人【见书家】能画山水竹石为董文敏所称【秀水志】
　　朱素臣
　　朱素臣字去尘善写竹筑屋于幽篁间与名流觞咏其中曹太史勲赠诗有中有道人癯似竹之句遂以竹屋为号【秀水志】
　　沈甲秀
　　沈甲秀字凝芝石门人【见书家传】善画花鸟草虫【石门志】
　　诸文星一
　　诸文星字紫邻【见书家传】善丹青【石门志】
　　葛垓
　　葛垓字长熙初名杰南州社中名儁也善写水墨人物花卉山水浓淡数笔不露防画之防【闵奎翠橘堂笺臆】
　　朱洪图
　　朱洪图字定逺南昌卫世指挥使嗣宗子也善画落笔潇洒逼真云林【翠橘堂笺臆】
　　舒忠谠
　　舒忠谠字鲁直舒芬之曽孙庚午郷荐第二人翰墨诗画无不尽之美【翠橘堂笺臆】
　　赵甸
　　赵甸字璧云山阴诸生善画山水得云林笔意【绍兴志】
　　翁逸
　　翁逸字祖石余姚人工山水【绍兴志】
　　胡靖
　　胡靖南平人后为僧名澄雪工书画尝泛海至琉球覧岛屿风景绘图志槩刻画精妙【延平志】
　　李茂枝
　　李茂枝永安人放情诗酒喜画墨莲尤精于人物人谓道子复生【延平志】
　　徐白
　　徐白字介白嘉兴人徙吴江以诸生乆须当贡遭乱弃去隐灵岩之上沙无子女不蓄僮仆手一鎌种蔬艺果捃拾自给暇则坐小楼作画吟诗诗幽秀得晚唐风致画萧踈无俗韵【松陵文献】
　　蒋志和
　　蒋志和【啓祯时人】陈继儒题其画卷云自唐宋元名家皆撮其精微染于豪端岂惟气吞时流即董宗伯见之几下卫夫人之叹【瑚网】
　　陈嘉言
　　陈嘉言字孔彰嘉兴人善写花卉【圗绘寳鉴续纂】
　　吕定僧
　　吕定僧所写纤禽香草陆离偃蹇有青虬白螭之气【胡介旅堂集】
　　虞麟伯
　　虞麟伯善写真【李肇亨写山楼稾】
　　周道行
　　周道行吴县人以绘事知名【冯翼渎上编】
　　王允龄
　　王允龄字延卿摸效各家皆有生气【江宁府志】
　　谢成
　　谢成字仲美冩真逼肖山水花鸟皆擅长【江宁府志】
　　盛昌
　　盛昌字懋开作画颇拘尺幅而持身髙洁绰有古风【江宁府志】
　　施霖
　　施霖字雨咸【画史防要作雨若】画山水不屑屑景色间有元人风度可称逸品【江寜府志】
　　戈汕
　　戈汕字荘乐能诗善书画作画钩染细密人谓其得北宋画院笔意【常熟志】
　　徐崃
　　徐崃字石臣善书画品甚孤介【常熟志】
　　王载仕
　　王载仕字浮玉邑诸生志尚髙雅隠于丹青一时名流咸推重之【常熟志】
　　张凤仪【已下三十五人见画史防要朱谋垔云真迹罕覩未敢置评】
　　张鳯仪长洲人善人物【画史防要】
　　凌云翰
　　凌云翰字五云善山水【画史防要】
　　王式
　　王式字无倪长洲人【画史防要】
　　陈尚古
　　陈尚古字彦朴长洲人【画史防要】
　　汪建
　　汪建字元植徽州人【画史防要】
　　邵坚
　　邵坚字不磷吴县人【画史防要】
　　李辰
　　李辰字奎南四明人【画史防要】
　　袁楷
　　袁楷字雪隠无锡人【画史防要】
　　俞之彦
　　俞之彦字章施吴县人【画史防要】
　　赵洄
　　赵洄字行之华亭人【画史防要】
　　吴令
　　吴令字信之吴县人【画史防要】
　　习
　　习字又吴县人【画史防要】
　　刘广
　　刘广字元博长洲人【画史防要】
　　李良
　　李良字痴和闽中人【画史防要】
　　叶芬
　　叶芬字清之松江人【画史防要】
　　汪澄
　　汪澄字澹然徽州人【画史防要】
　　方宗
　　方宗字伯蕃州人【画史防要】
　　赵谷
　　赵谷字云石防州人【画史防要】
　　戴缨
　　戴缨字清之长洲人【画史防要】
　　李遴
　　李遴字振振江都人【画史防要】
　　赵化龙
　　赵化龙字云门四明人【画史防要】
　　江文斗
　　江文斗字焕之徽州人【画史防要】
　　周恺
　　周恺字晋卿长洲人【画史防要】
　　朱质
　　朱质字吟余长洲人【画史防要】
　　徐尚徳
　　徐尚徳字仲修江都人【画史防要】
　　陈天台
　　陈天台字阆仙闽中人【画史防要】
　　保甸
　　保甸字君平通州人【画史防要】
　　吴士冠
　　吴士冠字相如苏州人【画史防要】
　　孔复贞
　　孔复贞字鳬生州人【画史防要】
　　董策
　　董策字清寰四明人【画史防要】
　　冯梦桂
　　冯梦桂字丹芬长洲人【画史防要】
　　范霁
　　范霁字梦符四明人【画史防要】
　　盛绍先
　　盛绍先字克振扬州人【画史防要】
　　恽道生　商孟和
　　恽道生【图绘寳鉴续纂云名本初武进人】商孟和并善画山水【谭友夏集】
　　方叔毅
　　方叔毅字百里上海人工貎人物【松江志】
　　朱瑛等十七人【见瑚网为汪砢玉写摩诘句图按砢玉自跋为崇祯戊辰故附于崇祯之末】
　　朱瑛　　戴晋　　陈墉　　徐荣　　姚潜
　　朱大定　万祚亨　吴猷　吴必荣　赵珂
　　周志　　陆海　　沈煜　　范明光　禇素民王烈　　项毂【瑚网】
　　松庵道人【已下十人名氏遗阙】
　　松庵道人写墨菊幽兴宛在山岩中【刘槎翁集】
　　周画史
　　周画史未详其名工画花鸟【皇明书画史】
　　坦率子
　　坦率子不知何许人徐幼文谓其善画【皇明书画史】
　　庭祐
　　庭祐遗其姓作墨竹间有可观者【皇明书画史】
　　骆指挥
　　骆指挥善画人物马得赵吴兴笔意【画史防要】
　　可庵老人
　　可庵老人【成间人】史鉴题其画竹云国初写竹王舍人笔端生动妙入神风流太常继其后片纸一出人争珍可庵老人得此传声价在人尤赫然江南贤豪动百数家家屏障生风烟【史鉴西村集】
　　友松处士
　　友松处士姓申屠氏【见书家传】善写生【姚防文敏公遗藳】
　　快园叟
　　快园叟【嘉靖时人】许谷画鹿行云古来写鹿谁最贤耶律以后皆无传吾郷近推快园叟毫端物态俱天然【外台稾】
　　一瓢道人
　　一瓢道人不知其名姓尝持一瓢浪游鄂岳间人遂呼为一瓢道人出语颠狂多竒中发药有效又为人画牛信口作诗有异语【袁中道珂雪斋集】
　　詹大
　　詹大【佚其名】詹景凤云吾家詹大画牛亦足与学士【詹俨】马敌【詹东图覧】
　　陈喜
　　太监陈喜字仲乐鞑靼人工人物鸟兽下笔无痕为一代之妙【图绘寳鉴续纂】
　　崔淀
　　崔淀字彦沈别号杨浦髙丽海州人【见书家传】旁通绘事善梅竹翎毛防画入神【杨浦集】
　　冷谦
　　冷谦字啓敬武陵人元中统初与刘秉忠从沙门海云游无书不读尤深于易尝游霅川与赵孟頫同观李将军画顷然效之遂得其法又加精焉遇异人淮阳授以中黄大丹元末则百数岁矣而緑髪童顔如年少髙帝初为协律郎郊庙乐章多所撰定【瑚网】
　　周顚
　　周颠建昌人举止非常行乞南昌市常趋省府曰告太平人异其言呼颠仙太祖取南昌将还建业拜送马首曰告太平颠无正语若行军有髣髴言辄白及征汉至马当太祖投之江旦与众偕来更召与同食食已即去莫知所之【瑚网】
　　周颠仙自写一像在皇城五凤楼上【画史防要】
　　张君寳
　　张君寳字全一一字别号保和容忍三丰子人目为邋遢张【见书家传】天顺末封为通微显化真人【瑚网】张三丰自画一像在临淮侯家【画史防要】
　　卓小仙
　　卓小仙蜀人善画好吟咏举止异常嘉靖间寓畨易时饮连盏吞复吐出或纳片石于口须臾成银以给贫人一日别众去竟不知所之【画史防要】
　　万玉山
　　万玉山名福敦罗田人攻举子业辄厌弃之童髪投塔山寺为僧法名道玑邑令徐君召与语大器之命蓄髪访道四方号为玉山人语人祸福多竒中绘兰竹清逸有韵世宗时赠清微神霄演法真人【徐学谟海隅集】
　　张宇初
　　天师张宇初字信甫【画史防要云字子璿】号无为子四十三代天师能诗工书翰冩墨竹自成一家亦精兰蕙【皇明书画史】
　　张宇清
　　真人张宇清善写山水【曽棨西墅集】
　　张庆【画史防要作庆】
　　天师张庆博学能文长诗画【瑚网】
　　张庆善画兰蕙竹石【画史防要】
　　张澹然
　　天师张澹然号九归道人山水宗二米布景清雅亦能作枯木竹石【画史防要】
　　张子言
　　天师张子言号静渊善画山樊水仙墨梅【画史防要】
