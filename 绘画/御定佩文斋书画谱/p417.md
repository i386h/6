<!-- { "loadSidebar": true } -->
　　薛绍彭以书画情好相同尝寄书云书画间久不见薛米余荅以诗云世言米薛或薛米犹言弟兄与兄弟四海论年我不卑品定多知定如是刘泾过薛见书大呌书来云云余荅以诗云唐满书奁晋不收却縁自不信双眸发狂为报豢龙子不怕人称米薛刘刘君旧不收晋帖云无真只收唐帖故有是句
　　余临大令法帖一卷在常州士人家不知何人取作废帖装背以与沈括一日林希防章惇张询及余于甘露寺净名斋各出书画至此帖余大惊曰此芾书也沈勃然曰某家所收久矣岂是君书芾笑曰岂有变主不得认物邪
　　余居苏与葛藻近居每见余学临帖即收去遂装黏作二十余帖效名画记所载印记作一轴装背一日出示不觉大笑葛与江都陈叟友善遂赠之君以为真余借不肯出今在黄材家
　　余临张直清家虞永兴汝南公主墓志浙中好事者以为真刻石右军帖尤多
　　右军唐摹四帖一帖有裹鲊字薛道祖所收命为裹鲊帖两幅是冷金硬黄一幅是楮薄纸摹右军暮年更妙帖也其一幅云欲与彦仁集界上平自可且何所谘人乃王道平平其平字音便又见晋人语气上有文印印在帖心面上不印缝四边亦有小开元字印御府帖也
　　宋子房收得唐开元摹右军帖末有李林甫等臣跋今归王诜翰林印皆在也内异热一帖归薛绍彭
　　王诜收勅一道是赐浙西节度旌节与顔鲁公前中书门下如今制后郭子仪书名
　　许彦先有南州刺史告真卿二字吏部尚书时字甚淳劲
　　苏耆书画记述与凤师赏阅数日内史与王述帖刻在江南十八家帖中本朝以碑本刻入十卷中较之不差豪发
　　又二帖云増慨安西是也上有笔精墨妙印蘓耆题二字余得于王诜以文皇手诏易之文皇诏宋素臣尚书家物
　　晁端彦收懐素与皇少卿柬大纸一轴笔势简古吕昌道家有懐素两帖少年所书也今归钱勰家又王钦臣有懐素以诗代懐寄浩公碧緑地杂色缬上草书老笔特妙
　　吕穆仲侍郎收李阳冰白麻篆一卷笔细与缙云石刻相似
　　文勋有一轴黄麻篆阳冰少时书
　　苏台文收张从申墨迹一卷是唐坰言余未见
　　唐度诸体诗粗有古意李玮家一様有两册
　　关景辉家刻石子敬帖节过触事云云甚竒妙云真迹在越州石元之大夫家今在其子县尉处
　　苏州邵元伯收蘓沂所摹张颠贺八清鉴帖与真更无少异又摹懐素自叙尝归余家今归吾友李錞一如真迹
　　程师孟语余四十千置得古摹兰亭一本白玉轴欲出示竟不曽取今在子宏处王安上曽见之
　　唐人摹右军丙舍帖暮年书在吕文靖丞相家淑问处法书要録载是临钟繇帖薛绍彭摸得两本一以见赠
　　桞公权书隂符经有防昌日月姓名为马玘借去未还今知其子永稽防保惜在合肥江南文房物也
　　王仲修收唐湖州刺史杨汉公书有钟法与襄阳罗譲书碑同余家亦收一纸后题防昌年临写钟表今易归薛绍彭家
　　唐司议郎陆柬之书头陀寺碑前少两幅获于吴郡世未有此书内空山字后笔以氏族志检之父名山才及王诜处收钱氏陆临兰亭皆空山字王仲孜收兰亭诗一卷余以头陀碑一幅及智永帖换宗室令穰欧书语箴一幅与薛绍彭分收
　　李邕胜和帖余以六朝画古贤韩马银博山金华洞天石古鼎复忘记数物易得于吕公孺孙端问处余尝以碧牋临李三帖与真无异吕携去装褫矣
　　有人收得虞永兴与圎机书一纸剪开字字卖之至矾卿二字得麻一斗鹤口二字得铜研一枚房邨二字得芋千头随人好之浅深
　　李氏卫帖云卫稽首和南近奉勅写急就章遂不得与师书耳但卫不拔赏随世所学规模钟繇遂多歴年二十着诗论草隶通觧不敢上呈卫有一弟子王逸少甚防学卫真书咄咄逼人笔势洞精字体遒媚师可诣晋尚书馆书耳仰凭至鉴大不可言弟子李氏卫和南此帖比今阁帖字亦多亦其所撰也次无名帖次郄超帖亦摹其阁帖中次陆机卫恒帖卫亦摹入阁帖也后余以画易于刘泾分前四帖与李錞皆正观间一种伪好物
　　双钩摹欧帖上有印云清河张廷范印余跋曰唐人所摹
　　欧阳询黄麻纸草书孝经是马季良龙圗大夫直温所收今归薛绍彭家
　　宗室令穰收欧阳询三轴第一轴苏彦语箴次幅故事两段有开元印翰林之印李林甫臣等跋及知书楼官名字末后唐贼蒋元晖题宣徽两院使印余以智永三行帖陆柬之头陀寺碑一幅易得语箴第二轴草帖五纸第三轴行书故事皆有开元姚宋印跋草帖乃暮年书精彩动人行书少时书也
　　智永临右军五帖获于吴郡因托薛绍彭书考妣会稽公襄阳丹阳二太夫人告贽为润笔薛以书画还往出处必同每以鉴定相髙得失评较
　　薛书来云购得钱氏王帖余荅以李公炤家二王以前帖宜倾囊购取
　　薛书来云新收钱氏子敬帖献之字上刮去两字余以为操之字后人恐以为操之故刮去
　　无锡唐氏有双钩右军十七帖有精彩钱唐僧了性收一卷楮纸一同唐坰家有一卷是钱氏物纸白唐氏又收碧绫黄庭经云是褚遂良书非也上有江南李重光清辉二字小印云是丁晋公家族人所质钱氏所收浩博帖云臣节分严外无典掌之所故不簿上而诸位咸有法书临搨甚多常州使君防湛房下往往为人购去薛绍彭收肃宗千文字上皆有希圣字印忠孝之家圎钱印钱氏书堂印钱勰房下有史孝山出师颂题作萧子云亦竒古又有写白乐天诗一首是唐人书亦秀润天气殊未佳顔鲁公帖緑枣花绫是唐人勾填圈深墨浅
　　王诜每余到都下邀过其第即大出书帖索余临学因柜中翻索书画见余所临王子敬鵞羣帖染古色麻纸满目皴纹锦囊玉轴装剪他书上跋连于其后又以临虞帖装染使公卿跋余适见大笑王就手夺去谅其他尚多未出示又余少时使一苏州背匠之子吕彦直今在三馆为胥王诜尝留门下使双钩书帖又尝见摹黄庭经一卷上用所刻勾徳元圗书记乃余验破者【米芾书史】
　　宋赵明诚金石録序
　　予自少小喜从当世学士大夫访问前代金石刻词以广异闻后得欧阳公集古録读而贤之以为是正譌谬有功于后学者甚大惜其尚有漏落又无嵗月先后之次思欲广而成书以传学者扵是益访求蔵畜凡二十年而后麤备上自三代下讫隋唐五季内自京师逹于四方遐邦絶域所传仓史以来古文竒字大小二篆分隶行草之书钟鼎簠簋尊敦甗鬲盘杅之铭词人墨客诗歌赋颂碑志叙记之文章名卿贤士之功烈行治至于浮屠老子之説凡古物竒器丰碑巨刻所载与夫残章断画磨灭而仅存者略无遗矣因次其先后为二千卷予之致力于斯可谓勤且久矣非特区区为玩好之具而已矣葢窃尝以谓诗书以后君臣行事之迹悉藏于史虽是非褒贬出于秉笔者私意或失其实然至其善恶大节有不可诬而又传之既久理当依据若夫嵗月地理官爵世次以金石刻考之其抵牾十常三四盖史牒出于后人之手不无失而刻词当时所立可信不疑则又考其异同参以他书为金石録三十卷至于文辞之恶字画之工拙览者当自得之皆不复论呜呼自三代以来圣贤遗迹着于金石者多矣盖其风雨侵蚀与夫樵夫牧童毁伤沦弃之余幸而存者止此尔是金石之固犹不足恃然则所谓二十卷者终归于磨灭而予之是书有时而或传也孔子曰饱食终日无所用心难矣哉不有博奕者乎为之犹贤乎已是书之成其贤于无所用心岂特博奕之比輙録而传诸后世好古博雅之士其必有补焉东武郡赵明诚序

　　御定佩文斋书画谱卷九十二
<子部,艺术类,书画之属,御定佩文斋书画谱>
　　钦定四库全书
　　御定佩文斋书畵谱目録
　　第九十三卷
　　厯代鉴蔵书三
　　宋中兴馆阁储蔵
　　宋绍兴御府书画式
　　宋洪适隶释序
　　宋喻良题洪适隶续
　　宋周宻云烟过眼録
　　元汤允谟云烟过眼续録
　　明都穆寓意编
　　明朱存理铁网瑚目
　　明丰道生梁溪华氏真赏斋赋注
　　明严氏书画记
　　明王世贞尔雅楼所蔵法书
　　明王世懋澹圃书品
　　明何良俊书画铭心録

　　钦定四库全书
　　御定佩文斋书画谱卷九十三
　　歴代鉴蔵三
　　书【三】
　　宋中兴馆阁储蔵
　　名贤墨迹八十九轴朝廷续行降付并前録所载旧蔵一百二十六轴一册附録名氏于此
　　魏一轴钟繇议事表一
　　晋十七轴王羲之十四日帖一因縁等九帖一二书帖一数年帖一四月帖一送棃帖一奉忆帖一十月帖一数有帖一书至帖一草书帖三王献之三帖一东山帖一王恬简尺一永和元年金刚经一
　　齐一轴萧子云奏表一
　　梁一轴简文皇帝制通寺石像文一
　　唐六十四轴明皇嘉賔勑一赐李含光勑一批荅李含光表一批荅裴耀卿等奏状一肃宗赐李含光勑一萧
　　瑀嵗旦诗一褚遂良临王羲之黄庭经一钩摹王羲之十七帖一欧阳询简尺一新序帖一书度尚庾亮帖一道失诗一狄仁杰谢状一李白廿日醉题诗一又送贺八归越诗一胡英乐府诗一李邕简尺二顔真卿叙一祭文草一干禄字一李阳冰篆三李商隐月赋一张颠草圣帖一率意帖一诸舍帖一又王粲评诗三李徳裕启状一白居易简尺二与刘梦得帖一崔骥囬求字帖一李揆连句一毕諴啓状一栁公权伯氏帖一曹刚中投醪帖一王拾遗草书千文一萧氏示三儿生日诗一史惟则篆隶一褚庭诲法书一顔氏家谱一孙思邈粟米帖一吴防鸾切韵一贝灵该逰天竺寺诗一禅月大师手帖一僧亚栖草圣三又诗一僧齐已唘状一谢状一僧髙闲草圣二草书退之送序一僧懐素草书千文二孝经一自叙帖一上定襄郡王帖一僧智永真草千文一
　　唐朝不知名者六十八轴一册张九龄告一顔濋告二殷开山赠告一朱巨川告二顔允南告一顔思鲁告一杨美告一桑如珪母王氏告一张令晓守资州磐石县令告一李丛告一魏洽告一严武告一张彬告一李绅拜相告一许圉师告一李能告一张庭询告一许浑吿一钩摹王羲之六帖一十三帖一乐毅论二钩摹王献之洛神赋一临王献之忧懐帖一钩摹兰亭二书李郢七言诗一元和名贤书文馆词林一草圣千文一唐韵三又一册琴手势谱序一草书寄人诗一草书洛神赋一欲到帖一释氏説一文思博要一节史十八节汉史二节史小楷一晋阳秋一清浄经一又草书清浄经一佛本行集经一小字法华经一挂轴书大中之寺二五代十四轴南唐李后主书诵经囘向词一发愿文一诗词一招贤诗一钱玉牒一杨凝式二帖一又四帖一记崔防士诗一宋齐丘延賔亭记一徐铉送浄公上人东逰诗一徐知训临王羲之帖一南唐沙门应之千文一南唐人临李阳冰小篆一序洛诗藁一
　　皇朝四十九轴钟离景伯兰亭一蔡君谟临懐素诗一压勒千文一米芾逰宝灵诗一西山书院杂咏一请谏公住持疏一偈一和张磐韵诗一避暑多景楼诗一观雪涌金诗一又观雪碧湘诗一杂书诗文三十八皇朝祖宗御书法帖十卷五十六段【阙四字】太宗三十一【阙三字】仁宗九英宗一神宗一哲宗一徽宗五钦宗三秘书监沈揆跋文一以上石刻嘉定三年改防要所楷书案为库置架设之榜曰御书石刻用东廊旧牌摹刻太宗皇帝御书飞白秘阁字一御制御书秘阁賛序一设秘阁下
