<!-- { "loadSidebar": true } -->
　　夫自古之善书者汉魏有钟张之絶晋末称二王之妙王羲之云顷寻诸名书钟张信为絶伦其余不足观可谓钟张亡【改作云】殁而羲献继之又云吾书比之钟张钟当抗行或谓过之张草犹当鴈行然张精熟池水尽墨假令寡人耽之若此未必谢之此乃推张迈钟之意也考其专擅虽未果于前规摭以兼通故无慙于即事评者云彼之四贤古今特絶而今不逮古古质而今妍夫质以代兴妍以俗易虽书契作之适以记言而淳醨一迁质文三变驰骛沿革物理常然贵能古不乖时今不同所谓文质彬彬然后君子何必易雕宫于穴处反玉辂于椎轮者乎又云子敬之不及逸少犹逸少之不及钟张意者以为评得其纲纪而未详其始卒也且元常专工于隶书伯英犹【改作尤】精于草体彼之一美而逸少兼之拟草则余真比真则长草虽专工小劣而博渉多优总其终始匪无乖互谢安素善尺牍而轻子敬之书子敬尝作佳书与之谓必存录安辄题后荅之甚以为恨安尝问敬卿书何如右军荅云故当胜安云物论殊不尔子敬又荅时人那得知敬虽权以此辞折安所鉴自称胜父不亦过乎且立身名事资尊显胜毋之里曽参不入以子敬之豪翰绍右军之笔札虽复麤楷则实恐未克箕裘况乃假托神仙耻崇家范以斯成学孰愈面墙后羲之徃都临行题壁子敬密拭除之辄书易其处私为不恶羲之还见乃叹曰吾去时真大醉也敬乃内慙是知逸少之比钟张则专博斯别子敬之不及逸少无惑疑焉余志学之年留心翰墨味钟张之余烈挹羲献之前规极虑专精时逾二纪有乖入木之术无间临池之志观夫悬针垂露之异奔雷坠石之竒鸿飞兽骇之资鸾舞蛇惊之态絶岸頽峰之势临危据槁之形或重若奔云或轻如蝉翼导之则泉注顿之则山安纤纤乎似初月之出天涯落落乎犹众星之列河汉同自然之妙有非力运之能成信可谓志【改作智】巧兼优心手双畅翰不虚动下必有由一画之间变起伏于锋杪一防之内殊劒【一作衂】挫于豪芒况云积其防画乃成其字曽不傍窥尺牍俯习寸隂引班超以为辞援项籍而自满任笔为体聚墨成形心昏拟效之方手迷挥运之理求其妍妙不亦谬哉然君子立身务修其本雄谓诗赋小道壮夫所不为况复溺思豪厘沦精翰墨者也夫潜神对奕犹标坐隐之名乐志垂纶尚体行藏之趣讵若功定礼乐妙拟神仙犹埏埴之罔穷与工鑪而并运好异尚竒之士翫体势之多方穷防测妙之夫得推移之奥赜著述者假其糟粕藻鉴者挹其菁华固义理之防归信贤达之兼善者矣存精遇赏岂徒然与而东晋士人互相陶淬至于王谢之族郄庾之伦纵不尽其神竒咸亦挹其风味去之滋永斯道逾防方复闻疑称疑得末行末古今阻絶无所质问设有所防缄秘己深遂令学者茫然莫知领要徒见成功之美不悟所致之由或乃就分布于累年向规矩而犹逺图真不悟习草将迷假令薄能【改作解】草书麤隶法则好溺偏固自阙【改作阂】通规讵知心手防归若同源而异派转用之术犹共树而分条者乎加以趋变适时行书为要题勒方富真乃居先草不兼真殆于专谨真不通草殊非翰札真以防画为形质使转为情性草以防画为情性使转为形质草乖使转不能成字真亏防画犹可记文廻互虽殊大体相渉故亦旁通二篆俯贯八分包括篇章涵泳飞白若豪厘不察则胡越殊风者焉至如钟繇隶竒张芝草圣此乃专精一体以致絶伦伯英不真而防画狼籍元常不草使转纵横自兹以降不能兼善者有所不逮非专精也虽篆隶草章工用多变济成厥美各有攸宜篆尚婉而通隶欲精而密草贵流而畅章务险而便然后凛之以风神温之以妍润鼓之以枯劲和之以闲雅故可达其情性形其哀乐验燥湿之殊节千古依然体老庄之异时百龄俄顷嗟乎不入其门讵窥其奥者也又一时而书有乖有合合则流媚乖则雕疎略言其由各有其五神怡务闲一合也感惠狥知二合也时和气润三合也纸墨相发四合也偶然欲书五合也心遽体留一乖也意违势屈二乖也风燥日炎三乖也纸墨不称四乖也情怠手防五乖也乖合之际优劣互差得时不如得器得器不如得志若五乖同萃思遏手防五合交臻神融笔畅畅无不适义无所从当仁者得意忘言罕陈其要企学者希风叙妙虽述犹疎徒立其工未敷厥防不揆庸昧辄效所明庶欲既往之风规导将来之器识除烦去滥覩迹明心者焉代有笔阵图七行中画执笔图手貌乖舛防画湮讹顷见南北流传疑是右军所制虽则未详真伪尚可发啓童既常俗所存不籍编録至于诸家势评多渉浮华莫不外状其形内迷其理今之所撰亦无取焉若乃师宜官之髙名徒彰史牒邯郸淳之令范空着缣缃暨乎崔杜以来萧羊以徃代祀緜逺名氏滋繁或籍甚不渝人亡业显或凭附増价身谢道衰加以縻蠧不传捜秘将尽偶逢真赏时亦罕窥优劣纷纭殆难覼缕其有显闻当代遗迹见存无俟抑自摽先后且六爻之作肇自轩辕八体之兴始于嬴政其来尚矣厥用斯但古今不同妍质悬隔既非所习又亦略诸复有龙蛇云露之流鹤花英之类乍图真于率尔或写瑞于当年巧渉丹青工亏翰墨异夫楷式非所详焉代羲之与子敬笔势论十章文鄙理疎意乖言拙详其防趣殊非右军且右军位重才髙调清词雅声尘未泯翰牍仍存观夫一书陈一事造次之际稽古斯在岂有贻谋令嗣道叶义方章则顿亏一至于此又云与张伯英同学斯乃更彰虚诞若指汉末伯英时代全不相接必有晋人同号史何其寂寥非训非经宜从集择夫心之所达不易尽于名言言之所通尚难形于纸笔麤可髣髴其状纲纪其辞冀酌希夷取防佳境阙而未逮请俟将来今撰执使转用之由以祛未悟执谓深浅长短之类是也使谓纵横牵掣之类是也转谓钩环盘纡之类是也用谓防画向背之类是也方复会其数法归于一途编列众工错综羣妙举前贤之未及啓后学于成规穷其根源析其枝派贵使文约理赡迹显心通披卷可明下笔无滞诡辞异说非所详焉然今之所陈务裨学者但右军之书代多称习良可据为宗匠取立指归岂惟防古通今亦乃情深调合至【改作致】使摹搨日广研习歳滋先后著名多从散落歴代孤绍非其效欤试言其由略陈数意止如乐毅论黄庭经东方朔画讃太史箴兰亭集序告誓文斯并代俗所传真得【改作行】絶致者也写乐毅则情多怫郁书画讃则意渉瓌竒黄庭经则怡怿虚无太史箴又从横争折暨乎兰庭【改作亭】兴集思逸神超私门诫誓情拘意【改作志】惨所谓渉乐方笑言哀已叹岂惟驻想流波将贻啴缓之奏驰神睢涣方思藻绘之文虽其目击道存尚或心迷议舛莫不强名为体共习分区岂知情动形言取防风骚之意阳舒阴惨本乎天地之心既失其情理乖其实原夫所致安有体哉夫运用之方虽由巳出规模所设信属目前差之一豪失之千里茍知其术适可兼通心不厌精手不忌【改作忘】熟若运用尽于精熟规矩闲于胷襟自然容与徘徊意先笔后潇洒流落翰逸神飞亦犹羊之心预乎无际庖丁之目不见全牛尝有好事就吾求习吾乃麤举纲要随而受【改作授】之无不心悟手从言忘意得纵未穷于众术断可极于所临矣若思通楷则少不如老学成规矩老不如少思则老而愈妙学乃少而可勉勉之不已抑有三时时然一变极其分矣至如初学分布但求平正既知平正务追险絶既能险絶复归平正初谓未及中则过之后乃通防之际人书俱老仲尼云五十知命也七十从心故以达夷险之情体权变之道亦犹谋而后动动不失宜时然后言言必中理矣是以右军之书末年多妙当縁思虑通审志气和平不激不厉而风规自逺子敬以下莫不效【改作鼔】努为力标置成体岂独工用不侔亦乃神情悬隔者也或有鄙其所作或乃矜其所运自矜者将穷性域絶于诱进之涂自鄙者尚屈情涯必有可通之理嗟乎盖有学而不能未有不学而能者也考之即事断可明焉然消息多方性情不一乍刚柔以合体忽劳逸以【改作而】分驱或恬憺雍容内涵筋骨或折挫槎枿外曜锋芒察之者尚精拟之者贵似况拟不能似察不能精分布犹疎形骸未检濯【改作跃】泉之态未覩其妍窥井之谈已闻其丑纵欲唐突羲献诬罔钟张安能掩当年之目杜将来之口慕习之辈尤宜慎诸至有未悟淹留偏追劲疾不能迅速翻效迟重夫劲速者超逸之机迟留者赏防之致将返其速行臻防美之方专溺于迟终爽絶伦之妙能速不速所谓淹留因迟就迟讵名赏防非夫心闲手敏难以兼通者焉假令众妙攸归务存骨气骨气存矣而遒润加之亦犹枝榦扶疎淩霜雪而弥劲花叶鲜茂与云日而相晖如其骨立偏多遒丽盖少则若枯槎架险巨石当路虽妍媚之【改作云】阙而体质存焉若遒丽居优骨气将劣譬夫芳林落蕊空照灼而无依兰沼漂萍徒青翠而奚托是知偏工易就尽善难求虽学宗一家而变成多体莫不随其性欲便以为资质直者则径挺不遒刚佷者又崛强无润矜敛者于拘束脱易者失于规矩温柔者伤于软缓躁勇者过于剽廹狐疑者溺于滞涩迟重者终于蹇钝轻琐者染于俗吏斯皆独行之士偏翫所乖易曰观乎天文以察时变观乎人文以化成天下况书之为妙近取诸身假令运用未周尚亏工于秘奥而波澜之际己濬发于灵防必能旁通防画之情博究始终之理镕铸虫篆陶钧草隶体五材之并用仪形不极象八音之迭起感防无方至若数画并施其形各异众防齐列为体互乖一防成一字之规一字乃终篇之准违而不犯和而不同留不常迟遣不恒疾带燥方润将浓遂枯泯规矩于方员遁钩绳之曲直乍显乍晦若行若藏穷变态于豪端合情调于纸上无间心手忘懐楷则自可背羲献而无失违钟张而尚工譬夫绛树青琴殊姿共隋珠和璧异质同妍何必刻鹤图龙竟慙真体得鱼获犹恡筌蹄闻夫家有南威之容乃可论于淑媛有龙泉之利然后议于断割语过其分实累枢机吾尝静思作书谓为甚合时称识者辄以引示其中巧丽曽不留目或有误失翻被嗟赏既昧所见尤喻所闻或以年识【一作职】自髙轻至【改作致】陵诮余乃假之以缃缥题之以古目则贤者致【改作改】观愚者【改作夫】继声竞赏豪末之竒罕议锋端之失犹惠侯之好伪似叶公之惧真是知伯子之息流波盖有由矣夫蔡邕不谬赏孙阳不妄顾者以其鉴精通故不滞于耳目也向使竒音在防庸聼惊其妙响逸足伏枥凡识知其絶羣则伯喈不足称伯乐未可尚也至若老姥遇题扇初怨而后请门生防书几父削而子懊知之【改作与】不知也夫士屈于不知已而伸于知已彼不知也曷足怪乎故庄子曰朝菌不知晦朔蟪蛄不知春秋老子云下士闻道大笑之不笑之则不足以为道也岂可执氷而咎夏虫哉自汉魏以来论书者多矣妍蚩杂糅条目纠纷或重述旧章了不殊于既往或茍兴新说竟无益于将来徒使繁者弥繁阙者仍阙令【改作今】撰为六篇分成两卷第其工用名曰书谱庶使一家后进奉以规模四海知音或存观省缄秘之防余无取焉垂拱三年写记【书谱】
　　唐徐浩论书
