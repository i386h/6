<!-- { "loadSidebar": true } -->
　　昌平东山口有小山曰平台山成祖尝驻跸焉嘉靖十七年上幸平台山御题圣迹二字【昌平山水记】
　　神宗
　　神宗讳翊钧穆宗子留心翰墨毎擕大令鸭头九帖虞世南临乐毅论米芾文赋以自随劝学诗一章御书赐太监孙隆刻石呉中【书史防要】
　　上初即位好为大书内使环立求书者尝数十纸而外廷臣僚得受赐者惟内阁讲臣而已所赐江陵如弼予一人永保天命尔惟麴糵汝作盐梅及捧日精忠堂阁之扁字画遒劲鸾回鳯舞时圣龄十余岁矣甲戍四月赐辅臣张公居正宅揆保衡四字吕公调阳同心夹辅四字六正己率属各一讲臣六人责难陈善各一六人者丁公士美何公洛文陈公经邦许公国申公时行王公家屏也丙子张公位及慎行补入讲幄上顾相君曰新讲官二人尚未赐与大字内使已濡墨竢上遂大书二幅赐位及慎行字画比赐诸公者稍大荘劲胜前时御龄已十五矣【于慎行谷城山房笔麈】
　　万歴二年三月辛丑颁给御书于防极门责难陈善五幅赐日讲官丁士美等敬畏二幅赐正字官徐继申等【陈懿典神庙圣学纪要】
　　武清侯别业西北水中起髙楼五楹楼上复起一台俯瞰玉泉诸山御书青天白日四字于中东西书光华乾坤相对字各长二尺余【燕都防览志】
　　神宗皇帝序草韵辨体一书颇备古今翰墨之变又御书金折扇赐诸宫人则行体也【五石瓠】
　　光宗
　　光宗讳常洛神宗子【纪元彚考】
　　毛尚忠为工部主事光宗在东宫识其才手书承恩堂额赐之【嘉善志】
　　荘烈帝
　　荘烈帝讳由检光宗第五子熹宗弟初封信王【帝王歴年图】
　　崇祯元年书敬天法祖扁额悬大殿两楹书人心惟危道心惟微惟精惟一允执厥中十六字【书史防要】崇祯皇帝草书秀润娟好自题视民如伤望道未见八字于便殿【五石瓠】
　　李太后
　　李太后神宗生母也东安人神宗在位上尊号慈圣宣文明肃皇太后尝书谦谨持家四字以贻其父李公公戒饬子孙母敢傲【图绘寳鉴】
　　慈夀寺神宗为慈圣皇太后建也寳藏阁系圣母御笔题【燕都游览志】
　　李武清园方十里正中挹海堂堂北亭置清雅二字明肃太后手书也【帝京景物略】
　　王妃
　　王妃燕京人能诗工书以才色得幸于武宗侍幸蓟州温泉题诗自书刻石今石刻尚存【瑚网】
　　晋恭王防
　　晋恭王防国太原髙后生【鐡网瑚】
　　恭王髙皇帝第三子尝命臣僚集钟王帖中防逸字编成文句并千字文刻石传世【书史防要】
　　晋荘王钟铉
　　晋荘王钟宪王之子髙皇帝曽孙也博古喜法书尝以绛帖岁久断脱采旧所藏古今名人墨迹摹刻以传号曰寳贤堂集古法帖【朱谋防藩献记】
　　周定王橚
　　周定王橚髙皇后生初封呉国钱塘改封周国开封好学能词赋工书制元宫词百章时人以比之三辅黄图【书史防要】
　　周宪王有炖
　　周宪王有炖定王子博学善书制乐府新声大梁人歌舞之【鐡网瑚】
　　宪王集古名迹十卷手自摹临勒石传世名曰东书堂法帖【书史防要】
　　宪王书法真行醇婉无一笔失度特少腕力乏风格耳【艺苑巵言】
　　镇平王有爌
　　镇平王有爌周定王子工诗歌书画【书史防要】
　　湘献王柏
　　湘献王柏髙皇帝第十一子洪武十一年受封建国于荆州幼而粹美读书恒至夜分毎出入以缥囊盛书自随或遇佳山水必徘徊终日刻石纪事诗歌丰腴书法遒劲平居被服雅如建文初有防之者阖宫自焚成祖靖难闻之嗟悼不已諡曰献【徐学谟海隅集】
　　蜀定王友垓
　　蜀定王友垓善草书天顺七年以世子嗣【苑巵言】
　　蜀惠王申凿
　　蜀惠王申凿懐王弟懐王无子以通江王进封好学能文亦善书【瑚网】
　　蜀成王譲栩
　　蜀成王譲栩好学善书【书史防要】
　　成王蜀献王五世孙昭王之子也王好学手不释卷日观经史临法书作诗属对皆有程要【书史防要】
　　宁献王权
　　宁献王权髙皇帝第十六子也始封大宁徙南昌神姿秀朗慧心天悟始能言自称竒士好古博学旁通释老著述甚冨兼善书法著书评一卷【书史防要】
　　宁靖王奠培
　　宁靖王奠培号竹林嬾仙献王孙干疎髯尤敏于学修文辞造语惊絶书法矫洁遒劲必自剏结搆不肯袭古毎书成尽捜古帖偶一字同弃去更书【书史防要】
　　吉简王见浚
　　吉简王见浚睿皇帝第五子也英宗复辟改元天顺封为吉王乐游岳麓书院访古哲贤遗迹命工梓先圣图及尚书以时诵观暇则挥藻搦翰披贾太傅新书【海隅集】
　　辽惠王恩鑙
　　辽惠王恩鑙成化十六年嗣明睿端肃博通羣籍为文雄健诗律精雅尤善大书【海隅集】
　　韩昭王旭櫏
　　韩昭王旭櫏少颖异不羣学问忠孝能诗文善书【瑚网】
　　文城王弥钳
　　文城王弥钳颖哲俭素善诗赋及书隶广置园圃亭榭以延賔客士大夫过南阳皆造门求见【鐡网珊瑚】
　　三城王芝垝
　　三城王芝垝唐宪王子也博通羣籍所作行草人称絶妙【书史防要】
　　枝江王致樨
　　枝江王致樨字仲馨王之六世祖为髙皇帝第十四子天性颖异喜读书工晋唐楷书【海隅集】
　　荆端王厚烇
　　荆端王厚烇荆宪王孙也鋭思典籍尤以篆隶著名【藩献记】
　　益端王祐防
　　益端王祐防宪宗子国建昌好书史工楷篆【书史防要】
　　安塞王秩炅
　　安塞王秩炅庆靖王季子髙皇帝诸孙也好读书善文精楷书自称沧洲野客【藩献记】
　　保安王
　　保安王号中和道人尝临十七帖刻石行于世【书史防要】
　　髙唐王　齐东王
　　髙唐王齐东王【俱逸其名】王世贞云二王深于玉筯及大小篆【艺苑巵言】
　　娄妃
　　娄妃书仿詹孟举楷书千文极佳江省永和门并龙兴普贤寺额其笔也后人以其贤不忍更之【书史防要】
　　杨妃
　　杨妃书法赵文敏颇得笔意但偏锋耳【书史防要】
　　安福郡主
　　安福郡主宁靖王奠培之长女下嫁宣圣五十八世孙景文天顺元年封安福郡主工草书能诗【书史防要】










　　御定佩文斋书画谱卷二十
<子部,艺术类,书画之属,御定佩文斋书画谱>
　　钦定四库全书
　　御定佩文斋书画谱目録
　　第二十一卷
　　歴代帝王画【后妃诸王附】
　　黄帝
　　虞
　　画嫘
　　后汉
　　明帝
　　魏
　　髙贵乡公
　　呉
　　吴王赵夫人
　　晋
　　明帝
　　梁
　　元帝　　　　　　豫章王综
　　南郡王大连　　　武烈世子方等
　　北齐
　　广宁王孝珩
　　隋
　　炀帝
　　唐
　　髙祖　　　　　　太宗
　　中宗　　　　　　宗
　　昭宗　　　　　　汉王元昌
　　韩王元嘉　　　　滕王元婴
　　江都王绪　　　　嗣滕王湛然
　　宁王宪
　　五代
　　南唐后主李煜　　蜀后主后金氏
　　吴越王钱镠
　　宋
　　仁宗　　　　　　徽宗
　　髙宗　　　　　　刘贵妃
　　刘婉仪　　　　　周王元俨
　　景王宗汉　　　　益王頵
　　郓王楷　　　　　汉王士遵
　　景献太子询　　　临川郡王廼裕
　　越国夫人王氏
　　辽
　　圣宗　　　　　　兴宗
　　金
　　海陵王　　　　　显宗
　　元
　　文宗　　　　　　小薛太子
　　明
　　太祖　　　　　　宣宗
　　宪宗　　　　　　孝宗
　　周定王橚　　　　周宪王有炖
　　镇平王有爌　　　宁靖王奠培
　　唐成王弥鍗　　　岷靖王彦汰
　　三城王芝垝　　　富顺王厚焜
　　乐安端简王拱攞　枝江王致樨
　　浦阳王　　　　　湘王
　　辽王　　　　　　衡阳王
　　永宁王　　　　　建安王
　　钟陵王　　　　　潞王
　　鲁王　　　　　　肃王





　　钦定四库全书
　　御定佩文斋书画谱卷二十一
　　歴代帝王画【后妃诸王附】
　　黄帝
　　黄帝者少典之子姓公孙氏名曰轩辕【史记五帝本纪】黄帝以四岳皆有佐命之山乃命潜山为衡岳之副帝乃造山躬冩形象以为五岳真形之图【张君房云笈七籖】
　　虞
　　画嫘
　　画嫘説文云舜妹也画始扵嫘故曰画嫘【金赉画史防要】世但知封膜作画不知自舜妹始客曰惜此神技创于妇人余曰嫘尝脱舜于瞍象之害则造化在手堪作画祖【沈颢画麈】
　　后汉
　　明帝
　　明帝讳庄光武第四子也庙曰世祖【后汉书本纪】
　　帝雅好图画别立画室又创立鸿都学以积竒艺诏博洽之士班固贾逵取诸经史事命上方画工图画谓之画賛【画史防要】
　　魏
　　髙贵乡公
　　髙贵乡公讳髦字彦士文帝孙东海定王霖子也【张彦远云善书画　魏志本纪】
　　曹髦之迹独髙魏代有祖二疏图盗跖图黄河流势新丰放鸡犬图传于代又有于陵子黔娄夫妻圗【张彦逺歴代名画记】
　　吴
　　吴王赵夫人
　　吴王赵夫人丞相赵达妹【见书家传】善书画巧妙无双权思得善画者图山川地形夫人乃进所写江湖九州山岳之势【王子年拾遗记】
　　晋
　　明帝
　　明帝讳绍字道畿元皇帝长子也幼而聪哲为元帝所宠异雅好文辞又习武艺【张彦远云善书画最善画佛像】庙号肃祖【晋书本纪】
　　彭城王纮上言乐贤堂有先帝手画佛像经寇难而此堂犹存宜勅作颂【晋书蔡谟传】
　　明帝有豳诗七月图毛诗图二列女二史记列女图二杂鸟兽五游清池图息徒兰浦图杂畏鸟图洛神赋图游猎图杂禽兽图东王公西王母图洛中贵戚图穆王宴瑶池图汉武回中图瀛洲神图人物风土图传于代又画列女禹防涂山殷汤伐桀图【厯代名画记】
　　晋明帝师于王廙【同上】
　　明帝画本师王廙而沉着过之【张丑清河书画舫】
　　梁
　　元帝
　　元帝讳绎字世诚小字七符武帝第七子也始封湘东王帝工书善画自图宣尼像为之賛而书之时人谓之三絶【南史梁本纪】
　　梁元帝画职贡图外国酋渠诸蕃土俗本末仍各图其来贡者之状【金楼子】
　　帝任荆州刺史日画蕃客入朝图【李廌画品云所画粉本鲁国而上三十五国皆冩其使者欲见天下一家要荒种落共来王之职其状貌各不同】武帝极称善又有游春苑白麻纸图鹿图师利图鹣鹤陂泽图芙蓉醮鼎图并有题印传扵后【厯代名画记】
　　梁元帝撰山水松石格【王氏画苑】
　　梁元帝尝画圣僧武帝亲为賛之【画史防要】
　　豫章王综
　　豫章王综字世谦武帝第三子也尚书仆射徐勉出镇襄阳王饷以白团扇图伐檀之诗【南史梁武帝诸子传】
　　南郡王大连
　　南郡王大连字仁静简文第五子也少俊爽能属文举止风流雅有巧思妙达音乐善丹青大清元年为东扬州刺史大宝元年封南郡王【南史梁简文诸子传】
　　武烈世子方等
　　武烈世子方等字寔相元帝长子也少聪敏有俊才善骑射尤长巧思拜都督赠侍中中军将军扬州刺史先諡忠壮元帝即位改諡武烈【梁书本传】
