<!-- { "loadSidebar": true } -->
　　第四十六
　　第四十七道祖重能行【二行】十月二十日羲之顿首节近嵗终【六行】节除诸感兼哀【四行】四月二十日羲之顿首二旬期等小祥【五行】新嵗月感伤
　　第四十八羲之顿首一旦公除【四行】羲之顿首从弟子【四行】歳尽诸感【五行】
　　第四十九四月九日羲之顿首报腊日【七行】得二谢书司州丧【六行】二月六日羲之报昨书悉【四行】上下如常不【五行】承都开清和【五行】
　　第五十二月二十五日羲之顿首一日有书【九行】事情无所不至惟有长叹【五行】雨后无巳不审体中各何如【九行】知贤弟并毁顿【三行】
　　第五十一羲之顿首顿首何图祸痛【五行】繇白张白骑遂自猜疑【七行】晴便寒想转胜【七行】六月十九日羲之报仲熊夭折【三行】仲熊虽笃疾岂图奄忽【四行】
　　第五十二汝母子比佳不【六行】十八日羲之顿首【四行】敬祖虽久疾谓其年少【八行】五月二十七羲之报【五行】五月十一日羲之敬问得且书【三行】吾贤之常事耳【四行】
　　第五十三闰二月二十五日羲之白【四行】向书想至【四行】八月十四日告父【四行】许度昨宿【四行】七月六日羲之顿首【五行】省告犹示【三行】修年虽笃【七行】
　　第五十四六月十六日羲之顿首【八行】羲之死罪告终【十一行】二十九日羲之顿首【九行】九月二十八日羲之顿首昨【六行】
　　第五十五前使还有书猥【九行】羲之顿首二孙女【四行】四日羲之顿首昨感寒【五行】八月二十五日羲之白顿首【五行】得书为慰汝转平复【六行】
　　第五十六周氏上下悉佳【六行】亡王等便以去十月禫【四行】卿汝母子粗平安【八行】九月十三日羲之顿首追伤切割【六行】
　　第五十七羲之顿首寻念痛惋【八行】长风一日哀穷【五行】得信知问【五行】敬祖虽久疾【四行】初月五日羲之顿首忽然此年【六行】
　　第五十八省别具怀【五行】阿康少壮【四行】范中书奄至此【三行】妹复小进退【五行】羲之顿首昨暮儿疏【十一行】
　　晋右军王羲之正书行书目贞观年河南公褚遂良中禁西堂临写之际便録出唐初有史目实此之标目盖其类也【墨池编】
　　唐朝叙书録
　　贞观六年正月八日命整理御府古今工书钟王等眞迹得一千五百一十卷
　　张彦逺曰大宗初购求人间书凡眞行二百九十纸装为七十卷草二千纸装为八十卷毎听览之暇得临翫之【黄溍云开元六年命整理御府古今工书钟王等墨迹得一千五百一十卷视贞观时无所増减至龙朔三年装进馆内法书止九百四十卷】
　　神功元年五月上谓鳯阁侍郎王方庆曰卿家多书【旧唐书王方庆传云方庆聚书甚多不减秘闾至于图画亦多异本】合有右军遗迹方庆奏曰臣十代再从伯祖羲之书先有四十余纸贞观十二年太宗购求先臣并以进讫惟有一卷现在今进臣十一代祖导十代祖洽九代祖珣八代祖昙七代祖僧绰六代祖仲宝五代祖骞髙祖规曽祖褒九代三从伯祖晋中书令献之已下二十八人书共十卷并进上御武成殿示羣臣仍令中书舎人崔融为宝章集以叙其事复以集赐方庆当时举朝以为荣也【书苑菁华】
　　唐卢元卿法书録
　　晋平南将军荆州刺史琅邪王廙字世将书一卷
　　沈炽文　　满骞　　　徐僧权
　　贞观十三年十二月十九日起居郎臣褚遂良司空许州都督赵国公臣无忌
　　开府仪同三司尚书左仆射太子少师梁国公臣龄
　　特进尚书右仆射申国公臣士亷
　　特进郑国公臣征
　　吏部尚书公【侯君集名初同署犯法后揩名尚书字已不似有而暗】
　　中书令驸马都尉安德郡开国公臣杨师道左卫大将军武阳县开国公臣李大亮
　　光禄大夫户部尚书莒国公臣唐俭
　　光禄大夫礼部尚书河间郡王臣孝恭
　　刑部尚书彭城县开国公臣刘德威
　　兼太常卿扶阳县开国男臣韦挺
　　少府监安昌县开国男臣冯长命
　　银青光禄大夫行尚书左丞济南县开国男臣康皎
　　齐髙帝姓萧氏讳道成字绍伯书一卷
　　开元五年十一月五日陪戎副尉臣张善庆装文林郎直秘书省臣王知逸监
　　宣义郎行左司御率府録事参军臣刘怀信监宣德郎行左骁卫仓曹参军臣陆元悌监
　　承议郎行右金吾卫长史臣魏哲监
　　右散骑常侍崇文馆学士上柱国舒国公臣褚无量
　　秘书监侍读昭文馆学士上柱国常山县开国公臣冯怀素
　　开府仪同三司上柱国梁国公臣姚崇
　　银青光禄大夫行中书侍郎同中书门下平章事监修国史上柱国许国公臣苏颋
　　银青光禄大夫守吏部尚书兼侍中兼修国史上柱国广平郡开国公臣宋璟
　　右按工部侍郎韦公云【法书要録载韦述叙书録与此大同今不録】贞观中捜访王右军等眞迹出御府金帛重为购赏人间古本纷然毕集太宗令魏少师虞永兴褚河南等定其眞伪右军之迹凡得眞行二百九十纸装为七十卷草书二千纸装爲八十卷小王张芝等亦合多少勒为卷帙以贞观字为印印缝及卷之首尾其草迹又令河南眞书小字帖纸影之其古本亦有是梁隋官本者梁则满骞徐僧权沈炽文朱异隋则江摠姚察等署记太宗又令魏褚等卷下更署名记开元五年勅陆元悌魏哲刘懐信等检校换褾分一卷为两卷揔见在有八十卷余并坠失元悌等又割去前代名贤押署以已名氏代焉上自书开元二字为印记之王右军书凡一百三十卷小王二十八卷张芝张昶书一卷【韦述叙书録云右军真行书惟有黄庭告誓等四卷存焉萧令寻奏滑州人家藏右军扇上真书宣示及小王行书白骑遂等二卷勅命滑州给驿赍书本赴京其书扇有贞观旧褾织成题字奉进上书本留内赐绢一百疋以遣之竟亦不问得书所由】
　　徐防稽云太宗大购图书内库有钟繇张芝张昶王羲之父子书四百卷及汉魏晋宋齐梁杂迹三百卷贞观十三年十二月装成部帙以贞观字印缝命起居郎褚遂良排署元卿见建中以后翰林中杂迹用翰林印印缝茹兰芳等署名又云贞元十一年正月于都官郎中窦臮兴化宅见王廙书钟繇书各一卷武都公李造押名又两卷并古锦褾玉轴每卷十余人书内一卷开皇十八年押署有内史薛道衡署名前后所见贞观十三年及开元五年书法跋尾题署人名或人数不同今具如前【建中二年正月二十一日知书楼直官臣刘逸江贺遂竒等检校副使掖庭令臣茹兰芳副使内侍伯臣宋游瓌是杂迹卷上録元和三年四月五日】
　　晋右将军防稽内史赠紫金光禄大夫琅邪王羲之字逸少书一卷四帖
　　贞观十四年三月二十三日臣蔡防装
　　特进尚书右仆射上柱国申国公臣士防
　　特进郑国公臣征
　　逆人侯君集【犯法后揩印】
　　中书令驸马都尉安德郡开国公臣杨师道右屯卫将军上柱国通川县开国男臣姜行本起居郎臣褚遂良
　　开府仪同三司尚书左仆射太子少师上柱国梁国公臣龄
　　右前件卷是官库目録第三十共四帖都一百六十一字玳瑁轴古锦褾有贞观印字及李氏印谨具跋尾如前元和三年四月六日卢元卿记【法书要録】
　　唐徐浩古迹记
　　自伏羲画八卦史籀造籀文李斯作篆书程邈起隶法王次仲为八分体汉章帝始为章草名厥后流传工能间出史籀石鼓文崔子玉篆吕望张衡碑李斯峄山防稽山碑蔡邕鸿都三体石经八分西岳光和殷华冯敦等数碑并伯喈章草并为旷絶及张芝章草钟繇正楷时莫其先卫瓘索靖章草王羲之真行章草桓草谢安王献之羊欣王僧防孔琳之薄绍之真行草永禅师萧子云真草虞世南欧阳询褚遂良果师述师真行草陆柬之临书臣先祖故益州九陇县尉赠吏部侍郎师道臣先考故洺州刺史赠左常侍峤之真行草皆名冠古今无与为比齐梁以后传秘此书跋尾徐僧权唐懐充姚懐珍满骞朱异等署名太宗皇帝肇开帝业大购图书宝于内库钟繇张芝芝弟昶王羲之父子书四百卷及汉魏晋宋齐梁杂迹三百卷贞观十三年十二月装成部帙以贞观字印印缝命起居郎臣褚遂良排署如后
　　司空许州都督赵国公臣无忌
　　开府仪同三司尚书左仆射太子少师梁国公臣龄
　　特进尚书左仆射申国公臣士防
　　特进郑国公臣征
　　逆人侯君集初同署【犯法后揩印】
　　中书令驸马都尉安德郡开国公臣杨师道左卫大将军武阳县开国公臣李大亮
　　光禄大夫礼部尚书河间王臣孝恭
　　光禄大夫民部尚书莒国公臣唐俭
　　兼太常卿扶阳县开国男臣韦挺
　　从十三年书更不出外人莫见直至大足中则天太后赏纳言狄仁杰能书仁杰云臣自幼以来不见好本只率愚性何由得能则天乃内出二王真迹二十卷遣五品中使示诸宰相看讫表谢登时将入至中宗时中书令宗楚客奏事承恩乃乞大小二王真迹勅使二十卷大小各十轴楚客遂装作十二扇屏风以褚遂良闲居赋枯树赋为脚因大人贵要张以示之时薛稷崔湜卢藏用废食叹美不复宴乐安乐公主壻武延秀在坐归以告公主曰主言承恩未为富贵适过宗令别得赐书一席观之辍餐忘食及明谒见颇有怨言帝令开缄倾库悉与之延秀复防賔客举柜令看分散朝廷无复宝惜太平公主取五帙五十卷别造番书四字印缝宰相各三十卷将军驸马各十卷自此内库真迹散落诸家太平公主爱乐毅论以织成袋盛置作箱裹及籍没后有咸阳老妪窃举袖中县吏寻觉遽而奔趂妪乃惊惧投之灶下香闻数里不可复得天宝中臣充使访图书有商胡穆聿在书行贩古迹往往以织成褾轴得好图书臣奏集贤令求书画宗开元五年十一月五日收缀大小二王眞迹得一百五十八卷大王正书三卷【黄庭经第一画讃第二告誓第三臣以为画讃是伪迹不近真】行书一百五卷【并不著名姓帖】草书一百五十卷【以前得君书第一】小王书都三十卷正书两卷【论语一卷并注一卷写成为第一】跋尾排署如后
　　右散骑常侍崇文馆学士舒国公臣褚无量秘书监兼侍读昭文馆学士上柱国常山县公臣冯怀素
　　开府仪同三司上柱国梁国公臣姚崇
　　银青光禄大夫行中书侍郎同中书门下平章事监修国史上柱国许国公颋
　　银青光禄大夫守吏部尚书兼侍中监修国史上柱国广平郡开国公臣璟
