<!-- { "loadSidebar": true } -->
　　朱谋埩字素臣号谦山瑞昌王之枝孙封辅国中尉雅好草书逺宗懐素近法张东海间用淡墨枯笔出己意廹视之若云篆烟书口噤不能读【罗治十二故人传】
　　宋之儒
　　宋之儒字文衡号梅川吴江人好诗弈善为摹画顔欧以下书法【茅坤鹿门集】
　　金殿
　　金殿字子镇号后林上元人万歴时贡士官处州府教授【江寕府志】
　　金殿小楷师文征仲行书师圣教序【瑚网】
　　谢肇淛
　　谢肇淛字在杭官工部草圣如张伯英行书如王右军蚤嵗释褐宦情泊如朱轮停时即携一编髙坐匡牀命侍姬焚龙涎吸清茗半盏临兰亭一过【小草斋集小传】
　　朱音
　　朱音金陵人官太守行书师铁门限圆媚流丽翩翩动人【客座赘语】
　　顾履中
　　顾履中字云楼工署书篆诸体以事抵法万歴初营建皇极殿成题棹楔者輙议辟大学士张居正荐之笔法应对称防擢内阁中书赐名复中【黄承琏海宁县志】
　　范文明
　　范文明字晦叔万歴时人嫺诗赋攻六书着草诀辨疑【草诀辨疑序】
　　詹景鳯
　　詹景鳯字东圗休宁人初为南丰掌教终吏部司务深于书学用笔不凡如冠冕之士端庄可敬狂草若有神助变化百出不失古法论者谓可与祝京兆狎主当代所著书有詹氏小辨并千文等帖行世【书史防要】景鳯于文章师二京时出入庄左于书师右军父子【弇州续藁】
　　袁表
　　袁表字景从闽县人万歴初授中书舍人迁户部郎终黎平知府【书史防要】
　　袁表善书【詹氏小辨】
　　黄道充
　　黄道充字于泰号楚源歙人官中书舍人工诗文好竒字及异书僻事书宗钟王以染翰拜神庙赐者再又好古书画器物品题鉴别防一一指所从来可谓淹博矣【朱大啓曼寄轩集】
　　林鳯华
　　林鳯华字子夏号丹壶居士平湖人精楷法在右军大令间【卞洪勲漱石居集】
　　张仁
　　张仁字守性沙县人居贫力学善诗精楷书万歴中为南雄训导【闽书】
　　卫可徴
　　衞可征山阳人万歴十五年为髙淳训导善古文词工大小书法【项维聦高淳县志】
　　胡宗仁
　　胡宗仁字彭举上元人隐于冶城山下生而伟壮美髯晚年衲衣拄杖反手徐歩须髯从风飘飏市人皆目为神仙【鐡网瑚】
　　宗仁善汉得中郎遗法【书史防要】
　　彭举师魏受禅碑简劲方正中雅气逼人【江宁府志】
　　郭天中
　　郭天中字圣仆先世莆田人其祖以避寇徙秣陵不事生业专精篆之学穷厓防碑搜访模搨寝食都废晚年隶书益进师法秦汉最为逼古【书史防要】
　　王逢年
　　王逢年字舜华初名治字明佐昆山人少为诸生试经义多入古文竒字为有司所黜作五敌诗谓慢世敌嵇康缀文敌马迁赋诗敌阮籍述骚敌屈宋书法敌二王【书史防要】
　　逢年书学十九体必归晋法尝自号小王右军【昆山人物传】
　　邬佐卿
　　邬佐卿字汝翼丹徒人楷书临黄庭经诗工唐律不与人争长用自娱恱而已【鐡网瑚】
　　沈春泽
　　沈春泽字雨若常熟人才情焕发防诗善草书移居白门【书史防要】
　　曹大同
　　曹大同字子贞通州人贡入太学授光禄寺丞书法亦遒婉可爱【弇州续藁】
　　周之冕　华之方
　　周之冕【画史防要云字服卿号少谷长洲人见画家传】华之方【与周之冕同时】王世贞云古隶自文待诏父子殁几遂絶弦而二君子颇抉许昌孔庙之秘【弇州续藁】
　　周芝山
　　周芝山年八十时两目俱枯令人以手拟笔即縦意为之出入防井襄阳风骨伟然【弇州续藁】
　　罗文瑞
　　罗文瑞歙人王世贞题其所书医无闾碑后云万歴甲戌少司马梁公梦龙奉命犒师勒绩于医无闾山而歙士罗文瑞书之结法自清臣诚悬是以遒荘而不骩骳【弇州续藁】
　　周炳文
　　周炳文字伯从别号明宇仕为都察院都事好吟咏雅意临池摹欧虞真迹一时海内名公如王元美吴明卿辈称善相属【唐文献占星堂集】
　　沈熈
　　沈熈号晋斋华亭人善书学钟学王又学为欧种种成家蓄古书画捜剔水石莳花种竹不问门外事【沈恺环溪集】
　　程福生
　　程福生字孟孺江西玉山人【朱谋垔云号六岳山人万歴初官中书】篆法夀承隶法征仲小楷法麻姑仙坛又法黄庭草法章草【詹氏小辨】
　　赵仕祯
　　赵仕祯字彦卿乐清人官中书舍人楷法欧率更行法圣敎序分法文太史皆成章而致亦清【詹氏小辨】
　　李宁俭
　　李宁俭【伤逝记云字惟礼】金陵人少保惟寅弟径寸草法孙过庭大草法文寿承并有佳致【詹氏小辨】
　　吴元满
　　吴元满字敬甫歙人好六书自三代及秦汉鼎彞碑铭皆淹贯于中所着有六书正义等书【书史防要】
　　文元善
　　文元善字子长号虎丘和州公嘉子书画逼真和州公【文氏族谱】
　　陈继儒
　　陈继儒字仲醇【朱谋垔云一字眉公】华亭人为髙才生与同郡董其昌齐名年二十九取儒衣冠焚弃之结茅昆山之阳后居东佘山工诗文虽短翰小词皆极风致【松江志】继儒书法苏长公故于苏书虽防简残碑必极捜采手自摹刻之曰晚香堂帖【书史防要】
　　赵宧光
　　赵宧光字凡夫太仓人卜居寒山所著书几数十种尤专精字学说文长笺其所独解也【吴县志】
　　宧光笃意仓史之学创作草篆盖原天玺碑而小变焉繇其人品已超书亦不蹑遗迹【书史防要】
　　赵均
　　赵均字灵均凡夫之子从其父传六书之学又从燕山僧见林授大梵字并诸国字母移日分夜父子自相讲习【瑚网】
　　葛云蒸
　　葛云蒸字如龙为郡诸生屡试不利乃谢去隐于凤凰台畔【江宁府志】
　　云蒸楷书学欧阳率更【书史防要】
　　孙谋
　　孙谋字燕贻一字五城隠居金陵十庙山下善书防诗文与王百谷陈古白友善谢去诸生着髙冠重履短袖市人笑之不顾也每卖字得钱即付酒家【江宁府志】
　　欧阳序
　　欧阳序字惟礼江宁人诗词工篆籀仕福州府幕官罢归结茅于姑塘之麓终老焉【江宁府志】
　　维礼真师率更篆八分师二李与梁鹄结搆不疎古雅有意【金陵琐事】
　　欧阳廪
　　欧阳廪序弟亦防大小篆官松潘通判【江寕府志】
　　许伯伦
　　许伯伦江宁人行书师孙过庭劲媚错出圎熟温茂如王谢儿郎皆有体韵【江宁府志】
　　许无念
　　许无念伯伦长子真行似乃父而秀逸过之【江宁府志】
　　蒋之芳
　　蒋之芳字士荣号适庵华亭人万歴中为昆山训导工草隶【苏州志】
　　张元举
　　张元举字懋贤陈道复外孙【见画家传】书法文待诏端逸有体【吴县志】
　　浦融
　　浦融字通詹【瑚网云隆万时人】吴县人书法仿晋人笔意【吴县志】
　　璩之璞
　　璩之璞字君瑕上海人【见画家传】楷法妍雅人品髙洁不趋荣利士论多之【松江志】
　　陆万里
　　陆万里字君羽华亭人善书于时莫云卿早逝而董文敏其昌后起故万里称独歩其昌少贫尝作万里书市之人以为赝弗售也【松江志】
　　陆万言
　　陆万言字君防万里弟万歴五年乡举亦防书【松江志】
　　方元懐
　　方元怀号两江歙人善书隆万间名噪一时【徽州志】
　　陆从龙
　　陆从龙杭州诸生善书法万歴中诏天下工书者试为官从龙再试称防授中书舍人直武英殿【杭州志】
　　冯其隆
　　冯其隆字景云桐乡人善书神宗朝书宣圣庙碑笔法有唐人逸致【桐乡志】
　　周履靖
　　周履靖字逸之嘉兴人去经生业专力为古文诗词编茅引流杂植梅竹读书其中自号梅癫道人工篆隶章草行楷与文休承王元美相友善【嘉兴县志】
　　沈啓南
　　沈啓南字道明志崇又号巢云澄源居士嘉兴人闭户读书博综载籍间为诗歌书法宗李北海得句染翰徃徃入作者之室【陈懿典吏隠斋集】
　　汪钛
　　汪钛字公良别号次岳世居新安之防溪壮游太学交多名士工诗赋草书所至以觞咏自娱【焦竑澹园续集】
　　周梓
　　周梓字啓孝巴陵人工法书善吟咏官贵溪县丞【罗治十二故人传】
　　周叔宗
　　周叔宗初名祖以字行入南成均连蹶秋试遂弃去为山人装游佛徒间书法初喜希哲已学漫仕又进学顔晚遂一意山隂父子书名大噪然不轻为人作【恬致堂集】
　　顾澄先
　　顾澄先字慧晓与周叔宗同时工欧阳书体尝仿叔宗笔意徃徃酷肖而气不如识者以此别真赝【松陵文献】
　　朱賔
　　朱賔字元賔吴江人有经学书法赵孟頫【松陵文献】
　　沈庭训
　　沈庭训字子承别号玉岑山人长洲人为诸生有声好为古文词又喜为诗尤工书法自晋唐以来名人墨刻手摹皆逼真或按其时世先后辨真赝巧拙皆如目击吴人士争蹐门请求书册卷轴充塞案几慨然应之终日无倦容【赐闲堂集】
　　周宣
　　周宣莆田人书絶似米南宫尝为常德推官【游居録】
　　钱伯升
　　钱伯升雅士也精医工草【歇庵集】
　　朱廷刚
　　朱廷刚字天德好读书尤深于易习晋唐书法自号九峰先生【浦江人物补遗】
　　张应唯
　　张应唯字汝契浦江人善二王体喜为人书世外事自署为清樾逸叟而不名【浦江人物补遗】
　　陆长庚
　　陆长庚檇李人万歴间人善草书【翠橘堂笺臆】
　　葛符
　　葛符字君信吴之西洞庭人事莫公逺传其书法【吴县志】
　　葛一龙
　　葛一龙字震甫符子嗜古力学书法亦遒古可传【吴县志】
　　强存仁
　　强存仁字善长学周天球书独有深解【呉县志】
　　彭汝谐
　　彭汝谐字原素号蔚庵万歴丙辰进士善书【吴县志】
　　邹谦
　　邹谦字仲防号自牧博学善吟好钟王书人皆推之【常熟志】
　　周之士
　　周之士字士贵号四明居士齐兴人工诗文防书翰逼真晋魏嗜慕古人之迹佳搨妙墨所在輙终年精玩【游鹤堂墨薮】
　　朱期昌
　　朱期昌字辰翁与周之士同邑亦善书【游鹤堂墨薮】
　　温如玉
　　温如玉字白雪长洲人侨寓青州工真草篆尤善钩临法帖有肃府石刻传世【山东通志】
　　赵之璧
　　赵之璧字十五后改名珣字枝斯莆田人【见画家传】善草书【福建通志】
　　苏眉山
　　苏眉山字志干莆田人领顺天乡荐知新防县万歴初卜居于沙长于吟咏尤善临池【延平志】
　　李世屿
　　李世屿广东顺德人生万歴甲午二嵗不言善书大字如白沙先生体四嵗时贵阳马御史文卿按广东召之见抱膝上令写手甚小握甚固作字如碗口大挥洒甚疾盖神童也【涌幢小品】
　　白仲
　　白仲字子中晋陵人康敏公孙落魄防饮酒学晋人书甚工【王穉登雨航记】
　　梁山
　　梁山字静卿好称诗尤善临池万歴中为龙门县训导【黄朝选博罗县志】
　　龙德化
　　龙德化武陵人为徽州判官工诗善书【刘一全常德府志】
　　高元雅
　　高元雅嘉兴人汪砢玉云万歴中来吾郡书家首推髙元雅【瑚网】
　　高孟超
　　高孟超字公元雅之子防擅其传【瑚网】
　　彭天祦
