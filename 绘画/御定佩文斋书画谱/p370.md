<!-- { "loadSidebar": true } -->
　　厯代名人画跋四
　　宋赵伯驹兰亭图
　　宋赵伯驹江山图
　　宋赵伯驹刘宠一钱图
　　宋赵伯驹大禹治水图
　　宋赵伯驹画船子和尚卷
　　宋赵伯驹仙山楼阁圗
　　宋赵伯骕桃源图
　　宋杨补之墨梅
　　宋杨补之画秋兰
　　宋杨补之墨梅卷
　　宋杨补之梅
　　宋司马端衡画传灯圗
　　宋马和之觅句图
　　宋马和之清谿防易图
　　宋马和之鹑奔图
　　宋马和之定中图
　　宋马和之鸡鸣风雨图
　　宋李唐摹邢和璞悟房次律图
　　宋李唐伯夷叔齐采薇图
　　宋李唐虎谿三笑图
　　宋李唐长江雨霁卷
　　宋李唐关山雪霁图
　　宋苏汉臣子卿持节图
　　宋江参画山水
　　宋江参山水图
　　宋江参百牛图
　　宋江参江山长图
　　宋江参画卷
　　宋江参霅川秋意
　　宋江参霅川雪景
　　宋阎次平画
　　宋刘松年便桥图
　　宋刘松年三生图
　　宋刘松年画卢仝烹荼图
　　宋刘松年大厯十才子图
　　宋刘松年丝纶图
　　宋刘松年长乐清吹图
　　宋李嵩观潮圗
　　宋李嵩尧民击壤圗
　　宋李嵩西湖图
　　宋汤正仲墨梅
　　宋马逺三敎图
　　宋马逺画潇湘八景
　　宋马逺画水卷
　　宋马逺柳塘聚禽图
　　宋马逺画卷
　　宋马逺山月弹琴图
　　宋马逺鹤荒山水图
　　宋马麟蛱蝶图
　　宋马麟髙山流水图
　　宋夏珪长江万里图
　　宋夏珪山水卷
　　宋夏珪钱塘观潮图
　　宋夏珪画卷
　　宋梁楷羲之观鵞图
　　宋梁楷叅禅图
　　宋梁楷说劒图
　　宋赵弁雪图
　　宋陈容画二龙
　　宋陈容画龙
　　宋赵孟坚水墨防钩水仙长卷
　　宋赵孟坚画兰蕙
　　宋赵孟坚墨兰
　　宋赵孟坚水仙兰石图
　　宋赵孟坚画水仙
　　宋郑思肖竹卷
　　宋龚开画孟浩然诗意图
　　宋龚开中山出游图
　　宋龚开髙马小儿图
　　宋牛戬介葛卢图
　　宋释巨然画山水
　　宋释巨然画卷
　　宋释巨然山寺图
　　宋释居宁草虫图
　　宋释惠崇九鹿图
　　宋释惠崇江南春意
　　宋释仲仁山水横卷
　　宋释仲仁鉴湖图
　　宋释仲仁画湘山树石
　　宋释仲仁橘洲图
　　宋释仲仁画湖山平逺
　　宋释仲仁墨梅山水图
　　宋释智融牛轴
　　宋释智融散圣画轴
　　宋释梵隆画十六罗汉
　　宋释梵隆画
　　宋释梵隆六髙僧像
　　宋释灋常画花果翎毛
　　宋释温日观蒲萄
　　宋艳艳着色春山图
　　金王庭筠嵗寒三友图
　　金李山风雪松杉图
　　钦定四库全书
　　御定佩文斋书画谱卷八十四
　　歴代名人画防四
　　宋赵伯驹兰亭圗
　　右兰亭圗赵千里作永和禊集四十有二人其不见于史传者世或莫知其姓名千载之下乃有能摹写其仪刑风度以补史氏之阙者非直可资一时之清玩而已李伯时有觞咏圗好事者已为刻石以传此圗纤丽微密虽有善工亦未易刻尤可贵也【黄文献公集】
　　宋赵伯驹江山圗
　　洪武八年孟秋将旣入装背所背者以圗来进见题名曰赵千里江山圗于是舒卷着意于方幅之间用神微防于笔锋岩岚穹窿幽壑之际见赵千里之意趣深有秀焉若观斯之圗比诚游山者不过减筋骨之劳耳若言景趣岂下上于眞山者邪其中动藏情状非止一端如山髙则有重岚叠嶂以水则有湍流蟠溪树生偃蹇
　　若出水之苍龙遥岑隐见如拥螺髻于天边近峰峻拔露掩僧寺之楼台碧岩万仞临急水以飞云架木昂霄为栈道以通人致有车载驴防人肩舟櫂又目樵者负薪牧者逐牛士行策杖老幼相将观斯画景则有前合后仰动静盘桓盖为旣秋之景兼肃气带红叶黄花壮千里之羙景其为画师者若千里安得而易邪【明太祖御制文集】
　　宋赵伯驹刘宠一钱圗
　　周公曰平易近民民必亲之刘宠之受一钱其平易之政可以想见若时苗留犊则清而激矣然今仕者宁有留犊之心虽一钱不受可也吏部郎中东河刘君博之出为河南参政以所藏赵千里此圗相示博之向慕前贤其为政必知所愼矣【匏翁家藏集】
　　宋赵伯驹大禹治水圗
　　秋日马用昭参军出赵千里写大禹治水圗见示命题百谷画家董狐以为得周文矩笔非千里所能办而吾弟敬羙自陜归尝纵观砥柱辨其治龙门三峡时事余不善鉴画又不获砥柱之观唯有叹赏惊絶而已吾家夷甫论人物以经阿平品目则不复措意今有两阿平在予复何言【弇州续藁】
　　跋后复从马君索阅一过其人物古雅之甚眞有非赵千里所能办者千里秀丽而小緜弱去此尚在寻丈外此北宋以前人作但不必周文矩耳【同上】
　　宋赵伯驹画船子和尚卷
　　船子和尚得南泉游戏三昧者此圗不甚精而稍具言外意后先题赞者毋虑数十人皆名僧而语不了了余乃为作一转曰千里墨迹奕奕若新和尚自茶毘后顿絶影响然究竟不知谁在谁无也【弇州山人藁】
　　宋赵伯驹仙山楼阁圗
　　仙山楼阁固翠水芙蓉境也是圗红峰碧峦瑶台琼岛琪树金花眞人飘渺霞际觉精神清润使人望而知其详焉非赵千里其谁髣髴欤辛亥汪砢玉题【瑚网】
　　宋赵伯骕桃源圗
　　宋赵伯骕桃源圗后有髙宗书渊眀诗文眞迹上上按伯骕乃伯驹之兄髙宗时尝奉诏写天庆观样命吴中依样造之今妙观是也其画世多不见此圗旧藏宜兴吴氏尝请仇实父摹之与眞无异其家酬以五十金由是人间遂多传夲然精工不逮仇作矣【严氏书画记】
　　宋杨补之墨梅
　　予少时有落梅诗为李定舒亶辈笺注几陷罪罟后见梅花辄怕见画梅花亦怕然不能不为补之作跋小儿观傩又爱又怕予于梅花亦然【后邨集】
　　墨戏之作盖士大夫词翰之余适一时之兴趣与夫评画之流大有寥廓梅与竹自石室先生花光大士发扬妙用时所崇尚者众逃禅老人变黒为白自成一家后人虽云祖述巧以形似流连忘返渐近评画写生务求逼眞尝观陈简斋墨梅诗云意足不求顔色似前身相马九方臯此眞知画者也歴百年后唯彞斋先生有题已作云逃禅一派流入浙西唯赵子固继而嗣之又题云试欲自由又愆法度及守绳规龌龊无取武林唐明逺持子固梅求聮子固题识诗中备详家数信乎古人之作命意岂茍然哉吾乡达竹庄人得逃禅鼎中一脔咀之嚼之餍之饫之深有所得写竹外一枝索拙作继和余自弱岁游于砚池嗜好成癖至老无倦年入从心极力不能追古人骥尾之万一自笑东邻之效颦久矣庄子曰朝菌不知晦朔蟪蛄不知春秋岂可执寒氷而语夏虫者哉后之览者得无诮焉至正八年冬十月梅花道人吴鎭仲圭【铁网瑚】
　　宋杨补之画秋兰
　　乡人徐丙字汉章博于学而赡于文示予杨旡咎手画香草题曰秋兰后有兵部侍郎章茂献国子博士汤君寳跋语其说特未定也予老而学圃问诸园丁则曰春兰夏芷秋蕙冬荪叶茎花色徃往多寡不同予异其说徧以古书考之屈原离骚经纫秋兰以为佩张衡东京赋秋兰被涯又思赋幽兰可喻潘尼赠河阳诗流声秋兰之类言兰以秋而花也屈原九歌春兰秋菊陆机庭中奇树诗劝友兰时往注春时也梁元帝诗春兰本无絶唐太宗诗春晖开紫苑淑气媚兰汤之类此言兰以春而花也宋玉招魂光风转蕙汜崇兰抱朴子春蕙秋兰陆机悲歌行春芳伤客心蕙草饶淑景是蕙亦可言春矣本草圗经蕙七月中旬开花至香是蕙亦可言秋矣故骚经曰兰蕊变而不芳荃蕙化而为茅盖合四者而言之湘君歌亦云薜荔柏兮蕙绸荃桡兮兰旌湘夫人则并言荪壁兰橑蕙穆芷葺司马相如长门赋抟芬若以为枕席荃兰而茝香乃知四时香草同出异名叶常青而花随时自屈宋至汉唐皆于兰蕙互言春秋岂特邵伯温见闻録证黄氏之误而已然则园丁之说未为无据所言礼失求之野欤嘉泰壬戌下元节平园老叟周必大书【平园集】
　　宋扬补之墨梅卷
　　靳陈氏多法书名画此补之墨梅卷其一也坚逺来京携以自随不蹔舍岂以此花奇絶傲兀有类于已邪霜雪贸贸中一展玩俨然孤标雅韵之相对也屈原作橘颂坚逺试为此兄一援笔焉比他人当亲切有味幸勿让成化丁酉腊中二十四日题于岁寒堂吴郡李应桢识【寓意编】
　　宋杨补之梅
　　予乡先辈杨君补之世家清江所居萧洲有梅树大如数间屋苍皮藓斑繁花如簇补之日临画之大得其趣间以进之徽庙徽庙戏曰村梅因自署奉勅村梅更作疎枝冷叶清意逼人而徽庙不及见矣南渡后宫中以其梅张之壁间有蜂蝶集其上惊怪求补之而已物故不可得矣其平生耿介不慕荣利故不俯仰时好不得而知也侍郎王君得此绍兴中作正其奉勅村梅已居晚年得意之笔重可寳也【春雨集】
　　宋司马端衡画传灯圗
　　司马六十五丈抱负才气絶人逺甚方少壮时以党家不获施用于时欲有以寓其胸中浩浩者遂留意于画落笔髙妙有顾陆遗风某尝以通家之旧亲闻其论画衮衮终日如孙吴谈兵临济赵州说禅何其妙也每恨是时不能记録一二以遗后之好事者今获观传灯圗怳如接言论风防时稽首太息不能自己开禧丁卯歳十月丁未山隂陆游谨题【渭南集】
　　宋马和之觅句圗
　　夜防漏尽冻鹤先睡苍头奴屈两髐煨残火此翁方假寐冥捜前有缺唇瓦缾贮梅花一枝岂非极天下苦硬之人然后能道极天下秀杰之句邪使销金帐中浅斟低唱人见此必发一笑【后邨集】
　　宋马和之清谿防易圗
　　右马和之画相传为清谿防易圗盖写唐人髙骈诗意按荆州记临淮有清谿山山东有泉泉侧有道士舍所谓清谿道士也此圗一羽人趺坐榻中一人褰裳回顾若有所指陈二从者却立一执卷一捧古鼎二鹤一飞一止初无所谓洞门碧窗滴露研硃之状疑自写他事而后人目为清谿耳若其笔法之妙则非和之不能和之绍兴间人画师吴道好用掣笔所画多经书故事思陵尤爱其画每书毛诗虚其后令和之为圗此或其遗简不可知也【甫田集】
　　宋马和之鹑奔圗
　　马侍郎写衞风鹑奔章不写宣姜妷事但写鹑雀奔疆树石动合程法览之冲然由其胸中自有风雅也【瑚网】
　　宋马和之定中圗
　　登丘相度得文公营徙之状子来趋事得国人恱复之象其苍莽攸郁则树之榛栗椅桐梓漆也定宿在中于以作室可想见矣此眞千古句圗乐卿【瑚网】
　　宋马和之鸡鸣风雨圗
　　马和之毛诗圗余见鹤鸣伐檀等篇此景色似为风雨鸡鸣而设苏躭句或南邨翁别有为而后来诸公不复置辨然杜陵诗亦堪入画世间事将错就错者多矣但观笔法以自畅恱可也【恬致堂集】
　　宋李唐摹邢和璞悟房次律圗
