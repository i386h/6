<!-- { "loadSidebar": true } -->
　　绛帖前后各十卷相传驸马潘正夫以阁増损翻刊间摹淳化被防歳月于卷末然不见跋尾无自稽考编次多有不同阁以汉章帝书爲首列仓颉夏禹书于第五绛则仓颉夏禹书爲初卷寘歴代帝王书于后帖之二卷阁緫二王帖爲五卷绛则前后帖皆有之衍而爲十且以第二卷张芝王洽书析爲第二第五卷以第三卷庾元亮卞壸书析爲第三第四卷古帝王帖则删汉章帝晋宣帝明康哀简文帝梁髙帝简文名臣帖则削司马攸王劭王廞梁萧子云僧智永唐李邕等数帖却増入王蒙羊谘书后帖一卷全刊入本朝太宗宸翰二卷末冬晚书院偶成一章则当以吴越忠懿王书作标目犹前段髙宗皇帝书之类何由于諡号下花押如此是自称于生前九卷増入张旭千文四十五字藏眞草书乃素书跋顚旭语后云顚草之趣贵在雄逸藏眞乃云其辞又非专爲此卷千文但绛初入石定爲直行冈之与鼎　爲横碑十卷増入顔鲁公王廙髙闲李建中书或谓他所刊之帖皆以横石而绛独立石印搨之际上下字迹相聮旣裁爲经册手轴则何所考竟且匠者摹搨必通爲一碑无縁逐截横搨何由相缀又谓纱纸纹可辨要当自有眼目嘉定间李全在山东印搨绛帖以遗要人又有自塲贸易以来者殆古刻不存再翻新本谓即冈帖僞爲非也冈之梅斑麤率况其笔意予所见绛帖陆续几十觉藏眞草书笔势皆有截断处良由元系横书绛刻入石迁就移作直行冈以绛爲祖不敢有毫发异乃独此帖易直爲横鼎帖绍兴续刊者也亦舍绛而取法于冈是横刊之爲当矣至于以横碑剪爲直行装褙是又僞之拙者此以冈帖或鼎帖凑成其文自不甚顺但今之辨帖者执此以别眞赝【石刻铺叙】
　　北本
　　右二十卷亲戚刘用甫处有之墨色与古本相近而第九卷大令书只同新本未知何处所刻【法帖谱系】
　　又一本
　　董良史家所藏本第九卷大令书字画亦误独面字有右边转笔异于他本且不与旧本同也【法帖谱系】
　　绛帖残本
　　绛帖十二卷第一卷孔子仓颉秦汉魏人书第二卷晋南朝唐宋帝王书第三第四卷晋人书第五第六卷右军书第七第八献之书第九卷南朝隋唐人书第十卷晋何氏衞夫人及隋唐僧人书第十一十二卷宋名贤书此刻歳久不完崇庆初髙汝砺爲节度使又补完之増入顔鲁公诸帖且题于后今又不完存者五十七幅碑入晋王府不易得矣元编修陈绎曽云骨法淸劲足正王着肉胜之失然駮马露骨又未免羸痩之病盖淳化之子今之学者不见古帖得此亦可宝矣惜不完也王佐记【格古要论　按绛帖本二十卷今止存十二卷乃金源南渡后不完残本】
　　武冈旧本
　　右二十卷不知刻于何时碑段稍长而日月光天德等字号问于行中字画亦淸劲可而第一卷衞夫人宋儋无枯笔第九卷大令帖诸字皆误信乎出于新绛也【法帖谱系】
　　后帖之九卷张旭书其藏眞顚草数十字则横镌于石笔势淸劲蜿蜒立意本奇于绛之直行【石刻铺叙】
　　武冈新帖
　　右二十卷帖即旧石也中厄于庸谬之人厌其字画淸痩颇修治遂失本眞其最可鄙笑者又第二卷钟繇帖内再世荣名今名字已修作谷字矣且拓匠不工凡损剥处凿痕宛然呈露而字画糢糊略不可辨帖之谬者莫甚于此【法帖谱系】
　　曹士冕曰武冈军重摹绛帖二十卷殊失眞且石不坚易失精神后有武臣守郡嫌其字不精采令匠者即旧画再刻谓之洗碑遂愈不可观其释文尤舛谬然武冈纸类北纸今东南所见绛帖多武冈初本耳验其残阙处自可见【王氏法书苑】
　　彭州本
　　曹士冕曰彭州帖亦刻歴代法帖十卷不甚精采纸色类北纸人多以爲北帖【王氏法书苑】
　　掘地得之字画淸劲颇类旧武冈而差优予家有之【法帖谱系】
　　乌鎭本
　　旧传湖州乌鎭张氏以绛阁二帖锓木家塾或遇良工摹拓亦有可观后闻板归新市人家每连纸一幅可打一段予在三山见一本于周氏后数卷板内时有直裂纹比到霅上获一本于向氏叔壑之裔偶缺两卷且以元祐间所拓戏鱼帖足之此刻字画差肥而极有笔意颇胜诸帖惜其间错误数字爲恨耳赵宰叔愚曰丙戌歳在宗庠有以法帖板质于斋舍旅人者偶不记爲何人疑是此板亦未可知【法帖谱系】
　　曹士冕曰详见淳化帖条下此乃板本非石也长沙折府所藏二十卷摹刻颇精疑是此本第九卷复面帖字误而鵞羣帖止是微损字画尚完此稍异于新绛【王氏法书苑】
　　福淸本
　　福州福淸县民家有旧本板刻绛阁急就章鴈塔题名四帖其刻稍精卖碑家得之往往驾名官帖以惑人但彼中匠者不善用蜡每每有砑光痕可以证验【法帖谱系】
　　资州本
　　资州以新绛前十卷刻石予家多有之前有目録元刻麻石上续拓者不逮旧所得本遒劲矣【法帖谱系】
　　不知处本
　　豫章士友董良史家有法帖拓本数卷与淳化帖规模相似而笔意差弱似不逮所见诸本且不知所出姑识于此以俟识者【法帖谱系】
　　木本前十卷
　　甲秀陈氏藏此墨本不知所出【法帖谱系】
　　又木本前十卷
　　右一帖顷获于都下不知所出稍不逮甲秀所藏虽皆出于新绛然亦自是一种【法帖谱系】
　　蔡州帖
　　蔡州临摹绛帖上十卷刻石出于临江潭帖之上【王氏法书苑】
　　曹士冕曰上蔡临摸绛帖上十卷虽比旧绛帖少下十卷而迥出临江长沙之上予尝见于长沙两府刘轙家【同上】
　　汝帖
　　顷在洛中闻汝州新镌诸帖谓之汝刻其名已弗典矣意谓其彚择必佳及见之乃大不然杂取法帖续帖中所有者时载之又珉玉间簉不能辨也此犹亡害至其集古帖及碑字中萃为僞帖幷以一帖省其文别爲帖语及强名者甚多稍识书者便可别之如以逸少帖春秋辄为患不得北军问逺近淸和等语乃摘取北军逺近春秋等字集爲一帖强爲王衍书以续帖中诸县故佳字强名爲王桢之书取汝州东汉州辅碑中数字强名爲蔡中郎书取衞州魏孝文吊比干文中数行强名爲崔浩书如北齐碑便目爲温子升后魏碑便目爲沈法防如此者甚多且如吊比干文魏孝文作而崔浩之死在太武时乃目爲浩书其不稽古如此至若张华帖内杂以宝章集中王慈字薛稷帖中杂以法帖内子敬字皆集成之字意全不相属取王筠帖中和南淸豫一帖【疑有阙文】如是者不可具载幸世尚多古帖极有未传者自可刻其全篇何必区区作僞以误后学但贻识者嗤笑耳汝州旣以石十余刻之而越州复传其譌又刻之二州之石殊可吊也信知识眞者少何足怪云【东观余论】
　　汝帖十二卷第一卷三代金石文八种第二卷秦汉三国人书十五种第三卷晋南朝帝王书第四卷魏晋九人书第五卷晋人王郗桓三氏书第六卷二王书幷洛神赋第七卷南朝十人书第八卷晋胡北朝十二人书第九卷唐三朝帝后书第十卷唐欧虞禇薛书十一卷唐李顔韩贺柳李六臣书十二卷韩愈及五代诸国七人书其石不佳诸帖中最低者也【格古要论】
　　淳化阁帖出而其子裔最良者爲大观爲潭绛戏鱼堂修内司而其最下者爲汝盖王寀辅道守汝州因徧捜诸碑帖篆分隶草而节取之自皇颉夏禹以至钱忠懿郭忠恕得十二卷其所留淳化亦不过十之一二自以爲甚博而惎精而不知其所得者多虎贲重儓之类耳且自以险急偏倾之势发之石理麤而刻工拙第其刻在汝今尚可搨耳【弇州山人藁】
　　说者谓宋南渡以前帖有六本其后摸刻以传者益多而绛潭泉汝四帖在焉然泉汝不及绛潭今潭帖已燬而泉帖取归秘府不易得矣【格古要论】
　　鼎帖
　　武陵郡斋板本较诸帖増益最多博而不精殊无足取【法帖谱系】
　　武陵帖二十二卷绍兴十一年辛酉十月郡守张斛集秘阁法帖合潭绛临江沙海诸帖参校有无补其遗阙以成此书后列郡官名衔【石刻铺叙】
　　王伯谷所藏宋搨绛帖疑爲澧州帖观其每数十行辄有武陵二字又疑爲鼎帖繙阅第一卷以宋太宗爲弁跋曰太宗皇帝御笔在绛州摹为诸帖之首后款名曰鼎州提举曰沅辰判事常武爲鼎州而武陵其附城邑也乃定爲鼎帖特以绛州二字所误而世人只知有绛帖遂误爲绛州帖耳【容台集】
　　星凤楼帖
　　星凤楼帖刻于南康军虽以众刻重摸而精善不茍并无今人书【王氏法书苑】
　　曹士冕摸刻工致有余淸而不秾亚于太淸楼续帖也【翰林要诀】
　　玉麟堂帖
　　汴人吴琚居父摸刻秾而不淸多杂米家笔仗【翰林要诀】
　　宝晋斋帖
　　宋曹之格摸刻星凤之子在诸帖中爲最下今佳帖难得学者赖此得见晋唐彷佛耳【翰林要诀】
　　宣德九年佐録囚至无爲州学见此碑散亡不完命诸生拓其存者六七碑字多米芾元章所书米友仁题其后云羲之七帖先臣芾中年所临此字有云烟卷舒翔动之气非善双钩者所能得其精妙刻石者不能形容其一二也绍兴六年丙辰十二月初七日臣友仁审定凡卷首宝晋斋法帖卷第几俱篆字末有右曹氏家藏眞迹识以大圗书【格古要论】
　　羣玉堂帖
　　羣玉堂帖十卷本平章韩侂胄自镌其家藏墨迹阅古堂帖是也首卷全刊南渡以后帝后御书二卷则晋隋名贤帖三则唐名贤帖四则怀素千文五六曁九卷悉本朝名贤帖七卷全刊山谷书八卷全刊米元章书末卷则蔡忠惠石曼卿帖开禧末韩以罪籍嘉定改元被旨儗入秘省乃改今名【石刻铺叙】
　　星凤楼帖宋尚书赵彦约刻于南康陈绎曽云是帖南宋曹士冕摸刻亚于太淸楼续帖此外有利州帖宋庆元中刘次庄以戏鱼堂帖幷释文重刻石于益昌其释文字画较临江帖稍大又蔡州帖临摹绛帖上下卷刻石出于临江潭帖之上彭州帖亦刻歴代法帖十卷不甚精采纸类北纸东库本世传潘氏子析居法帖石本分爲二其后绛州公库乃得其上十卷绛州重刻下十卷足之一部名东库本其家复重刻上十卷亦足一部于是绛州有公私二本若赐书堂帖宋宣献公绶刻于山阳有古钟鼎识文絶妙但二王帖未精石已不存后有重摸本宝晋斋帖宋曹之格摸刻在诸帖中最下爲星凤之子玉麟堂帖汴人吴琚居父摸刻羣玉堂帖韩侂胄刻所载前代遗迹最多后亦有宋人书至今有潘氏淳化阁帖乃潘九亮自摸入石顾氏淳化阁帖乃顾仲义借潘氏所藏宋本摹勒上石复刻淳化法帖释文考异最爲详确【按潘顾二本皆以贾似道家所藏重摹而潘本痩顾本肥】余刻玉馆兰亭柳公权兰亭十七帖兰馨烟条等帖潘氏亦镌宋本兰亭后有赵文敏公十八跋欲考阁帖者不可不知其支派也【瑚网】
　　御定佩文斋书画谱卷八十九
<子部,艺术类,书画之属,御定佩文斋书画谱>
　　钦定四库全书
　　御定佩文斋书画谱目録
　　第九十卷
　　画辨证
　　武梁祠堂画像
　　毛诗北风图
　　曹弗兴兵符图
　　醉僧图
　　醉道士图
　　卫协画
　　梁元帝职贡图
　　盘线图
　　三天女
　　文防图
　　道徳经出相
　　种图
　　王维画
　　山居图
　　呉道子画
　　呉道子摹顾恺之画
　　呉生画驴
　　罗棱伽过海罗汉图
　　呉淮画龙
　　张萱画
　　朋甲图
　　留图
　　陆羽茶图
　　唐画龙
　　唐人画马画牛
　　唐人捕鱼图
　　牧牛图
　　晋贤图
　　武宗仙乐图
