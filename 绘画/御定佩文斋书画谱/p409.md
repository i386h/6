<!-- { "loadSidebar": true } -->
　　所蓄多有非真然招聚既多时有佳迹如献之吴兴二牋足为名法孝武亦纂集佳书都鄙士人多有献奉真伪混杂臣谢病东臯游玩山水守拙乐静求志林壑造次之遇遂纡雅顾预陟泛之游参文咏之末其诸佳法恣意披览愚好既深稍有微解及臣遭遇曲沾恩诱渐渍猷朝夕谘训题勒美恶指示媸妍防画之情昭若发蒙于时圣虑未存草体凡诸敎令必应真正小不在意则伪谩难识事事留神则难为心力及飞龙之始方事经略未遑研习及三年之初始玩宝迹既科简旧秘再诏寻求景和时所散失及乞左右嬖幸者皆原往罪兼赐其直或有顽愚不敢献书遂失五卷多是戏学陛下爰凝睿思淹留草法拟效渐妍赏析弥妙旬日之间转求精秘字之美恶书之眞伪剖判体趣穷微入神机息务闲徔容研玩乃使使三吴荆湘诸境穷幽测远鸠集散逸及羣臣所上数月之间竒迹云萃诏臣与前将军巢尚之司徒参军事徐希秀淮南太守孙奉伯科简二王书评其品题除猥録美供御赏玩遂得游目瓌翰展好宝法锦质绣章烂然毕覩大凡秘藏所録钟繇纸书六百九十七字张芝缣素及纸书四千八百廿五字年代既乆多是简帖张昶缣素及纸书四千七十字毛八分缣素书四千五百八十八字索靖纸书五千七百五十五字钟防书五纸四百六十五字是髙祖平秦川所获以赐永嘉公主俄为第中所盗流播始兴及泰始开运地无遯宝诏厐沈捜索遂乃得之又有范仰【一作师】恒献上张芝缣素书三百九十八字希世之宝潜采累纪隐迹于二王耀美于盛辰别加缮饰在新装二王书所録之外繇是搨书悉用薄纸厚薄不均辄好绉起范晔装治卷帖小胜犹谓不精孝武使徐爰治护随纸长短参差不同具以数十纸为卷披视不便不易劳茹善恶正草不相分别今所治缮悉改其孝武撰子敬学书戏习十卷为帙传云戏学而不题或眞行章草杂在一纸或重作数字或学前辈名人能书者或有聊尔戏书既不留意亦殊猥劣徒闻则録曽不披简卷小者数纸大者数十巨细差悬不相匹类是以更裁减以二丈为度亦取小王书古诗赋讃论或草或正言无次第者入戏学部其有恶者悉皆删去卷既调均书又精好羲之所书紫纸多是少年临川时迹既不足观亦无取焉今搨书皆用大厚纸泯若一体同度翦截皆齐又补接败字体势不失墨色更明凡书虽同在一卷要有优劣今此一卷之中以好者在首下者次之中者最后所以然者人之看书必锐于开卷懈怠于将半既而略进次遇中品赏恱留连不觉终卷又旧书目帙无次第诸帙中各有第一至于第十脱落散乱卷帙殊等今各题其卷帙所在与目相应虽相渉入终无杂谬又旧以封书纸次相随草正混糅善恶一贯今各随其品不徔本封条目纸行凡最字数皆使分明一毫靡遗二王缣素书瑚轴二帙二十四卷纸书金轴二帙二十四卷又纸书玳瑁轴五帙五十卷皆五帙金题玉织成带又有书扇二帙二卷又纸书飞白章草二帙十五卷并旃檀轴又纸书戏学一帙十二卷玳瑁轴此皆书之冠冕也自此以下别有三品书凡五十二帙五百二十卷悉旃檀轴又羊欣缣素及纸书亦选取其妙者为十八帙一百八十卷皆漆轴而已二王新入书各装为六帙六十卷别充备预又其中入品之余各有条贯足以声华四防价倾五都天府之名珍盛代之伟宝臣见卫恒古来能书人録一卷时有不通今随事改正并写诸杂势一卷今新装二王镇书定目各六卷又羊欣书目六卷钟张等书目一卷文字之部备矣【南史虞龢传】
　　晋右军王羲之书目【正书行书】褚遂良撰
　　正书都五卷【共四十帖】
　　第一乐毅论【四十四行书付官奴】
　　第二黄庭经【六十行与山隂道士】
　　第三东方朔賛【书与王循】
　　第四周公东征【十一行】年月日朔小字【十四行自誓文】尚想黄绮【七行】墓田丙舍【五行】
　　第五羲之死罪前因李叔夷【四行】琅邪临沂【三行】羲之顿首顿首一日相省【四行】行三一之法【四行】尚书宣示孙权所求【八行】臣言琅邪新庙【四行】晋侯侈【六行】
　　草书都五十八卷
　　第一永和九年【二十八行兰亭序】纒利害【二十二行】
　　第二爰有猗人【九行】庾新妇【五行】九月二十三日羲之八日书【八行】十一月七日羲之报知少麛【五行】十二月六日羲之报一昨因暨主簿书【六行】臣羲之言伏惟皇太后【七行】臣羲之言严寒不审【四行】臣羲之言伏惟陛下【五行】雨凉佳得书【五行】问庶子哀摧【四行】
　　第三
　　第四七月二十五日羲之顿首期晚生不有【六行】五月二十四日羲之顿首二旬哀悼行羲之报曹妹【五行】羲之顿首违逺亡嫂积年【八行】昨殊不散【三行】殷中军奄忽哭之【三行】
　　第五羲之死罪亡兄灵柩【六行】五月七日羲之顿首顿首昨便斩草亡嫂尚停此【十行】期小女四嵗暴疾不救【五行】秋中诸感切怀【五行】
　　第六羲之白不审尊体比复何如【五行】得示慰吾频以服散【三行】二十三日发至长安【八行】羲之死罪不审何定尚扶持【四行】适逺告承如常【五行】
　　第七羲之顿首舅夭殁【四行】羲之顿首奄承遘难【五行】羲之顿首君眼目【五行】六月十五日羲之顿首【四行】皇帝【五行】月半増感伤奈何【四行】
　　第八谢新妇春日感伤【七行】羲之死罪无亦永往【七行】谢范新妇得富春还疏【十行】向书至也湏君至射堂【四行】
　　第九五月二十七日州民王羲之死罪比夏交【十一行】羲之死罪荀葛各一国佐命之宗【十七行】君须复以何散怀【七行】
　　第十七月十三日告离得兄弟【五行】延期官奴小女【七行】不图祸痛乃将至此【二行】日月如驰防弃背【五行】行近遣书想即至【二行】比书慰也汝不可【六行】
　　第十一羲之顿首快雪时晴【六行】未复知问晴快即转胜【七行】去血有损不堪耿【三行】月行复半痛伤兼摧【三行】
　　第十二六月十七日告循纪【四行】栁匏比问贼【五行】足下犹未佳【四行】羲之顿首卿佳不家中犹尔【八行】
　　第十三遍热既一且盛农【五行】知龄家祖可悲慰【九行】山下多日不复意问【十行】晚复热想足下【八行】
　　第十四都下二十六日书云中郎【五行】近絶不得新妇诸叔问【十行】九月十七日羲之报且行因孔侍中【八行】旣逼近羸劣【六行】
　　第十五想大小悉佳【十行】谢新妇贤从弟【八行】隔日不知问二旬哀伤【七行】
　　第十六省书知定疑来【二十六行】痛惜敬和寝息在心【九行】羣从雕落将尽【十行】
　　第十七报恒何如【七行有一帖云羲之报恒】二月二日汝归母【何如】虽问和笃疾【二行十】比粗平安
　　第十八二十二日羲之报近得书【五行】毒热疟斵未甚耿耿【五行】足下可不吾眼少劣【四行】再昔来热如小有觉【十行】
　　第十九官奴小女【十行】一月二十五日【四行】大热得吿【五行】汝中冷褚侯遂至薨【二行】
　　第二十过此燥鹪肉【四行】去龙牙复下【七行】向欲力视汝【五行】姉告慰驰情【五行】晩来复何如【三行】兄安厝情事长毕【五行】
　　第二十一九日羲之顿首明二旬増感【七行】十月十五日羲之顿首月半哀伤【八行】得示知羲之报【五行】
　　第二十二安西复问【二十六行】忽然夏中【九行】
　　第二十三得阿遮书【七行】二十五日告期【六行】二十日告姜【三行】知庆等【三行】二十七日吿姜氏母子【五行】得书知卿【四行】
　　第二十四初月一日羲之报忽然改年【六行】卿各何以先羸【四行】此上下不可耳出外【六行】六日告姜复雨始晴【五行】书未去得疏为慰【五行】
　　第二十五行复二旬伤悼情深【五行】羲之死罪难信非牋【五行】九月二十五日羲之顿首便渉冬【六行】夫人遂善平康也【三行】羲之顿首节至逺感【五行】过一旬寻念伤悼【四行】五月九日羲之顿首顿首虽未叙【五行】
　　第二十六敬祖足下如常慰之【五行】羲之顿首顿首从兄虽笃疾【五行】转热想足下耳【七行】王逸少顿首晩佳也【七行】
　　第二十七八月十七日羲之报【五行】三十日告姜【九行】二十二日告姜【五行】三十日羲之顿首报【五行】信还之夜下【七行】
　　第二十八曹丁妹【七行】未审大周防【七行】劫事当速【五行】第二十九二十九日告仲宗【五行】十四日告刘氏女【六行】人理之故【四行】十一月二十六日已摧退【二行】月行复旬感伤【七行】有哀惨【七行】送此鲤鱼【二行】诸妇小儿辈【三行】
　　第三十羲之爱报【七行】复想防安和【九行】得书知汝问【九行】第三十一十一月十三日羲之顿首【六行】三月十九日羲之顿首末春哀痛羲之自想上下悉佳【五行】八月十五日具疏羲之再拜【六行】
　　第三十二羲之顿首月半感慕抽切【五行】改月感慕抽痛当奈何【六行】昨欢宴可谓意【五行】向得信知足下疟【五行】
　　第三十三张博士定何日去【四行】八月二十六日吿仲宗【十行】雨无复解足下可耳【五行】六月羲之报至节哀感【四行】初月一日告姜忽此年【四行】
　　第三十四极有眷意【四行】九月十八日羲之报近问【七行】司州葬送【六行】
　　第三十五十四日吿期明月半【十三行】十三日羲之报月向半【四行】承上下不和反侧【六行】过一旬哀痛兼至【八行】昨慕遣信值足下以行【七行】诸哀毒兼至终日切心【七行】乃复送麞劳汝
　　第三十六
　　第三十七得示慰之吾迎不快【五行】九月二十五日羲之报祸出不图【六行】隂寒足下各可不【八行】五月二日告胡母甥幸【六行】夏中节除感逺兼伤【四行】
　　第三十八四月五日羲之报【五行】七日告期痛念度【十行】妹转佳庆不乃啼不【三行】知静婢犹未佳悬心【二行】治墓下皆以集也【三行】
　　第三十九三月十三日羲之顿首顿首过二旬哀悼【六行】羲之顿首顿首想冬盛念一旦感叹并哀穷【十行】十一月十八日羲之顿首顿首冬月感叹兼伤【六行】
　　第四十十月二十二日羲之顿首顿首贤从陨逝【四行】想家悉佳【九行】吾未得便得效【四行】吏转辄与寛休【六行】
　　第四十一二月州民王羲之死罪【六行】向书至也得示承尊夫人转平和【七行】五月十日羲之报夏中感逺【六行】时见贤子君家平【三行】前郡内及兄子家比有【五行】
　　第四十二四月二日羲之顿首初月感怀【七行】得示慰之足下克致【六行】羲之白服见仲熊【七行】知汝故尔欲食【三行】
　　第四十三纸一千【五行】僧逺遂佳也【三行】脯五夹【七行】羲之死罪不当有枉
　　第四十四不知逺妹定何当至【八行】从兄弟一旦哀穷【四行】昨遣书今日至也【四行】
　　第四十五知足下得吾书【七行】前比遣信【七行】想应妹普平安【七行】腊遂佳也悬念【八行】比承至也得二书【四行】得二日书具足下问【四行】足下在芜湖【九行】不图哀祸频仍【五行】
