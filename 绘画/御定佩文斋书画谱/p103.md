<!-- { "loadSidebar": true } -->
　　袁宪字徳章陈郡阳夏人幼聪敏好学后主时为尚书仆射入隋授昌州刺史諡曰简【陈书本传】
　　袁宪善草书【书小史】
　　阎毗
　　阎毗河隂人【隋书云榆林盛乐人】颇好经史能篆书草隶尤善为当时之妙文帝受禅以技艺侍东宫炀帝时拜朝请大夫又领将作少监赠殿内监【北史本传】
　　蔡君知
　　蔡君知【济阳考城人邕十四代孙】隋蜀王府记室能楷隶为时所重【蔡希综法书论】
　　窦庆
　　窦庆扶风平陵人荣定次子袭封陈公有姿容颇工草隶大业末为南郡太守【北史窦荣定传】
　　窦璡
　　窦璡庆弟亦工草隶位至扶风太守【北史窦荣定传】
　　殷胄
　　殷胄江南士人工草隶【隋书杨素传】
　　丁道防
　　丁道防官至襄州祭酒从事善正书【书小史】
　　道防书兼后魏遗法隋唐之交善书者众皆出一法道防所得最多【蔡襄忠惠公集】
　　道防书襄阳啓法兴国寺碑最精欧虞之所自出北方多朴而有隶体【墨池璅録】
　　丁道真
　　丁道真善书【书史会要】
　　史陵
　　史陵善正书笔法精妙不减欧虞【书小史】
　　太宗与汉王元昌褚仆射遂良等皆受之于史陵褚首师虞后又学史乃谓陵曰此法更不可教人是其妙处也【李嗣真书后品序】
　　梁恭之
　　梁恭之开府中兵参军盛工篆隶【孝子郭巨墓碑文】老子庙碑开皇三年薛道衡撰梁恭之八分【金石録】老子庙碑道衡文体卑弱余所取者特其字画近古故録之【集古録】
　　厐夐
　　厐夐【书史会要作曽父误】兴福寺碑开皇二年厐夐书【金石略】
　　韦霈
　　韦霈【隋文帝时人】广业郡守郑君碑开皇九年韦霈正书【金石略】
　　杜頵
　　杜頵南阳人开皇中搜访异书召天下工书之士京兆韦霈南阳杜頵等于秘书内补续残缺为正副二本藏于宫中其余以实秘书内外之阁【隋书艺文志】
　　到曼才【一作刘曼才一作到宪才并误】
　　到曼才【隋文帝时人】益州至贞观碑开皇十二年到曼才正书【金石録】
　　侯孝真【一作直】
　　侯孝真【隋炀帝时人】栾州使君江夏徐公碑大业二年侯孝直八分书【金石略】
　　魏瑗
　　魏瑗【隋炀帝时人】姑苏上方寺舍利塔铭魏瑗书【墨池编】
　　贺混
　　贺混隋人行草品下之中【韦续九品书人论】
　　呉少常
　　呉少常书遗教经【丰道生评书】
　　释智果
　　释智果会稽人也居永兴寺炀帝甚喜之工书铭石常谓永师云和尚得右军肉智果得右军骨果隶行草皆入能【书断】
　　智果书合处不减古人然时有僧气【墨池琐録】
　　释述　释特
　　释述释特与果并师智永述困于肥钝特伤于瘦怯【书断】
　　释敬脱
　　释敬脱善正书能用大笔写方丈字【金壶记云人有求者唯止二字】天然遒劲不加修饰当时谓之僧杰【书小史】
　　释知苑
　　释知苑幽州沙门精练有学识隋大业中于西山凿岩为石室摩四壁以写经又取方石别更摩写藏诸室内所造石经满七室焉【冥报记】





　　御定佩文斋书画谱卷二十五
　　钦定四库全书
　　御定佩文斋书画谱目録
　　第二十六卷
　　书家传五
　　唐【一】
　　虞世南　　　　　虞纂
　　虞焕　　　　　　欧阳询
　　欧阳通　　　　　王宏
　　萧瑀　　　　　　魏征
　　魏叔琬　　　　　魏叔瑜
　　魏华　　　　　　房龄
　　杜如晦　　　　　髙士防
　　长孙无忌　　　　李靖
　　窦璡　　　　　　李勣
　　殷开山　　　　　殷闻礼
　　殷令名　　　　　殷仲容
　　岑文本　　　　李百药
　　杨师道　　　　褚遂良
　　傅奕　　　　　孙思邈
　　薛纯陀　　　　乔师望
　　顔勤礼　　　　顔昭甫
　　顔有意　　　　顔元孙
　　顔惟贞　　　　于立政
　　阎立本　　　　钱毅
　　王瓒　　　　　宋才
　　国诠　　　　　张师丘
　　刘君谔　　　　诸葛思祯
　　萧翼　　　　　李懐琳
　　谢道士　　　　赵谟
　　韩道政　　　　冯承素
　　诸葛贞　　　　汤普彻
　　上官仪　　　　刘伯庄
　　张志逊　　　　陆柬之
　　陆彦逺　　　　陆景融
　　陆曽　　　　　陆岘
　　马业　　　　　髙正臣
　　张绍先　　　　王方翼
　　刘仁轨　　　　裴行俭
　　裴延休　　　　宋令文
　　崔行功　　　　李亘
　　赵持满　　　　契苾何力
　　贺兰敏之　　　陈惟玉
　　李譔　　　　　武尽礼
　　李蕃　　　　　陈遗玉
　　王行满　　　　敬客
　　张延寿　　　　畅整
　　窦节　　　　　孙师范
　　苏休奕　　　　赵仙客
　　张遂隆　　　　栁洋
　　傅得节　　　　王大义
　　陈升　　　　　苏文举
　　沮渠智烈　　　吴知礼
　　王悬河　　　　徐硕
　　齐懐寿　　　　张庭讽
　　魏元忠　　　　狄仁杰
　　王方庆　　　　王晙
　　李峤　　　　　杜审言
　　沈佺期　　　　宋之问
　　宋之逊　　　　武三思
　　孙过庭　　　　孙翔
　　薛稷　　　　　钟绍京
　　王知敬　　　　王知愼
　　王友贞　　　　王宗
　　王绍宗　　　　王嗣宗
　　唐推　　　　　卢藏用
　　刘允济　　　　尹元凯
　　薛曜　　　　　杨庭
　　贾膺福　　　　薛昌容
　　李元振　　　　李敬
　　唐奉一　　　　李思训
　　尹守贞　　　　党复
　　严政　　　　　李承福
　　李思恽　　　　萧懐素
　　房晋　　　　　刘明
　　鞠处信　　　　郑庄
　　刘翊　　　　　马元贞
　　杨楚材　　　　杜行均
　　萧令臣　　　　韩懐信
　　刘济物　　　　孙希弼
　　范元悊　　　　吴守劼
　　叚元述　　　　韩景阳
　　孙去烦　　　　袁元悊
　　王知恭　　　　李岩
　　崔液　　　　　刘升
　　元希声　　　　徐师道
　　徐峤之　　　　唐从心
　　于经野　　　　韦同
　　李渉　　　　　郭谦光
　　杨略　　　　　韩覃
　　平授　　　　　郑万钧
　　刘钦旦　　　　施楚玉
　　甯思道　　　　殷子阳
　　储伯阳　　　　杨幽经
　　权瓌　　　　　殷祚
　　王崇敬　　　　冯敦直

　　钦定四库全书
　　御定佩文斋书画谱卷二十六
　　书家传五
　　唐一
　　虞世南
　　虞世南字伯施越州余姚人性沉静寡欲笃志勤学善属文同郡沙门智永善王羲之书世南师焉妙得其体隋大业初授秘书郎太宗引为秦府参军文馆学士尝命写列女传以装屛风于时无本世南暗疏之不失一字贞观七年转秘书监赐爵永兴县子太宗尝称世南有五絶一曰徳行二曰忠直三曰博学四曰文辞五曰书翰授银青光禄大夫諡曰文懿【旧唐书本传】唐太宗工隶师虞世南常患难于戈法一日书戬字乃空其落世南取笔塡之以示魏征曰朕学世南似尽其法卿看之公曰天笔所临万象不能逃其形非臣书所可拟仰观圣作惟戬字戈法颇逼眞上深叹公为藻识
　　【书断】
　　虞世南曰余昔梦吞笔后梦张芝指为一道字方悟其书也【金壶记】
　　虞永兴尝被中画腹书末年尤妙【黄山谷集】
　　予尝见世南眞迹谓以孔子庙堂碑石本进呈太宗特赐王羲之黄银印一颗世南之书贵重当时如此【金薤琳琅】
　　世南尝作笔髓学者多宗焉【宣和书谱】
　　世南传欧阳率更询褚河南遂良遂良传薛少保稷是为贞观四家【解缙书学传授】
　　虞纂
　　虞纂世南族子【窦云世南子】书有叔父体则而风骨不继【书断】
　　虞焕
　　虞焕【世南孙】窦云子纂孙焕皆能继世焕授武官在仗宿衞【述书赋注】
　　欧阳询
　　欧阳询字信本潭州临湘人【窦臮述书赋注纥之子】敏悟絶人博贯经史仕隋为太常博士髙祖微时数与游即位累擢给事中询初效王羲之书后险劲过之因自名其体尺牍所传人以为法髙丽尝遣使求之帝曰彼观其书固谓形貌魁梧邪尝行见索靖所书碑观之去数歩复返及疲乃布坐至宿其傍三日乃得去贞观初歴太子率更令封渤海男【唐书本传】
　　询八体尽能篆体尤精飞白冠絶峻于古人眞行之书于大令别成一体草书迭荡流通视之二王可为动色【书断】
　　欧阳修曰隋之晚年书学尤盛吾家率更与虞世南皆当时人后显于唐遂为絶笔【集古録】
　　询正书为翰墨之冠【宣和书谱】
　　欧阳询因见右军教献之指归图一本以三百缣购之而归赏玩经月喜而不寐焉【金壶记】
　　欧阳通
　　欧阳通【宰相世系表云字通师】询之子仪凤中累迁中书舍人天授初转司礼卿判纳言事通早孤母徐教以父书惧其堕尝遗钱使市父遗迹通乃刻意临仿以求售数年书亚于询父子齐名号大小欧阳体通晚自矜重以狸毛为笔覆以豪管皆象犀非是未尝书【唐书本传】通笔力劲险尽得家风【广川书跋】
　　王宏
　　王宏济南人太宗幼日同学因问为八体书太宗既即极因访宏而乡人竟传隐去是亦子陵之徒与【栁宗元龙城録】
　　萧瑀
　　萧瑀字时文后梁明帝子也爱经术善属文隋河池郡守髙祖入京师封宋国公拜民部尚书进尚书左仆射贞观中拜太子太保同中书门下三品諡贞褊【唐书本传】
　　萧瑀书宋绍兴秘阁续法帖内有其迹【书史防要】
　　魏征
　　魏征字成魏州曲城人少孤有大志通贯书术从李密来京师擢秘书丞贞观中为侍中进郑国公拜特进知门下省事太子太师諡曰文贞帝后临朝叹曰朕比使人至其家得书一纸始半稾公卿侍臣可书之于笏知而必谏也【唐书本传】
　　贞观中捜访王右军等眞迹帝令魏少师虞永兴褚河南等定其眞伪又令魏褚等更署名其后【韦述叙书録】
　　魏叔琬
　　魏叔琬【郑国公征仲子】叔瑜兄亦善书【墨池编】
　　魏叔瑜
　　魏叔瑜【张説神道碑云字思瑾】相州曲城人征季子豫州刺史善草隶以笔意传其子华及甥薛稷【唐书魏征传】
　　魏华
　　魏华【陶宗仪云字茂实】叔瑜次子检校太子左庶子武阳县男【宰相世系表作礼部侍郎】世称善书者前有虞褚后有薛魏【唐书魏征传】
　　华好书翰初与薛稷俱师于褚后习右军行草其迹遂过于师【书小史】
　　房龄
　　房龄字乔【旧唐书云房乔字龄】齐州临淄人彦谦子幼警敏善属文书兼草隶举进士授羽骑尉太宗徇河北署行军记室参军即位为中书令封邢国公进尚书左仆射更封魏终太子太傅知门下省事諡曰文昭龄常恐诸子骄侈集古今家诫书为屏风令各取一具曰留意于此足以保躬矣【唐书本传】
　　房仆射龄行草风流秀颖【书断】
　　杜如晦
