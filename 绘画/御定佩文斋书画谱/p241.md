<!-- { "loadSidebar": true } -->
　　钟惺字伯敬【谭元春云号退谷】竟陵人万厯庚戌进士授行人迁南京礼部主事歴郎中提学福建所撰古今诗归盛行于世【名贤遗墨】
　　钟惺善画【画引】
　　钟伯敬寄谭友夏寒河图多其位置竹树陂岸不寒河不已后偶作一古树不觉髙出于纸茅斋之外不益一物空处忽露半舟曰此寒河也题而寄之【玉劒尊闻】
　　钟快
　　钟快惺弟长斋事佛通书画【谭友夏集】
　　范迂
　　范迂字曼翁嘉兴诸生素不习画年逾不惑始托好焉画輙题诗其上【张嘉孺题画诗序】
　　程嘉燧
　　程嘉燧字孟阳侨居嘉定刻意为歌诗善画山水兼工写生酒阑歌罢兴酣落笔尺蹏便靣笔墨飞动或诒书致币郑重请乞摩挲缩瑟经歳不能就一纸【鐡网瑚】
　　李流芳
　　李流芳字长蘅嘉定人万厯丙午举南畿上公车不第遂絶意进取性好佳山水中歳于西湖尤数诗酒笔墨淋漓挥洒山僧榜人相与欵曲软语间持绢素请乞欣然应之画出入元人尤好吴仲圭【画史会要】
　　长蘅以山水擅长其写生又有别趣出入宋元逸气飞动【容台集】
　　李杭之
　　李杭之字僧筏流芳之子画笔酷似其父【画史防要】
　　宋珏
　　宋珏字比玉莆田人画出入二米仲圭子久不名一家【鐡网瑚】
　　归昌世
　　归昌世字文休常熟人【见书家传】善画墨竹【画史防要】
　　朱敬韬
　　朱敬韬号云来董其昌题其画云敬韬作米虎儿墨戏不减髙尚书【画禅室随笔】
　　张维
　　张维字叔维常熟人工画善吹箫度曲诗亦落落清泚【常熟志】
　　张叔维画笔宗董壮苑吴仲圭生于虞山游迹终岁多在西湖自号西泠寓客故烟峦出没善得吴越诸山之神诗才清逸程孟阳数称之【张鸿磐西州合谱】
　　陈永文
　　陈永文号寳斋善画花鸟能诗文【常熟志】
　　董孝初
　　董孝初字仁常华亭人为诸生久不得志遂弃去放浪山水间中年作画笔墨简逺为时所称【松江志】
　　顾懿徳
　　顾懿徳字原之画仿王蒙行笔秀洁屏居东郊罕所酬应得者寳爱之【松江志】
　　顾善有
　　顾善有懿徳子亦能画【松江子】
　　陈继儒
　　陈继儒字仲醇别号睂公华亭人善冩水墨梅花【图绘寳鉴续纂】
　　仲醇能画山水气韵空逺【松江志】
　　董其昌云睂公胸中素具一丘虽草草泼墨而一种苍老之气岂落吴下画师恬俗魔境【容台集】
　　何白
　　何白字旡咎永嘉人词赋擅名山水得方方壶笔意清老可尚竹石亦最烟润【画史防要】
　　吴振
　　吴振字振之【冯仙湜云号竹屿】华亭人工山水笔墨秀润为董文敏所称赏【松江志】
　　吴昌
　　吴昌字昌伯振子能世其业【图绘寳鉴续纂】
　　文震亨
　　文震亨字啓美待诏曽孙【见书家传】书画咸有家风为中书舍人【画史防要】
　　文从昌
　　文从昌号南岳伯仁之孙质朴古雅以画名【文氏族谱】从昌落笔娟秀志存法祖流风余韵往往似之【画史防要】
　　文从忠
　　文从忠号华岳从昌从弟能画【文氏族谱】
　　文承光
　　文承光字象贤从昌子能画【文氏族谱】
　　文世光
　　文世光字仲英从昌子善画花鸟【文氏族谱】
　　安绍芳
　　安绍芳字茂卿自号砚亭居士无锡人【见书家传】画摹大痴嬾瓒旁冩兰竹别具一种清芬里中儿购不易得姑以自寄其潇洒标韵而已【书画题防记】
　　陈元素
　　陈元素字古白吴人【见书家传】善画兰【画引】
　　甄求野
　　甄求野非画者居恒读书十之七徙倚竹树十之三酒茗纵谈琴弈自恣十之五或竟月不画连月书不休人或踵门申恳未必为画或不俟求辄自喜为画淋漓酣肆出入董巨【恬致堂集】
　　徐泽
　　徐泽字润卿号春门【见书家传】画出入子久叔明仲圭三家昭代则石翁征仲白阳丹丘一洒墨即在笔端【恬致堂集】
　　秦舜友
　　秦舜友字心卿号氷玉宣城人徙钱塘摹右军书右丞诗绘钱塘人无出其右者【虞淳熙徳园集】
　　秦心卿喜用鹿柱笔不得精纸不以涂抹其画自入天台后松针石脉迥然有异【恬致堂集】
　　薛志
　　薛志字子尚长于水墨云山树石小近李成【徳园集】
　　沈叔淳
　　沈叔淳更名自新字曼倩【见画家传】弄笔作烟樾渚柯沙屿坡麓奄有元人风格【恬致堂集】
　　项承恩
　　项承恩字宠叔新安人为杭州府学生屡上不第遂隐西湖岳坟仿石田画苍莽淋漓直得子久家法【六研斋三笔】
　　诸清臣
　　诸清臣字清之防稽人善画置之赵子昂黄子乆王叔明倪云林之间几不能辨【邢侗来禽馆集】
　　毕本
　　毕本字子务号昆山淄人嗜琴工诗善画山水人物【毕自严石隠园藏稾】
　　吴拭
　　吴拭字去尘别号逋道人休宁人为诗清古澹隽工书画又精琴理制墨及漆器精妙人争寳之【徽州志】
　　黄道周
　　黄道周字幼一字螭若号石斋漳州人【见书家传】歴官礼部尚书【黄石斋行状】
　　黄石斋善画人初不知也临难前作水墨大画三幅长松怪石极其磊落【刘防五石瓠】
　　倪元璐
　　倪元璐字玉汝号鸿寳上虞人天啓壬戌进士改庻吉士授编修终礼部尚书翰林院学士諡文贞【两朝遗诗】倪鸿寳善画竹石水云山草集多题画诗【五石瓠】
　　胡皋
　　胡皋字公迈婺源人画追顾陆天啓中诏从将军赵佑宣抚朝鲜【徽州志】
　　李永昌
　　李永昌休宁人【见书家传】善书画与董思白齐名【徽州志】
　　童朝仪
　　童朝仪字令侯山阴人【见书家传】歴官后军都督工书画【山隂志】
　　钟士昌
　　钟士昌字汝朴通海人敏慧絶人善书画及北游两都笔墨益妙天啓间试画品中书【云南通志】
　　朱统
　　朱统字仲韶【谋垔族侄】写花卉无尘俗气【画史防要】
　　唐志契
　　唐志契字生海陵诸生躭绘事自谓得趣之深着绘事微言四卷【画史防要】
　　唐志尹
　　唐志尹字聘三志契弟亦能画【画史防要】
　　吴秋林
　　吴秋林歙人【见书家传】绘事宗周东村兼善兰竹【紫桃轩又缀】
　　陆元厚
　　陆元厚【见书家传】画工草虫不多为人作【紫桃轩又缀】
　　盛徳潜
　　盛徳潜号杞菊老人性癖嗜古所着有存古録皆劄记鼎彛竒物书绘真迹若周公谨云烟过眼之属画清贵简逺如倪迂若不肯为人作间防笔又辄自碎之【紫桃轩又缀】
　　潘璿
　　潘璿字在衡无锡人善画【许令典淮阳集】
　　朱缨
　　朱缨字清父嘉定人【徐允禄云朱鹤子别号小松见书家传】画尤长于气韵长卷小幅各有异趣【娄坚学古绪言】
　　朱缨刻竹木为古仙佛像鍳者谓胜于吴道子所绘又间仿王摩诘诸名家所画山川云树纡曲盘折尽属化工他人竭力效之终不能及【徐允禄思勉斋集】
　　朱稚征
　　朱稚征清父季子亦工图绘【思勉斋集】
　　卞文瑜
　　卞文瑜【画史防要云字润甫】号浮白苏州人善山水【圗绘寳鉴续纂】
　　文瑜树石勾剔甚有笔意【画史防要】
　　髙道素
　　髙道素号明水嘉兴人歴官工部即中防染豪素临摹逼真惯作倪迂小景【谭贞黙近代画名家实録】
　　王綦
　　王綦字履石吴郡诸生写山水结搆竒幻人物树石略写形似不拘拘于画法【画史防要】
　　盛茂煜
　　盛茂煜号念庵【画史防要云长洲人】善山水【圗绘寳鉴续纂】
　　盛年
　　盛年字大有茂煜子亦善画【圗绘寳鉴续纂】
　　袁孔璋
　　袁孔璋字叔贤吴县人山水精秀用笔不茍【画史防要】
　　孙枝
　　孙枝【瑚网云字叔逹】吴人善山水法文待诏【画史防要】
　　张宏
　　张宏字君度吴县人善山水【画史防要】
　　张文元
　　张文元姑苏人工画美人俗笔中神手也【瑚网】
　　张翀
　　张翀号图南江南人善人物茟墨豪迈着色古雅时人争重之山水亦佳【图绘寳鉴续纂】
　　郑重
　　郑重字千里歙人流寓金陵好楼居日事香茗善冩佛像必斋沐而后举笔亦画山水小景【图绘寳鉴续纂】
　　朱实
　　朱实字肖海嘉兴人临摹元人旧本精妙入神【图绘寳鉴续纂】
　　韩旭
　　韩旭浙人善草虫其翎毛深学林良【圗绘寳鉴续纂】
　　李麟
　　李麟字次公四明人善佛像下笔如莼叶用焦墨而不觉其枯尤长写貎亦以焦墨粗钩为之【圗绘寳鉴续纂】
　　李仲芳
　　李仲芳麟子能绍父艺【圗绘寳鉴续纂】
　　俞臣
　　俞臣字臣哉杭州人寓维善兰竹得赵松雪正派【圗绘寳鉴续纂】
　　赵备
　　赵备字湘兰江南人善画墨竹雨露者居多烘染最为得法【圗绘寳鉴续纂】
　　张尧恩
　　张尧恩字孺承杭州人善山水笔意与文氏相似【图绘寳鉴续纂】
　　张锡兰
　　张锡兰尧恩子亦能绍艺【图绘寳鉴续纂】
　　姚允在
　　姚允在字简叔防稽人山水学荆关笔墨遒劲思致不凡【图绘寳鉴续纂】
　　王醴
　　王醴字三泉嘉兴人善花鸟学周少谷【图绘寳鉴续纂】
　　张誉
　　张誉字仲实号峩石南海人工画山水人物花鸟草虫白描出李龙眠之右笔法精妙【图绘寳鉴续纂】
　　邹之麟
　　邹之麟字臣虎武进人举进士画摹黄子久【常州府志】
　　张鹏
　　张鹏字应秋号云程瓯宁人画擅百家之长尤工山水花草翎毛特其余事耳【图绘寳鉴续纂】
　　朱曰非　范公亮
　　朱曰非笔清墨秀范公亮亦画道中轶材相与鼓行而前子乆营垒悉入吴越间矣【恬致堂集】
　　陈丹衷
　　陈丹衷字旻昭号渉江金陵人【见书家】能画不名一家【江宁志】
　　凌必正
　　凌必正字贞卿太仓人崇祯辛未进士官至广西副使善画花鸟【太仓州志】
　　萧逺
　　萧逺字槐征曲江人崇祯丙子举于卿诗文下笔立就尤工绘事【韶州府志】
　　吴继善
　　吴继善字志衍太仓人崇祯丁丑进士知成都县博闻辨智风流警速工诗歌善尺牍尤爱图绘有元人风【吴伟业梅村集】
　　鲁得之
　　鲁得之字孔孙号千岩钱唐人工写竹【嘉兴志】
　　孔孙墨竹从吴仲圭得法而上窥文湖州苏玉局所谓骎骎欲度骅骝者此道今人灭裂披猖可厌孔孙逺宗独绍崛起千古之下真翰墨中精猛之将【李日华墨君题语】
　　孔孙写兰竹正如文与可初不自贵重人人可乞当其最入意者则又鐍而藏之曰吾将留以自验少壮生熟进长之不同也【同上】
　　得之晚患臂疾以左手写竹风韵尤佳【秀水志】
　　杨文骢
　　杨文骢字龙友贵州人官至兵部郎博学好古善画山水【图绘寳鉴续纂】
　　龙友生于贵竹独破天荒所作台荡等图有宋人之骨力去其结有元人之风雅去其佻出入巨然惠崇之间【容台集】
　　鲁宪学
　　鲁宪学字尔章南漳人【见书家传】善书画【湖广通志】
　　张尔葆
