<!-- { "loadSidebar": true } -->
　　至正五年吴兴唐公子华宰吾邑予客其门相与处甚善也公时时出古今名画及其所自画者示予且讃赏其趣予懵于此道故不知嗜好若无闻无见者公不悦其心曰岂其明于他而独暗于此耶是殆薄吾画也予察之稍以留意一日与公同访提茗防父壁间有公所笔画四幅予观而喜之公曰此吾二十年笔也是殆不佳予心计若从公求指其不佳者在某处某笔宜若得其槩然不欲亟渎之及再往则卷而藏之矣予素与县东门邵桂堂翁友善其孙孜思善时从予读书见公画輙恱慕之不瞬目不释手若予之有味于天地之化圣贤之学也公大喜进而教之宦满挟之归邵生尽去余事用能得公之意趣四方闻人称能鉴识者赠之诗许与交至信乎生之妙于画矣画之为道宜求其似也今曰似则不超宜以巧为精也今以拙为古殆必自有其说予藏思善旧所为画数幅假我数年得毕婚嫁尽除书生气习然后袖而出之好山水佳风日中请思善指其昔非今是在某处某笔使昔之不得于唐公者得之思善亦大好事故第书之卷帙之末以识焉嵗辛卯秋九月既望朱升拜手防【朱升枫林集】
　　元郭畀山居圗
　　天锡掾郎与予交最乆死别忽忽二十余载念之悢悢如何可言锡山弓河上元道馆锡麓丘精舍其画壁最多今或为军旅之居或为狐之窟頽垣遗址风景亦异虽予之故乡乃若异乡矣不归吾土亦已十年因胜伯徴君携此卷相示为之展玩感慨并叙述其畴昔相与之所以然者其中有不能自己也投笔凄然乆之至正二十三年嵗在癸卯十二月十日夜笠泽蜗牛庐中冩倪瓉【铁网瑚】
　　元郭畀云山卷
　　米公元晖昔游径坞登含晖亭揽山青云白树色水光之胜悟得豪端三昧为郑王杨吴董宋郭范羣公擅长初闻是说实讶之及元贞丙申春予寓山中禅余偕二三友纵歩是亭目击真态亦有感发乃信元晖悟是而得天巧非浪说也大徳癸卯秋既下峰顶及今至顺癸酉逾三十年每想旧逰之乐不可复追为之慨叹适又三月十有五日姑胥良禅人出示郭公天锡所作乱山隐秀轻云抹淡矮屋藏林短桥横涧朝曦夕霭千状万貌把玩至再不觉宿懐一时脱焉恍如身临亭际神游物表殆不知人为耶天就耶抑郭得于米耶米得于天耶善豪素者辨之庶几吾言得之矣寉林释契了【续书题防记】
　　元郭畀云山过雨圗
　　右云山过雨圗乃京口郭天锡用米元晖笔法而作也峰峦糢糊林木清润宛然宿雨初霁吾不识画而亦以其可配前人是圗作于至顺辛未当时名公若虞邵庵柯鉴书皆有题咏距今百有余年而为其同姓尝熟尹世南所得物固有定遇哉世南为尹有善政较其忧民之心甚于爱圗特为表着云【张益文僖公集】
　　元顾安画竹卷
　　赵松雪冩竹九叠法后世惟九龙山人得之息斋而下弗论此幅顾定之所冩挥毫用墨澹润老烂今百余年相对如雨牕凝睇之时虽孟端恐未易与卷首苍雪轩古篆鄱阳周伯琦笔惟陈登可庶几余不足比可谓具羙矣【张宁方洲集】
　　元申屠子迈画马圗
　　徐容斋先生题子迈十八时所画马其言忠厚而严正得前軰之体吴兴之言微婉茍用其言致力于读书而有得焉则自然不暇于逐物矣清河之言正而毅笔墨之间犹足见其掀髯之气而皆不可复见矣俯仰可胜慨然子迪以其先兄手笔甚寳藏之蔼然孝弟之意故可与诸老之言并传子孙也【道园学古録】
　　元顔辉元夜出游圗
　　沙公彦徳挟张华之识犹能精鍳古人名画凡入神品者靡不购得之而拙工模仿形似者不能以欺其明焉故家藏唐宋元三代名迹甚冨士大夫之好画者必先经彦徳鉴定而后收蓄以是人益器重之今夏隆暑中彦徳持一卷示予曰此顔秋月所绘钟进士元夜出防图也披而观之乃冩众作小队前导有鸣金者有擎大石者有颠立而欲饮者有肘瓮而行者有持鎗者有挥刃者有舞盾者有卓大刀者有执壶浆者有捧觞进者有负椅者有携琴书笔砚者钟馗于后三载之而行又数拥从后有张葢者鸣鼓者吹笛击板者诡态异状各尽形势彦徳求予题其后予闻世传钟馗者终南人也不第而死阶下因以进士袍笏赐之既而示形于宗梦中曰臣当为陛下除天下虗耗之孽今是圗也其所谓梦中者耶且神无形视之不见何其有形之若是耶岂画者扬其巧擅其妙穷其怪状而其实无有耶终南进士死有灵爽尚为天下翦除妖孽彼明为人者视此圗宁不惕然警省哉然则良工用心之苦盖有讽于世道者深矣洪武己巳夏六月紫芝山人识【瑚网】
　　元夜出游圗笔法竒絶有八面生意展阅间令人骇目非深得造化之妙者曷克臻此拱璧世守勿失延陵吴寛【匏翁家藏集】








　　御定佩文斋书画谱卷八十五
<子部,艺术类,书画之属,御定佩文斋书画谱>
　　钦定四库全书
　　御定佩文斋书画谱目録
　　第八十六卷
　　歴代名人画跋六
　　元黄公望溪山意
　　元黄公望春山欲雨图
　　元黄公望山水
　　元黄公望江山胜览图
　　元黄公望画
　　元黄公望天池石壁图
　　元黄公望阳明洞天图
　　元黄公望陡壑宻林图
　　元黄公望山水
　　元黄公望秋山林木
　　元黄公望富春山图
　　元黄公望春林逺岫小幅
　　元黄公望骑马看山图
　　元黄公望二十幅画册
　　元黄公望小幅山水卷
　　元王竹趣图
　　元王天眞像
　　元王萝壁山房图
　　元王山水卷
　　元王乐琴书所图
　　元王听雨楼图
　　元王画水墨丹台春晓图
　　元王阜斋图
　　元王云林小隐图
　　元王湖山清晓图
　　元王谿桥玩月图
　　元王破牕风雨卷
　　元王仿巨然山水
　　元王秋林书屋图
　　元王琴鹤轩图
　　元王太白山图
　　元王会稽书屋图
　　元王仿董北苑风雨萧寺图
　　元王清渰垂钓图
　　元王花溪渔隐图
　　元王铁网瑚图
　　元倪瓉画竹树秀石
　　元倪瓉画幅
　　元倪瓉竹石图
　　元倪瓉梧竹草亭图
　　元倪瓉西园图
　　元倪瓉山隂丘壑图
　　元倪瓉惠山图
　　元倪瓉师子林图
　　元倪瓉画卷
　　元倪瓉荆蛮民卷
　　元倪瓉松坡平逺图
　　元倪瓉六君子图
　　元倪瓉防松图
　　元倪瓉秋林山色图
　　元倪瓉水竹居图
　　元倪瓉渔庄秋色图
　　元倪瓉龙门独歩图
　　元倪瓉园林书屋图
　　元倪瓉着色山水
　　元倪瓉耕云图
　　元呉镇墨竹
　　元呉镇墨竹谱
　　元呉镇渔父图
　　元呉镇古木居士图
　　元呉镇水石竹枝图
　　元盛懋葛稚川移居图
　　元曹知白山水轴
　　元曹知白画山水
　　元曹知白画呉淞山色
　　元曹知白仿郭熈笔
　　元陆广谿山清眺图
　　元朱玉摹劫鉢图
　　元倪宏林屋山图
　　元张渥三径图
　　元张渥太乙真人画像
　　元道士方从义壶里乾坤图
　　元道士方从义松亭山色图
　　元道士方从义云山卷
　　元道士张雨山水
　　元释雪牕画兰卷
　　元管道升墨竹
　　元管道升佛像
　　元管道升着色兰花卷
　　明张羽云山图
　　明徐贲惠山图
　　明徐贲师子林图
　　明徐贲画归去来辞卷
　　明宋克墨竹
　　明宋克水墨丛竹卷
　　明陆行直碧梧苍石图
　　明马琬云林隐居图
　　明陈汝言荆溪图
　　明陈汝言溪山秋霁图
　　明王履崋山图
　　明王履画苍崖古树
　　明堵炳秋江送别图
　　明王绂江山秋霁图
　　明王绂湖山书屋图
　　明王绂画竹
　　明王绂湖山佳趣卷
　　明王绂江山万里图
　　明王绂山水长卷
　　明王绂竹卷
　　明王绂山水
　　明夏防墨竹卷
　　明夏昺云山图
　　明夏昺江村图
　　明屈礿墨竹卷
　　明金铉渔乐图
　　明戴进临李嵩画
　　明戴进菊花卷
　　明戴进山水图
　　明戴进城南茆屋图
　　明戴进山水平逺
　　明戴进七景图
　　明刘珏小洞庭图
　　明刘珏仿卢鸿一草堂图
　　明刘珏夏山欲雨图
　　明刘珏秋山水阁图
　　明杜琼南村十景图
　　明姚绶亲情聚别图
　　明姚绶画卷
　　明呉伟临李龙眠白描渊明图
　　明呉伟杨妃春睡图




　　钦定四库全书
　　御定佩文斋书画谱卷八十六
　　历代名人画跋六
　　元黄公望溪山雨意
　　黄翁子久虽不能梦见房山鸥波要亦非近世画手可及此卷尤其得意者甲寅春倪瓉题【瑚网】
　　元黄公望春山欲雨图
　　一道人晩年学画山水便自精到数年来笔力又觉超絶与众史不侔矣今铁崖先生出示此图披玩不已当为之敛衽也呉兴唐棣子华题【清河书画舫】
　　元黄公望山水
　　眉庵杨孟载评浙右名画其称黄子久如老将用兵不立队伍而颐指气使无不如意今观画中峦嶂层叠移夺真宰与笔势争雄知其言不爽【陆树声学士题跋】
　　元黄公望江山胜览图
　　近来呉子辈争先觅胜国赵承防黄子久王叔明倪元
　　镇画几令宋人无处生活余甚为扼腕今观子久江山图仅寻丈耳而有万里之势且用笔极简而意恒有余真西施洗铅粉立苎萝时状我见犹怜况老奴乎因题而寳藏之戊辰夏五月极热于蓠薋园书【弇州山人藁】王右丞诗云江流天地外山色有无中是诗家极俊语却入画三昩黄子久江山胜览图是画家极秀笔却入诗三昩吾尝挟短笻登北固于轻隂薄暮时置眼黯澹间逺树若荠人家若蜃市怳然此卷之在目归从青箱中拈出列之几案亦似此身复在北固取右丞二语髙咏之都非人世间物也【同上】
　　元黄公望画
　　大痴老人黄子久作此图罨霭戍削各极其致而秀润苍古之气自出尘表盖自荆关中来而微采马夏者也余故游钱塘桐庐诸山大都类是披卷怳如见故人便欲卜一防其间而不可得故于诗三致意焉诗韵本铁笛道人杨亷夫欲以竒胜故取险韵而遂无一语合作歩之者王逢姚公绶辈皆名手亦为韵所牵塞白而己余笑之而复歩之将使后人复笑后人也第亷夫名压东南书法亦自老劲一时耳鉴之士至忌大痴而争趋铁笛余谓顾子其姑无论铁笛而寳大痴可也顾子字汝善故相文康公诸孙以文学世其家【弇州续藁】
　　元黄公望天池石壁图
　　画家初以古人为师后以造物为师吾见黄子久天池图皆赝本昨年游呉中山防笻石壁下快心洞目狂呌曰黄石公黄石公同游者不测余曰今日遇吾师耳【容台集】
　　元黄公望阳明洞天图
　　此吾松顾中舍名正谊之所藏也中舍持入长安为川中郭民部所购顾舍人每向余惋惜忽忽二十年客有游蜀者得之归江南舍人已千古矣楚弓楚得以故复收之【容台集】
　　元黄公望陡壑密林图
　　此幅余为庶常时见之长安邸中已归云间复见之顾中舍仲方所仲方诸所藏大痴画尽归于余独存此耳观大痴老人自题亦是平生合作张伯雨评云峰峦浑厚草木华滋以画法论大痴非痴岂精进头陀而以释巨然为师者邪不虚也【容台集】
　　元黄公望山水
