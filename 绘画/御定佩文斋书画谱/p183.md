<!-- { "loadSidebar": true } -->
　　濮道兴　　　　　史粲
　　康允之　　　　　朱僧辩
　　褚灵石　　　　　范惟贤
　　南齐
　　宗测　　　　　　刘系宗
　　刘瑱　　　　　　殷蒨
　　毛惠逺　　　　　毛惠秀
　　毛棱　　　　　　谢赫
　　沈标　　　　　　章继伯
　　蘧道愍　　　　　姚昙度
　　周昙研　　　　　范懐珍
　　钟宗之　　　　　王奴
　　王殿　　　　　　戴蜀
　　陈公恩　　　　　陶景真
　　张季和　　　　　沈粲
　　丁光　　　　　　虞坚
　　丁寛　　　　　　智积菩萨
　　僧觉　　　　　　僧珍
　　梁
　　张僧繇　　　　　张善果
　　张儒童　　　　　焦寳愿
　　陆杲　　　　　　陶景
　　袁昻　　　　　　萧贲
　　嵇寳钧　　　　　聂松
　　解倩　　　　　　陆整
　　僧威公　　　　　吉厎俱
　　摩罗菩提
　　陈
　　顾野王　　　　　杜缅
　　袁彦
　　魏
　　少游　　　　　髙遵
　　王由　　　　　　杨乞徳
　　祖班
　　北齐
　　曺仲达　　　　　萧放
　　杨子华　　　　　刘杀
　　殷英童　　　　　髙尚士
　　徐徳祖　　　　　曺仲璞
　　周
　　田僧亮　　　　　冯提伽
　　袁子昻
　　隋
　　展子防　　　　　董伯仁
　　郑法士　　　　　郑法轮
　　郑徳文　　　　　陈善见
　　刘乌　　　　　　孙尚子
　　王仲舒　　　　　杨契丹
　　李雅　　　　　　阎毗
　　夏侯朗　　　　　江志
　　阎思光　　　　　解悰
　　程瓉　　　　　　尉迟跋质那
　　蔡生　　　　　　释防摩
　　释畅　　　　　释迦佛陀
　　释昙摩拙又

　　钦定四库全书
　　御定佩文斋书画谱卷四十五
　　画家传一
　　黄帝时人
　　史皇
　　史皇【与仓颉同时】黄帝有臣史皇始造画【张君房云笈七籖】字効灵龙图呈寳轩辕氏得于温洛中史皇仓颉状焉【张彦逺厯代名画记】
　　史皇与仓颉皆古圣人也仓颉造书史皇制画书与画非异道也其初一致也【宋濓学士集】
　　周
　　封膜
　　封膜周时人善画见穆天子传【厯代名画记　金赉画史会要云考穆天子传云封膜昼于河水之阳以为殷人主郭注云膜昼人名彦逺误防昼字为画字遂令妄有一人今駮正之】
　　宋画史
　　宋元君将画圗众史皆至受揖而立舐笔和墨在外者
　　半有一史后至者儃儃然不趋受揖不立因之舎公使人视之则解衣槃礴臝君曰可矣是真画者也【荘子】
　　画荚者
　　客有为周君画荚者三年而成君观之与髹荚同状周君大怒画荚者曰筑十版之墙凿八尺之牖而以日始出时加之其上而观周君为之望见其状尽成龙蛇禽兽车马万物之状毕具周君大恱【韩非子】
　　公输班
　　公输班【鲁人】百家书云公输班之水见蠡曰见汝形蠡迩出头般以足画圗之【应劭风俗通义】
　　旧有忖留神像此神尝与鲁班语班令其人出忖留曰我貎狞丑卿善圗物容我不出班于是拱手与言曰出头见我忖留乃出首班于是以脚画地忖留觉之便还没水故置其像于水唯背以上立水上【郦道元水经注】
　　敬君
　　敬君【齐人】齐王起九重防召敬君圗之敬君久不得归思其妻乃画妻对之【刘向説苑】
　　秦
　　烈裔
　　烈裔骞霄国人善画始皇元年献之含丹青以漱地即成魑魅及诡怪羣物之象以指画地长百丈直如绳墨方寸之内画以四渎五岳列国之圗又画为龙鳯骞翥若飞皆不可睛或之必飞走也【王子年拾遗记】
　　秦工人
　　秦始皇扵海中作石桥海神为之竪柱始皇求为相见神曰吾形丑莫圗吾形当与帝相见乃入海四十里见海神左右莫动手工人潜以脚画其状【伏琛三齐略记】
　　汉
　　毛延夀
　　毛延夀杜陵人画人形丑好老少必得其真【葛洪西亰杂记】元帝后宫既多不得常见廼使画工圗形案圗召幸之诸宫人皆赂画工独王嫱不肯遂不得见后匈奴入朝求羙人为阏氏上案圗以昭君行及去召见貌为后宫第一帝悔之而名籍已定乃穷案其事画工毛延夀等皆同日弃市【同上】
　　陈敞
　　陈敞安陵人工为牛马飞鸟众势人形好丑不逮延夀【西京杂记】
　　刘白
　　刘白新丰人工为牛马飞鸟【西京杂记】
　　龚寛
　　龚寛【厯代名画记云洛阳人】工为牛马飞鸟【西京杂记】
　　阳望
　　阳望下杜人亦善画尤善布色【西亰杂记】
　　樊育
　　樊育【厯代名画记云长安人】亦善布色【西亰杂记】
　　后汉
　　张衡
　　张衡字平子南阳西鄂人也少善属文通五经贯六艺【张彦逺云善画】徴拜郎中迁侍中出为河间相【后汉书夲传】建州浦城县山有兽名骇神豕身人首好出水边石上平子往冩之兽入潭中不出或曰此兽畏人画故不出也可去纸笔兽果出平子拱手不动潜以足指画兽【郭氏异物志】
　　蔡邕
　　蔡邕字伯喈陈留圉人【见书家传】工书画善鼓琴有讲学图小列女图传于代【厯代名画记】
　　灵帝诏邕画赤泉侯五代将相于省兼命为讃及书邕书画与讃皆擅名于代时称三羙【东观汉记】
　　赵岐
　　赵岐字邠卿京兆长陵人初名嘉字台卿后避难故自改名字示不忘夲也岐少明经有才艺【张彦逺云善画】拜为太常年九十余先自为夀藏图季札子产晏婴叔向四像居賔位又自画其像居主位皆为赞颂【后汉书夲传】
　　刘褒
　　刘褒汉桓帝时人官至蜀郡太守【厯代名画记】
　　褒画云汉圗人见之觉热又画北风圗人见之觉凉【张华博物志】
　　刘旦　杨鲁
　　刘旦杨鲁并光和中画手待诏尚方画扵洪都学【厯代名画记】
　　魏
　　杨脩
　　杨脩字徳祖农华隂人也谦恭才博建安中举孝亷除郎中丞相请署仓曺主簿【魏志陈思王传注】
　　脩有西亰圗严君平像吴季札像并晋明帝题字于代【厯代名画记】
　　杨脩与魏太祖画扇悮成蝇【同上】
　　桓范
　　桓范字元则【厯代名画记云沛国龙亢人】世为冠族正始中拜大司农【魏志曺爽传注】
　　桓范善丹青【厯代名画记】
　　徐邈
　　徐邈字景山燕国蓟人也【张彦逺云性嗜酒善画】封都亭侯正始中拜司空谥穆侯【魏志夲传】
　　魏明帝游洛水见白獭爱之不可得邈曰獭嗜鰿鱼乃不避死遂画板作鰿鱼悬岸羣獭竞来一时执得帝嘉叹曰卿画何其神也荅曰臣未尝执笔人所作者自可庶防【续齐谐说】
　　吴
　　曺不兴【一作弗兴】
　　曺不兴【厯代名画记云吴兴人】善画权使画屏风误落笔素因就以作蝇既进御权以为生蝇举手弹之与皇象书等谓之八絶云【张勃吴録】
　　吴赤乌元年冬十月帝游青谿见一赤龙自天而下淩波而行遂命弗兴圗之帝为之赞至宋文帝时累月亢旱祈祷无应廼取弗兴画龙置扵水上应时蓄水成雾经旬霶霈【朱景唐朝名画録】
　　谢赫善画尝阅秘阁叹伏曺不兴所画龙首以为若见真龙【尚书故实】
　　连五十尺绢画一像心敏手运湏防立成头面手足胷臆肩背亡遗失尺度此其难也曺不兴之【建业实録】不兴有杂纸画龙虎圗纸画青谿龙赤盘龙南海监牧十种马夷子蛮兽様龙头样四并传于前代【厯代名画记】不兴画兵符圗极工然不见诸传记【宣和画谱】
　　蜀汉
　　诸葛亮
　　诸葛亮字孔明【见书家】琅琊阳都人也封武乡侯【蜀志夲传】诸葛亮善画【宣和画谱】
　　诸葛亮为南夷作圗先画天地日月君臣城府次画神龙及牛马驼羊后画部主吏乗马幡盖逺行安防又画夷牵牛负酒赍金寳诣之以赐夷夷甚重之【常璩华阳国志】
　　诸葛瞻
　　诸葛瞻字思逺亮之子也【见书家传】工书画为行都防卫将军平尚书事【蜀志夲传】
　　李意其
　　李意其蜀人也先主欲伐吴问意其求纸笔画作兵马器仗数十纸又画一大人掘地埋之【葛洪神仙传】
　　晋
　　卫协
　　卫恊以画名扵时作道释人物冠絶当代【宣和画谱】卫协师扵曺不兴【厯代名画记】
　　卫协张墨并为画圣【枹朴子】
　　七佛及夏殷大列女二皆卫协手伟而有情势北风诗亦卫手巧密扵情思世所并贵【顾恺之论画】
　　上林苑圗协之迹最妙又七佛圗人物不敢睛【孙畅之述画记】
　　协有史记伍子胥圗醉客圗神仙画张仪象鹿圗诗黍稷圗白画卞荘子刺虎圗吴王舟师圗并传于代又有小列女【厯代名画记】
　　协有穆天子防瑶池圗【郭若虚圗画见闻志】
　　荀勗
　　荀勗字公曽颍川人【见书家传】多才艺善书画有大列女圗小列女圗【厯代名画记】
　　钟防学荀手迹作书与母取劒不还后钟以千万起一宅始成荀极善画乃潜往画钟门堂作太傅形像衣冠状貎如平生钟入门便大感恸宅遂空废【世说新语】
　　张墨
　　张墨【与荀勗同时人】风范气韵极妙参神但取精灵遗其骨法可谓微妙【谢赫古画品録】
　　张墨有屏风一维摩诘像杂白画一捣练圗传于代【厯代名画记】
　　荀勗张墨师于卫协【同上】
　　嵇康
　　嵇康字叔夜谯国铚人【见书家传】属词善鼔琴工书画有狮子击象圗巣由圗传于代【厯代名画记】
　　张收
　　张收晋太康中益州刺史益州学馆记云周公礼殿梁上画仲尼七十二弟子三皇以来名臣耆旧云西晋太康中益州刾史张收笔【黄休复益州名画録】
　　成都周公礼殿张收画三皇五帝三代至汉以来君臣贤圣人物灿然满殿令人识万世礼乐故王右军恨不克见【郭熙林泉髙致】
　　温峤
　　温峤字太真【太原祁人】性聪敏有识量博学属文咸和初为江州刾史苏峻灭拜骠骑将军开府封始安郡公赠侍中谥忠武【晋书夲传】
　　峤善画见孙畅之画记【厯代名画记】
　　王廙
　　王廙字世将琅邪临沂人【见书家传】工书画【晋书夲传】晋室过江王廙书画为第一画为明帝之师【厯代名画记】时镇军谢尚于武昌昌乐寺造东塔戴若思造西塔并请廙画廙有异兽圗列女仁智圗狮子击象图吴椘放牧圗鱼龙戯水绢圗村社齐屏风犀兕圗并于代厯【代名画记】
　　王羲之
　　王羲之字逸少【见书家传】廙从子也书既为古今之冠冕丹青亦妙有杂兽圗临镜自冩真圗扇上画小人物传于前代【厯代名画记】
　　王廙画孔子十弟子赞云余兄子羲之始年十六学艺之外书画过目便就余请书画之法余画孔子十弟子圗以励之【王平南集】
　　王献之
　　王献之字子敬羲之子【见书家传】工草隶善丹青桓温尝使书扇笔误落因画作乌駮牸牛甚妙【晋书夲传】
　　大令渥洼马圗一卷白麻纸风神超越【名画録】
　　王献之画符及神一卷咒小字五斗米道也【米芾画史】
　　谢安
