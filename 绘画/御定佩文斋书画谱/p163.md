<!-- { "loadSidebar": true } -->
　　厐叙字明叙吉水人永乐初诏郡县举善书士隶两制书制勅又简其尤者十数人从学士于内阁明叙与焉除中书舍人洪熈初为礼部仪制郎中【东里续集】
　　姜濬
　　姜濬字子澄工书仁庙在东宫召写金字经洪熈中授中书舍人歴稽勲主事出守云南广南府【刘思敬存徴録】
　　卫靖
　　卫靖字以嘉昆山人洪熙初以能书荐入直文渊阁进礼部主事【刘凤续呉先贤賛】
　　刘仲珩
　　刘仲珩泰和人洪熙中官蜀府长史工正书有书法要览刻石行世【书史防要】
　　曽棨
　　曽棨字子启永丰人永乐二年进士第一人授翰林修撰读书文渊阁宣宗时为少詹事赠礼部左侍郎諡襄敏工书法草书雄放有晋人风自解胡后独歩当世【书畵记】
　　李时勉
　　李时勉名懋以字行安福人永乐二年进士选庶吉士读书文渊阁宣宗时进侍读学士后为国子祭酒赠礼部侍郎諡忠文善书钩画之内聚精藏锋一笔不茍【瑚网】
　　忠文清风劲节风表百世而书法乃婉而有致【弇州续藁】
　　陈敬宗
　　陈敬宗字光世慈谿人永乐甲申进士选庶吉士宣徳时为国子祭酒徳望文章名闻天下别号澹然居士又号休乐老人【列卿纪】
　　敬宗小楷斐亹饶晋人意负临池名固不虚也【弇州续藁】
　　敬宗行草任笔成形如苍虬老桧铁屈银蟠但欠圆熟耳【书史防要】
　　凌安然
　　凌安然字晏如归安人自少力学尤工书楷书学晋小篆师秦相永乐中荐授中书舍人宣宗时为右佥都御史【列卿纪】
　　龚永吉
　　龚永吉字天民义乌人善楷书得钟王之法永乐庚子举于乡防试乙榜不就入太学宣徳初授兵部职方主事终南京大理寺卿【列卿纪】
　　蒋骥
　　蒋骥字良夫钱塘人举庚辰进士授行人宣宗时为礼部侍郎素善笔札尝奉命书烈女传【列卿纪】
　　陈琏
　　陈琏字廷器东莞人洪武庚午举人宣徳初为南京国子祭酒后调南京礼部侍郎文词典重著作最多列【卿纪】
　　琏词翰俱清雅【王世贞国朝名贤遗墨跋】
　　黄翰
　　黄翰字汝申华亭人永乐壬辰进士宣徳中为山东按察使诗文豪健敏防字画亦遒劲行草题署得名【顾清松江志】
　　翰善隶书尤工章草笔力雄健而有则与宋仲温相髣髴【书史防要】
　　呉凯
　　呉凯字相虞昆山人为弟子员以工书被选修永乐大典还以贡上中顺天府乡试宣徳五年授刑部主事改礼部遂乞归养私諡贞孝先生【震泽集】
　　刘实
　　刘实字嘉秀号敬斋安城邑东竹江人宣徳进士入翰林官终南雄守为诗文时有髙趣草书飘逸师晋体【书史防要】
　　呉惠
　　呉惠字孟仁宣徳中以进士授行人歴官广西参政好赋诗善行草【王鏊震泽编】
　　陈绍先
　　陈绍先字宗述吴县人为文简质书亦清宣徳初徴授荆州府学教授辽王奏授纪善谢归以笔砚自食人购之不轻与【苏州志】
　　卢瑛
　　卢瑛字克修【开国臣传云熊曽孙】宣徳五年进士性敏学博工古文篆籀终刑部主事【昆山人物传】
　　陆賛
　　陆賛字顺徳【方洲集云号养正】海盐人宣徳间以诗文名兼善篆隶为人严毅庄重以礼法自持乡人諡之曰贞一先生【海盐图经】
　　陆賛书法宗智永而自成家篆隶八分间出于词翰中平生文事思缓笔精始终无急就之作【方洲集】
　　李寯
　　李寯字邦杰宣徳壬子乡贡成化初为山西右参政嗜学工书为人所重【徐拭湖广緫志】
　　徐明善
　　徐明善邵阳人工诗文善草书宣徳中以明经举本学训导杨文贞公荐知钧州【湖广通志】
　　刘渊
　　刘渊字伯广江陵人天资俊逸字法赵松雪诗效萨天锡宣徳九年举经明行修授京山教谕【湖广通志】
　　陈信
　　陈信字秋鸿嘉兴人宣徳间为句容教谕博学工草书善吟咏陞南京武学教授【丁賔句容县志】
　　郑观
　　郑观字尚贤武进人博学善属文工篆隶书宣徳中举为安逺侯府训导歴监察御史广东按察佥事【孙伟徳毘陵志】
　　黎斌
　　黎斌华容人宣徳间举楷书为宁县丞【懐麓堂集】
　　沈愚
　　沈愚字通理昆山人以诗名与刘溥诸人称十才子善行草晓音律诗余乐府传播人口或劝之仕曰吾非笼络中物也敛迹不出业医授徒以终其身【书史防要】
　　萧曰賔
　　萧曰賔年少而喜书尝辟一轩尽取晋唐以来诸家法帖藏其中并置笔墨临写之顔之曰学书轩【曽棨西墅集】
　　周号【一作昊】
　　周号字徳元昆山人有司两以贤良荐不就工于篆隶凡碑碣题署多出其手【苏州志】
　　莫藏
　　莫藏字用行初号佩觿子后更号素轩博书史善篆隶行楷古文字书【陈暹海盐县志】
　　姚纶
　　姚纶字允言嘉善人为诗清丽有思致书法得晋人体隐居教授【嘉善县志】
　　卢垕
　　卢垕能诗善书以子瀚贵赠兖州推官【李廷龙维扬志】
　　陈用原
　　陈用原字志道东莞人性敏嗜学工诗文长于书翰【黄佐广东通志】
　　陈
　　陈江隂人以善楷书举歴官按察佥事【江隂志】
　　李昶
　　李昶字啓明姑孰人以医名于时且好读书能吟诗善楷书【清河书画舫】
　　王锡
　　王锡字克刚长乐人仕归善知县工草书号醉樵【闽书】
　　林彬
　　林彬长乐人宣徳中贡士任和州以善书预修大典【闽书】
　　谢克铭
　　谢克铭【平桥藁云号用拙】太仓人宣徳间以草书驰名【呉中人物志】
　　彭叙古
　　彭叙古善书杨东里挽诗云年过二十工书法徃徃挥豪逼古人【书史防要】
　　林宗　林完
　　林宗字思孝号世梅弟完字思勉号梅屋俱隐居事学并善楷隶世称二林先生【邓韨常熟志】
　　林儒　林傅
　　林儒字应良傅字应祖俱宗子亦善篆隶【邓黻常熟志】
　　陈景茂
　　陈景茂【宣宗时人】宣徳五年林震榜进士题名碑金幼孜撰文礼部精膳司郎中陈景茂篆书【刘中柱六馆日抄】
　　王直
　　王直字行俭【朱谋垔云号仰庵】泰和人永乐二年进士正统中为吏部尚书与王文安公英齐名时称二王赠太师諡文端【列卿纪】
　　王直善行楷结搆老成笔法精妙【书史防要】
　　王英
　　王英字时彦【朱谋垔云号泉坡】金谿人永乐二年进士庶吉士入翰林正统中为南京礼部尚书諡文安文章典赡尤善草书【书画记】
　　魏骥
　　魏骥字仲房萧山人永乐乙酉举人正统中为南京吏部尚书致仕归求文者不絶篇章之富山刋板刻防徧天下諡文靖【列卿纪】
　　魏负书名虽圆健而不免俗【艺苑巵言】
　　金问
　　金问字公疏【呉县志云别号耻庵】呉县人永乐二年被荐为司经局正字正统中为南礼部侍郎文章雅健善书得魏晋笔法【列卿纪】
　　钱习礼
　　钱习礼名干以字行吉水人永乐七年进士入翰林为庶吉士正统中为礼部右侍郎諡文肃【列卿纪】
　　习礼善行草【书史防要】
　　张益
　　张益字士谦呉县人永乐乙未进士选庶吉士改中书舍人正统中为侍讲学士諡文僖文章雅健有法楷书亦工【列卿纪】
　　髙谷
　　髙谷字世用兴化人永乐乙未进士改庶吉士授中书舍人正统中为工部尚书谨身殿大学士諡文毅【列卿纪】
　　谷尝奉命入寺写经雨归而跣人曰病矣谷曰病直谷耳若阁老言上不写佛经不病甚矣【书画记】
　　谷书文弱秀润可爱而不甚着【艺苑巵言】
　　张楷
　　张楷字式之慈谿人登永乐甲辰进士第正统中为右佥都御史为文有古法善行草篆隶尤耽于诗未尝一日废吟咏【吕原文懿公集】
　　程南云
　　程南云【詹氏小辨云字清轩号逺斋】南城人永乐初以能书徴授中书舍人精篆隶为时所尚正统中为南京太常卿【列卿纪】
　　南云篆法得陈思孝之传隶真草俱有古则又善大字【书史防要】
　　长陵碑正统初程南云奉命书【英宗实録】
　　赵敏
　　赵敏字子聦汝阳人能文章工书画永乐庚子举于乡授兵部主事正统中擢吏部郎中从上北征陷于阵【李本固汝南志】
　　王一宁
　　王一宁号节斋仙居人永乐十六年进士授工部主事改翰林修撰正统时入内阁草书深得懐素自叙法【书史防要】
　　马愉
　　马愉字性和临朐人宣徳二年进士第一正统中以礼部右侍郎兼学士直内阁赠礼部尚书【列卿纪】
　　王世贞国朝名贤遗墨有马愉书【弇州续藁】
　　金湜
　　金湜字本清号朽木居士鄞人正统辛酉举于乡以习古书法授中书舍人陞太仆寺丞篆隶行草绰有汉晋人风度【宁波志】
　　李东阳古墨林卷跋云卷首三篆字太仆丞金湜本清书金善摹印篆亦不俗【懐麓堂集】
　　金溥
　　金溥字本深湜之弟湜为中书时以书法荐仕至池州守【宁波志】
　　张翔
　　张翔字元龙性清介不茍善楷书篆隶尤工诗文正统初以材荐知欧宁仙居二县终泸州知州【周世昌昆山志】
　　林文
　　林文字恒简莆田人宣徳庚戌进士第三人授行在翰林编修正统初与修宣庙实録陞修撰英宗复位拜学士终太常寺少卿【列卿纪】
　　林学士文题张氏手泽记辞翰皆质胜【王世贞国朝名贤遗墨跋】
　　张翰
　　张翰安丘人正统间由进士授广东监察御史陞江西左参议致仕【分省人物考】
　　张翰草书法懐素清劲有骨【书史防要】
　　张约
　　张约翰弟亦善书【书史防要】
　　张汝昌
　　张汝昌字仲光正统辛酉举人为大名府同知能诗书法仿宋克号求已生【钱肃乐太仓州志】
　　徐观
　　徐观字尚賔华亭人少工翰墨正统辛酉举于乡游国学才名益着交南朝鲜诸国使者至购其书以为荣授武选主事【松江志】
　　宋瑮
　　宋瑮字克纯华亭人少游京师从妇翁俞宗大学楷书正统乙丑举进士拜御史数言事谪安福典史天顺初起知大庾调新淦未防谢病归治园莳菊更号菊存【松江志】
　　胡斆
　　胡斆字孟文江山人防于经学为文近古尤善楷书正统三年领乡荐为国子助教【徐文溥江山县志】
　　陈勉
　　陈勉字进之无锡人正统七年贡入太学歴官工部员外郎工大书【无锡志】
　　张绅
　　张绅字仲书正统间登商辂榜进士授行人终山东参政工书片纸只字人视之为拱璧【丁賔句容县志】
　　张绰
　　张绰字时裕为山东恩县教谕好学善书【丁賔句容县志】
　　沈讷
　　沈讷字文敏昆山人正统七年登进士第授大理评事天顺二年为福建按察副使善小楷得宋克笔意【郑文康平桥藁】
　　温良
　　温良字允仁晋江人正统十二年举人能文章又工于书朝士乞书者至满屋壁片柬只字重于兼金终中书舍人【清源文献】
　　蒋良
　　蒋良字希玉全州人正统丁卯举乡贡选授河西知县改广东都指挥使司副断事读书求大义为诗裁取适意不事雕绘而教子务通博以古文草篆为法病革时召冢子升于外手书数十字与之【懐麓堂集】
　　曽纉
　　曽纉字廷器邵阳人正统戊辰进士授户部主事富于诗文善楷书【陆东寳庆府志】
　　邢让
