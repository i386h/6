<!-- { "loadSidebar": true } -->
　　金润甫画史明初谪大理绘武安王庙壁大理之工画自润甫始【云南府志】
　　周孟容
　　周孟容嘉定人工写神王常宗尝叙其聚英图【吴中人物志】
　　杨彞
　　杨彞字宗彞余姚人别号银塘生【见书家】乘牛出入四明洞天遇风景林壑之美即箕踞长啸状其草木水石题诗于上墨光动荡【绍兴志】
　　史谨
　　史谨字公谨少从倪瓉髙啓游博学好古工诗什善丹青洪武末用翰林学士王景荐授应天府推官左迁湘隂丞既谢政侨居金陵自号吴门埜樵【昆山人物】史谨长于寒林雪景【金陵琐事】
　　韩廉
　　韩亷字仲廉婺源人博学工书善画号樵野【徽州志】
　　胡唯
　　胡唯字贯道婺源人工诗善书尤善画山水云龙梅竹人称三絶尝采六经子史之要诗文书画之法名曰致和编永乐中访求遗书其从子士沂上之【徽州志】
　　鲍原礼
　　鲍原礼画菜若生【画史会要】
　　四明鲍原礼山水人物花鸟一卷国子博士临安钱宰伯均为之序原礼无所见伯均在国初与宋景濂诸公俱以文显【程敏政篁墩集】
　　浦源
　　浦源字长源工诗与福建林鸿为诗友号十才子尤善画举授晋府引礼舍人号东海生【秦防无锡志】
　　浦长源云林弟子善画【巽隠集】
　　陈太初
　　陈太初刘伯温谓其善画松亦能墨竹【画史防要】
　　顾琳
　　顾琳号云屋上虞人仕为知州读书政治之暇游戏绘事为世所重【画史会要】
　　吴郡顾云屋工山水画郑山辉称其有出尘之趣【宋僖庸庵集】
　　吕不用题顾云屋云山图云我识东吴顾文学早嵗丹青动黄阁挥豪得意傲王侯霜刮虬髯面如削【得月稿】
　　赵仲容
　　赵仲容会稽人以绘事游山海间【庸庵集】
　　李石楼
　　李石楼太守写竹有书法【庸庵集】
　　夏义甫
　　夏义甫鄣南人博学好古筑室天目杜门隐居与张羽诸君子相为师友每有所得輙为吟咏又喜绘事天目山房图盖其得意笔也【栗祁湖州志】
　　滕逺
　　滕逺吴郡人朱景春安分轩卷洪武辛酉滕逺画【铁网瑚】
　　蒋月鉴蒋玉泉
　　蒋月鉴金坛人善写照子玉泉得其【谢应芳巢集】
　　徐景
　　徐景旸南徐人工书史善吟诗旁通绘事有士韵而无俗姿一时贤公卿皆与之游有荐于朝者以母老不仕【宋濂学士集】
　　李西山
　　李西山未详何许人宋太史景濂尝题其古木图【皇明书画史】
　　苏照
　　苏照字明逺建安人为黄叔旸作墨菊图侑之以竹石【宋濂翰苑别集】
　　蓝瑜
　　蓝瑜旴江人宋濂题柏庵图后云上党马君庭坚其防也父名之以柏长遂筑室而居曰柏庵及主事勲曹转闽省检校官不至庵中者颇乆乃命旴江蓝瑜画为图时展玩之【翰苑别集】
　　陈徳顔
　　陈徳顔松阳人善描真宋濂赠神陈徳顔序云京都之间天下艺能之所萃止如徳顔者什百之中仅一见焉【宋学士集】
　　堵炳
　　堵炳字文明官郎中善画山水【刘槎翁集】
　　南溪耕渔图刑曹郎中堵文明所作【贝琼清江集】
　　余仲
　　余仲善山水刘崧题其画云金华仙人余仲笔墨萧疎开老苍【刘槎翁集】
　　许如圭
　　许如圭【太祖时人】刘崧题许霍州如圭所画誉溪图云许侯作画如作字缀清妍极风致【刘槎翁集】
　　陈举善
　　陈举善防和县丞工山水【刘槎翁集】
　　李克隽
　　李克隽兵曹善作墨竹【刘槎翁集】
　　尚仲份
　　尚仲份善画为陈孔硕作松岸轻舟图【刘槎翁集】
　　尚仲良
　　尚仲良【太祖时人】张以寜题其画鹭卷云沧江雨疎疎翻飞一舂锄老树如人立欲下意踌躇明年栁条长遮汝行捕鱼【翠屏集】
　　茅泽民
　　茅泽民号臞叟髙太史季廸题其夏山过雨图云茅翁素有丹青才新图一片似海岳髙堂未展凉先来嗟余乆逐挥汗客席防障日趋黄埃问翁防欲东游去如此画图安在哉【画史会要】
　　姚继华
　　姚继华以文学被征任河间都转运使张羽有题姚运使画溪山仙馆图诗【静居集】
　　陈仲美
　　陈仲美【太祖时人】张羽题其夏木圗云陈郎笔力能扛鼎写此千章夏木寒【静居集】
　　徐子修
　　徐子修善画山水袁凯题其画云襄阳小米师董源妙处不受绳墨牵顷刻万里皆自然房山尚书世称贤化为白云满晴巅李家将军极清妍畏避退缩不敢前至今海内人争卿惟得此二家意损益往往无留滞意思元居造化先笔力正在苍茫际【海叟集】
　　罗小川
　　罗小川豫章人善画【翠屏集】
　　虞鲁瞻
　　虞鲁瞻【太祖时人】贝琼题其所画山水云御史新来水石工数依约米南宫试添茅屋新林下着我江南鹤发翁【贝清江集】
　　程玉泉
　　程玉泉【太祖时人】詹同题程玉泉竹云玉泉公子能写竹曾动天顔丹禁中今观此图亦清絶琅玕个个生秋风昔日辋川王摩诘后来吴兴赵子昂古今名笔两竒絶玉泉欲与争辉光【天衢舒啸集】
　　钱均羽
　　钱均羽善画【丹崖集】
　　李元中
　　李元中【太祖时人】唐肃题其画竹云城南初识李姚江笔底风生鳯尾双只许丹渊相伯仲开门合受蓟丘降【丹崖集】
　　毛元升
　　毛元升工画花卉【皇明书画史】
　　唐肃题毛元升画蔷薇云色是昭阳第一人缕金衣薄不胜春毛生能画非延夀不得黄金也逼真【丹崖集】
　　俞景山
　　俞景山【太祖时人】钱宰题其所画山水幛云俞君作画时雅有山林癖朝登秦望山万壑千岩净横臆暮上香炉海色秋清上遥碧归来放笔仿董源笔底丹青浩无迹【临安集】
　　钱叔昂
　　钱叔昂【太祖时人】唐肃停云春思图记云吴郡陆振文从事督府既而授官司廪于鳯阳同府钱叔昂惜其行也乃托之豪素为图以赠题曰停云春思【唐肃息耒稿】孙蕡题钱叔昂潇湘图云钱郎毛骨清写此兼众妙【西庵集】
　　袁子初
　　袁子初字叔言号雪斋上虞人流落江西写梅得王元章法花多剜白不甚繁【戴冠绍兴志】
　　顾囦
　　顾囦尝为元官明初遁迹善绘事每见竒山水及树石佳者瞪目防睇心与境会輙恣挥洒初师董元出入诸家尤工设色亦号大痴【常熟志】
　　朱士谦
　　朱士谦常熟人工写人物设色精古【画史会要】
　　俞凝清
　　俞凝清善画董佐才题凝清小楼诗有画幅遥临列岫来之句【赖良大雅集】
　　朱自方
　　朱自方号梦庵临江人家奉化性尚冲澹喜写水墨山水晩年出入郭熙范寛而自成一家【画史会要】
　　胡仲厚　吴景行
　　胡仲厚吴景行俱鄞人画青緑山水师董源亦自秘惜人罕得之【张时彻寜波志】
　　史均民
　　史均民善画水仙【寜波志】
　　傅子英
　　傅子英善摸写人物【寜波志】
　　卢景春
　　卢景春字以和居城西绕屋种梅善写花竹翎毛梅入佳品号燕居【常熟志】
　　萧澄
　　萧澄以画水名尝于波涛转折处寓一萧字或一澄字以为款识【画史会要】
　　金黼
　　金黼字用文常熟人画山水墨竹兰石有佳趣号竹泉生【画史会要】
　　范摹
　　范摹字行式渉猎经史善诗歌多艺能凡金石款识篆刻书画之类皆能着其时代辨其真赝工画山水人物笔力潇洒立趣幽逺【嘉兴府志】
　　范川荘
　　范川荘崇安人家贫善丹青变态时出曲尽物状国初有欲荐为金门画史川荘自谋曰岩廊画工必极天下之选岂易应邪径游金陵访金门画客有程姓者范求见请曰川荘贫无以活生愿身佣门下供薪水暇则洗砚研墨以执事左右程许之川荘观其画出已下一日昧爽往汲奔归惊愕口不能言若佯狂然程急询之对曰适见羣怪不能形容请纸一幅貌之备写幽怪屈伸奔跳牵挽之状精入神妙程即下拜曰子吾之师也愿执弟子礼范辞避遂遁去抵家嵗暮无以供腊其邻嘲之范曰吾有一鹅劳子市之邻曰诺乃取纸画鹅张翼威颈作将鬭状邻曰除夕矣孰用此也范曰汝富家有鹅归者汝黏之壁人必取之如其言见童子驱鹅者随之黏诸壁鹅见画鹅即雄声展羽作鬭状既近画遂戢翼垂头而走主人重价求之相为神笔云【闽画记】
　　周是修
　　周是修吉水人善画龙【罗鹤应庵随録】
　　郑恕
　　郑恕字本忠仙居人【见书家】建文时知萧县善书画【瑚网】
　　徐原父
　　徐原父金华人方孝孺画梅賛曰潜溪公致仕家居时尝以郡人徐原父所画梅寄余兄希学笔法清劲有出尘之意【方孝孺逊志斋集】
　　姚广孝
　　姚广孝长洲人【见书家】防名天禧至正间为僧名衍字志道靖难后为太子少师【瑚网】
　　少师自题画竹云永乐六年夏六月余因病不出独坐于夀椿堂之南牕忽想长洲旧业之竹归心油然而坐也故作短梢并诗以记其事云翠叶防褷拂水云凌霜劲节不同羣荒村寥落无人处谁谓茅庵有此君【瑚网】
　　戴冠题姚少师画竹即次其韵云北地风髙卷塞云惊沙吹起雁成羣客边偶写龙孙谱忘却江南有此君【濯缨子集】
　　胡俨
　　胡俨字若思号颐庵南昌人【见书家】官至国子祭酒以水墨秃笔写羊鹿甚有生动亦能竹石兰蕙【画史会要】
　　王璲
　　王璲字汝玉以字行号青城山人【见书家】其先蜀之遂寜人从父宦游占籍吴中永乐时官翰林检讨直内阁能书亦能画【画史会要】
　　陈继
　　陈继字嗣初吴县人从王行俞贞木游贯穿经学人呼为陈五经初开文阁用杨士竒荐召授翰林五经博士进检讨【书史会要】
　　陈嗣初以文章擅名翰林写竹尤竒仲昭士谦皆师事之【冯仙湜图绘寳鉴续纂】
　　王绂【画史会要作芾】
　　王绂字孟端号友石又号九龙山人【见书家】髙介絶俗沐黔公行金帛求画谢絶之后忽作一幅遗其所厚同官转致之曰姑以是塞黔公意毋言我为公也月夜闻邻笛乘兴画幅竹访遗之其人乃大贾喜甚与羢绮各二更求配幅却其币手裂画壊之画竹为国朝第一【书画记】
　　孟端善于绘事长江逺山丛篁怪石随意所适无不妙絶【王进友石先生诗集序】
　　芾平逺竹石师倪云林其合作者甚佳山水师王叔明自有一种风度【画史会要】
　　文征明曰友石先生画品在能之上评者为作家士气皆备然其人品特髙能不为艺事所役虽片纸尺缣茍非其人不可得也【瑚网】
　　王孟端山水用笔精到超出防文天游之上而与叔明并驾【六研斋二笔】
　　夏防
　　夏防字仲昭昆山人【见书家】以进士自中书舎人累进太常寺卿直内阁画竹石师王绂至逺夷亦购之【瑚网】画家唯墨竹颇寓书法近时得其妙者莫过于毘陵王孟端舎人而夏太常仲昭尝师之早嵗类其笔意其后稍变而昆山之人师之者更数辈独屈约处诚颇类之而今人家所得往往出其手也【匏翁家藏集】
　　夏太常画竹为当时第一有夏卿一个竹西凉十锭金之謡所作竹枝烟姿雨色偃直浓疎动合榘度盖行家也【丹青志】
　　夏昺
