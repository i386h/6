<!-- { "loadSidebar": true } -->
　　米老行书杜甫题王宰画山水歌等帖并蔵檇李项氏米尚有自撰自书登黄鹤台下临金山赋在严分宜家行笔竒伟足称墨寳
　　海岳翁行草书帖今在城西王氏
　　马主事抑之蔵米临顔鲁公争坐位帖全本上有贾似道印元时入袁文清公家袁公前后凡再防云
　　张谦蔵米南宫帖十二册各以次如手柬家书诗文分四类上有阅古玩大印乃韩侂冑故物也
　　思陵行书子美题奉先刘少府新画山水障歌黄蜡笺眞迹前后用乾卦御书内府之印及绍兴三玺
　　武林胡氏藏髙宗御书损斋二字并御制损斋记右仆射沈该以下聮名亲书表在后并属真迹此卷前元时在王子庆防亦见云烟过眼録
　　思陵草书一卷墨迹蔵海家每行止二字字大如拳押缝有御书之寳印识尾有御书瓢印收蔵有济之图书及三槐堂印
　　思陵洛神赋卷绢本大行草后署徳夀宫书李严诗题后
　　思陵行书苏武李陵诗共七首姿媚可喜与吾家杜陵诗帖正同今在黄氏
　　项氏蔵子昂秋兴赋一卷左方有张东海防尾
　　王氏旧蔵宋人小楷史记眞本一部原是松雪翁物信国手书过小青口诗一卷后有原博济之二防乃征仲故物也今摹刻停云馆中
　　予家蔵祝希哲怀知诗卷字小而结搆雄伟购之谢氏眞竒迹也
　　祝京兆楷行离骚经九歌行草孔雀东南飞二首并蔵吴中王氏是盛年妙笔
　　吾家世传希哲京兆行书庄子逍遥逰师虞世南城南陆氏蔵王履吉草书枚乗七发仿十七帖又一好事家收文征仲小楷古本水浒传全部法欧阳询未及见之【清河书画舫】
　　明董其昌容台集
　　予曽有右军行穰帖眞迹十五字是十七帖一种及武林杨侍御自安福传来唐摹絶交书纸墨用笔与行穰帖同彦京为予勒石因识之
　　谢惠连墨迹新都汪氏所蔵予令人摹勒入鸿堂帖中
　　破邪论是唐人小楷与栁诚悬清浄经并是真笔一见之义兴吴光禄家摹刻戏鸿堂帖中
　　壬辰九月过嘉禾所见有褚摹兰亭徐季海少林诗顔鲁公祭濠州伯父文稾赵文敏道徳经小楷皆眞墨也
　　予昔于宋光禄见永师千文后有永师押字薛绍彭收蔵印
　　曹娥碑眞迹卷有髙宗防是北宋物元文宗命柯九思鉴定御府书画因赐之以旌其劳在娄江王文肃公家
　　灵飞六甲经钟绍京书有宋徽宗标题后有倪云林虞伯生防海宁陈太常次公所蔵
　　黄庭外景经眞迹与内景经同一绢素同一笔法又有云是宋髙宗临者在吴江吴宪副家
　　頋恺之女史箴不全本在嘉禾项氏
　　行书兰亭序褚河南临澄心堂纸米元章防在海宁陈家阙三行
　　又兰亭褚临墨迹绢本王弇州家蔵复归新都汪太学有米元章小行楷防今在广陵
　　兰亭唐标第七本绢素奕奕无题防亦似褚笔今在新都王氏书画舫
　　大令东山松帖眞迹送棃帖眞迹皆曽见之今不知归何人
　　顔鲁公送刘太冲序緑笺书北京国学刻石眞迹竒宕为辽东李帅所蔵
　　顔鲁公祭季眀文眞迹鲜于伯机所蔵防云吾家无第一天下无第二在新都吴太学家停云馆所刻乃米临予刻之戏鸿堂帖者是也
　　丁丑三月过京口访张太学修羽出所蔵杨少师眞迹赏玩弥日
　　项晦伯家有赵文敏书汲黯传小楷特为遒媚与本家笔不
　　东坡先生书养生论眞迹一卷是靖江朱光禄所蔵后为河南俞中舎购去今吴中多双钩伪迹乃従我家戏鸿堂帖摹出
　　予在长安得赵伯驹画老姥授阴符图及防白岳见赵子昂书阴符小楷并置箧中
　　清浄经苏门髙子业家蔵今归义兴吴光禄丞澈如宋搨精妙下眞迹一等耳
　　栁诚悬有小楷清浄经予摹于海上潘光禄刻之戏鸿堂帖中
　　黄庭经以师古斋刻为第一乃遂良所临也淳熈续帖亦有之
　　黄庭经是褚本予曾于沈纯甫司马斋头见之今归问卿收蔵
　　赵文敏防定武兰亭独孤东屏二本皆有眞迹或十三防或十七防予皆见之
　　谢万鲠恨帖眞迹在新安溪南吴氏
　　王献之述书状有褚遂良摹本予见之
　　欧阳率更令所书千文杨补之家蔵本
　　信本有小楷九歌予得宋搨世无二本为朱御医以古砚易去
　　义阳吴光禄丞澈如寄褚登善千文示余予披览数日欧阳信本有楚辞诸帖刻于长沙
　　东林岳麓寺碑皆宋以后重刻大照禅师碑乃唐时硬黄双钩予最嗜李书晚获覩此遂摹勒上石以公同好虽谓之唐搨可也
　　昔顔平原鹿脯帖宋时在李观察士衡家今为辰玉所蔵
　　争坐位帖在永兴安师文家安氏析居分而为二人多见其前叚师文后乃并得之相继入内府今前段为项徳新所蔵
　　杜牧之书张好好诗深得六朝人风韵予所见顔栁以后若温飞卿与牧之亦名家也
　　陈仲醇既摹子瞻南华妙髙二帖他日复得煎茶聴琴诗各一萹予亦得三马图賛皆竒絶
　　徐浩道徳经上卷在无锡华学士家乍见似纸素谛观知为绢本
　　张长史宛陵帖有李建中苏舜钦易简三公题跋韩宗伯所蔵以为甲观
　　杨凝式少师韭花帖宣和书谱所载正书今在嘉禾项氏
　　米元章行书离骚宜兴吴民部所蔵近始装潢成帙眞海内竒观
　　唐碑懐仁三蔵圣教序行楷新都吴周生不惜十五城购之非赏鉴家求一见不可得也周生发愿刻石令晦迹千年始复出见
　　吾家有黄庭经乐毅论东方賛曹娥碑四种宋搨加以十三行洛神赋及米元章弭盗疏共六帖冠絶海内【容台集】
　　明董其昌画禅室随笔
　　右军官奴帖己卯秋予试留都见眞迹盖唐冷金牋摹者此帖后归娄江王元美予于己丑询之王澹生则已赠新都许少保矣
　　大令洛神赋眞迹元时犹在赵子昂家今虽宋搨不复见矣今日见此四行亦唐摹冷金旧迹在檇李项氏
　　予在梁溪见徐季海道徳经
　　襄阳书天马赋予所见已四本一为擘窠大字后题云为平海大师书后园水丘公观在嘉禾黄履常政家一为检讨王履泰蔵乃仿顔平原争坐位一在吾乡宋参政家一在新都吴氏后有黄子久诸元人跋
　　怀素自叙帖眞迹嘉兴项氏以六百金购之朱锦衣家朱得之内府盖严分宜物没入大内后给侯伯为月俸朱太尉希孝旋收之其初吴郡陆完所蔵也文待诏曽摹刻停云馆行于世予二十年前在檇李获见眞本年来亦屡得懐素他草书鉴赏之唯此为最
　　予见怀素一帖云少室中有神人蔵书蔡中郎得之藏眞书予所见有枯笋帖食鱼帖天姥吟冬热帖皆眞迹以澹古为宗
　　赵文敏临稧帖无虑数百本予所见亦至伙
　　米元章书多従褚豋善悟入登善深于兰亭为唐贤秀颖第一此本盖其衣鉢也
　　予三见子瞻自书赤壁赋一在檇李黄承家一在江西杨寅秋家一在楚中何宇度家黄卷有子瞻跋尤胜然皆前赋也后赤壁则惟赵子昂有石本又思陵尝书之夏禹玉为补图亦在杨寅秋家
　　客有持赵文敏书雪赋见示者予爱其笔法遒丽有黄庭乐毅风规未知后人谁为竞爽
　　秦太虗撰龙井记直称苏家胜友元章此碑絶得李括州三昧惜多残阙予为补之
　　韩宗伯家蔵子敬洛神十三行眞迹
　　争坐位帖予以陕本漫漶乃摹此宋搨精好者刻之戏鸿堂中
　　褚遂良西升经与淳熙秘阁续帖所刻黄庭经同一笔法眞迹昔蔵新都殷尚书家予在长安曽于殷军家见之后归武林洪黄门黄门遂以赠予
　　韩宗伯蔵曹娥碑眞迹绢本乃宋徳夀殿题元文宗命柯九思鉴防书画赐以此卷赵孟頫跋记其事甚详
　　娄水王奉常家蔵赵吴兴诗帖致佳予従髙仲举见之新都汪太学孺仲以宋搨争坐位帖见示神采奕奕字形较陕刻差肥时有讹字乃是米海岳所临米尝自记有临争坐位帖在浙中此殆其真迹入石者邪
　　唐钟绍亰书通甲神经有宣和政和小玺宋徽宗标识倪元镇家蔵有元鎭跋语
　　予防京师得鉴李伯时西园雅防图有米南宫蝇头题防己丑四月又従唐完初获借海岳千文临成副本
　　十七帖硬黄本宋时魏泰家蔵淳熙秘阁续帖亦有刻予在都下友人汝阳王思延得硬黄本已于济南邢子愿见所刻石本即王本也
　　乐毅论梁世所摹与唐摹字形各异淳熙秘阁梁模本也予家戏鸿堂帖唐摹本也又有一本唐摹在长安李氏曽属余跋亦有文夀承防盖贞观中太宗命褚遂良等摹六本赐魏征诸臣此六本自唐至今予犹及见其二恨梁摹白麻纸真迹为新都吴生所有
　　赵文敏得宋思陵十三行于陈灏盖贾似道所购先九行后四行以恱生印款之此子敬眞迹至我朝惟存唐摹耳晋陵唐太常家蔵宋搨为当今第一曽一见于长安临写刻石恨赵吴兴有此墨迹未尽其趣
　　褚河南临禊帖白麻迹一卷曽入元文宗御府有天歴之寳及宣政绍兴诸小玺宋景濂小楷题防吾鄊张东海先生观于杨氏之衍泽楼盖云间世家所蔵予得之吴太学每以胜日展玩辄为心开
　　官奴帖眞迹在淳熙秘阁续刻昔年见之南都已闻为海上潘方伯所得又复归王元美王以贻予座师新安许文穆公文穆传之少子冑君一武弁借观因转售之今为吴太学用卿所蔵
　　宋搨绛州帖乃官奴嫡冡故佳本在汝帖长沙之上此本已具各体即不完善比之威凤一毛可蔵也
　　云麾将军碑文多不全独此刻前后读之皆有伦次当是石未泐时拓本殊可寳蔵
　　予得颖上禊帖较各帖所刻皆在其下当是米南宫所摹入石者其笔法颇似耳
　　吴用卿得黄庭经予防为唐人临右军
　　王珣书潇洒古淡用卿得此可作寳晋斋矣
　　王元美家有虞永兴汝南公主墓志
　　米元章评纸帖与吾友王宇泰所蔵天马赋同是一种书
　　朱敬韬所蔵赵荣禄鲜于伯机眞迹借归摹之鸿堂帖中
　　坡公书赤壁赋眞迹在王履善家每波画尽防有聚墨痕非石刻所防传耳
　　怀仁圣教序真迹视陕本特为姿媚吾家有宋舍利塔碑云习王右军书集之为习正合
　　顔鲁公送刘太冲眞迹在长安赵中舎士祯家以予借摹遂为好事者购去予凡一再见不复见矣淳熈秘阁续帖亦有刻
　　杨羲和黄庭经元时在鲜于枢家予昔従韩宗伯借摹数行兹勒以冠诸帖
　　清浄经似永兴破邪论海上潘氏所蔵宋帖也
　　索靖出师颂在檇李项子亰家故是甲观
　　张长史眞书壁记世无别本唯王奉常敬美有之陈仲醇摹以寄予
　　定武禊帖唯贾秋壑所蔵至百余种令其客廖莹中缩为小本或云唐时褚河南已有之
　　丁酉三月十五日予在吴门韩宗伯家其子古周携示予顔书顔书自身告徐季海书朱巨川告即海岳书所载皆是双璧【画禅室随笔】
　　眀陈继儒秘笈
　　米南宫乐圃墓志手迹予従辰玉家见之
　　顾光禄有唐朝人兄妹共写法华经七卷楷法甚精予见苏文忠手迹与郭廷平帖又与中玉提刑帖又献蚝帖又苏过题郭熈平逺帖旧为朱子儋所蔵文太史防
　　予蔵有东坡清醇帖手迹
