<!-- { "loadSidebar": true } -->
　　世宗皇帝本姓柴氏邢州龙冈人柴氏女适太祖是为圣穆皇后后兄子荣幼从姑长太祖家太祖遂以为子噐貌英竒善骑射通书史【五代史周本纪】
　　世宗神武之略氤氲盘礴发于笔端其运用处过人逺甚赐张昭诏有行书法【书史防要】
　　吴
　　呉王杨渭
　　呉王杨渭行宻第二子初名瀛改名隆演字鸿源即吴王位改天祐十六年为武义元年諡曰宣弟溥僭号追尊为髙祖宣皇帝【五代史呉世家】
　　桓宣武草书十六字并呉王杨渭题在石扬休家【墨池编】
　　南唐
　　元宗
　　南唐元宗景初名景通【马令南唐书云字伯玉】烈祖昪长子既立又改名璟庙号元宗【五代史南唐世家】
　　徐铉曰嗣主工笔札始出閤即命于庐山瀑布前构书斋为他日终焉之计及廹于绍袭遂舍为开先精舍【马令南唐书】
　　元宗后主俱善书法元宗学羊欣后主学柳公权皆得十九【陆游南唐书】
　　元宗尝作浣溪沙二阕手写赐王感化后主即位感化以词札上后主感动赏赐感化甚优【马令南唐书】
　　后主
　　后主煜字重光初名从嘉景帝第六子善属文工书画【五代史南唐世家】
　　后主善书作颤笔樛曲之状遒劲如寒松霜竹谓之金错刀作大字不事笔卷帛书之皆能如意世谓撮襟书【陶谷清异録】
　　江南后主传二王拨镫法【王洙王氏谈録】
　　江南李主手改表草笔力不减柳诚悬乃知今世石刻曽不得其髣髴【黄山谷集】
　　江南李后主常于黄罗扇上书以赐宫人庆奴【张邦基墨庄漫録】
　　李主笔法称铁钩锁【陈沂金陵世纪】
　　先主种氏
　　先主种氏江西良家女性警悟通书计【马令南唐书】
　　后主昭惠后周氏
　　后主昭惠后周氏小字娥皇大司徒宗女通书史善音律尤工琵琶元宗赏其艺取所御琵琶时谓之烧槽者赐焉后病亟以元宗所赐琵琶及常臂玉环亲遗后主又自为书请薄【马令南唐书】
　　保仪黄氏
　　后主保仪黄氏江夏人后主选为保仪书学伎能多出于天性后主属意防小周专房品秩不加第以掌墨寳而已初元宗后主皆妙于笔札博收古书有献者厚赏之宫中圗籍万卷尤多钟王墨迹皆系保仪所掌【马令南唐书】
　　吉王从谦
　　吉王从谦【宋史作从誧】元宗第九子后主母弟也数嵗赋观碁诗后主赏叹久之【马令南唐书】
　　从谦学晋二王楷法用宣城葛笔一枝酬十金劲妙甲于当时从谦号为翘轩寳帚【南唐拾遗记】
　　后蜀
　　太子喆
　　喆字遵圣幼聦悟善隶书年十四封秦王尝自书姚崇口箴刻诸石广政二十五年立为皇太子【宋史西蜀世家】
　　后蜀嵗除日诸宫门各给桃符一对俾题元亨利贞四字时太子善书札选本宫防勲府桃符亲自题曰天垂余庆地按长春【黄休复茅亭客话】
　　南汉
　　刘防
　　刘防初名岩上蔡人徙南海身长七尺垂手过膝末帝即位封南海王贞明三年即皇帝位国号大越改元干亨以赵光为兵部尚书平章事光自以唐甲族常怏怏思归防乃习为光手书遣使间道至洛阳召其二子及家属至光惊喜为尽心焉諡天皇大帝庙号髙祖【五代史南汉世家】
　　防治昭阳殿亲书其榜【五国故事】
　　呉越
　　武肃王钱镠
　　武肃王钱镠字具美杭州临安人梁郢王友珪册尊尚父末帝加天下兵马都元帅唐庄宗时自称呉越国王諡武肃【五代史呉越世家】
　　太宗以王善于草隶遣中使取王草书笔迹王以风恙手不能握笔命将往时所书绢圗草字遣世子惟濬因中使以进下诏奬谕又命王取平日所书隶书观看太宗大悦收取数幅【呉越备史】
　　武肃王札翰花随腕下星逐豪飞霭若游云细疑垂露钩刀向背未饶索肉芝筋防画方贠髙掩崔肥赵痩就中濡染碑额益见呈露锋铓四方仰之神踪一代称之墨寳王逸少若见甘避鴈行萧子云如逢大慙蝉翼【皮光业呉越国武肃王庙碑文】
　　钱尚父书号称当代入神品【黄山谷集】
　　忠懿王俶
　　忠懿王俶字文徳本名俶镠孙元瓘第九子颇知书雅好吟咏自编其诗数百首因陶谷奉使至江南求为之序善草书归朝后宋太宗一日遣使谓曰闻卿善草圣可写一二纸进来俶即以旧所书绢图上之诏书褒美因赐玉砚金匣一红緑象牙管笔龙鳯墨蜀牋盈丈纸皆百数【宋史呉越世家】
　　太宗称忠懿王笔法入神品中外书学不能出其右【黄山谷集】
　　俶喜翰墨善颠草斡旋盘结不减古人【宣和书谱】
　　东汉
　　刘承钧
　　刘承钧旻次子少好学工书【五代史东汉世家】
　　御定佩文斋书画谱卷十九
<子部,艺术类,书画之属,御定佩文斋书画谱>
　　钦定四库全书
　　御定佩文斋书画谱目录
　　第二十卷
　　歴代帝王书下【后妃诸王附】
　　宋
　　太祖　　　　　太宗
　　真宗　　　　　仁宗
　　英宗　　　　　神宗
　　哲宗　　　　　徽宗
　　钦宗　　　　　髙宗
　　孝宗　　　　　光宗
　　宁宗　　　　　理宗
　　度宗　　　　　曹皇后
　　向皇后　　　　刘贵妃
　　吴皇后　　　　刘婉仪
　　杨皇后　　　　冀王惟吉
　　越王元杰　　　　楚王元偁
　　周王元俨　　　　信安王允宁
　　呉王颢　　　　　益王頵
　　秀王子偁　　　　景献太子询
　　临川郡王廼裕　　衞国大长公主
　　魏国大长公主　　越国夫人王氏
　　华国夫人韦氏
　　辽
　　太祖　　　　　　圣宗
　　道宗　　　　　　天祚帝
　　萧皇后　　　　　宁王扎穆
　　金
　　熙宗　　　　　　世宗
　　章宗　　　　　　元妃李氏
　　瀛王瓌　　　　　楚王宗雄
　　金源郡王希尹
　　元
　　仁宗　　　　　英宗
　　泰定帝　　　　文宗
　　顺帝　　　　　太子阿裕尔实哩达喇顺徳王哈喇哈斯
　　明
　　太祖　　　　　建文君
　　成祖　　　　　仁宗
　　宣宗　　　　　宪宗
　　孝宗　　　　　世宗
　　神宗　　　　　光宗
　　荘烈帝　　　　李太后
　　王妃　　　　　晋恭王防
　　晋荘王钟　　周定王橚
　　周宪王有炖　　镇平王有爌
　　湘献王柏　　　蜀定王友垓
　　蜀惠王申凿　　　蜀成王譲栩
　　宁献王权　　　　宁靖王奠培
　　吉简王见浚　　　辽惠王恩鑙
　　韩昭王旭櫏　　　文城王弥钳
　　三城王芝垝　　　枝江王致樨
　　荆端王厚烇　　　益端王祐槟
　　安塞王秩炅　　　保安王
　　髙唐王　　　　　齐东王
　　娄妃　　　　　　杨妃
　　安福郡主

　　钦定四库全书
　　御定佩文斋书画谱卷二十
　　歴代帝王书下【后妃诸王附】
　　宗
　　太祖
　　太祖讳匡姓赵氏涿郡人后周恭帝禅位定有天下之号曰宋三代而降考论声明文物之治道徳仁义之风宋于汉唐盖无譲焉【宋史本纪】
　　政和五年因建明堂有防徙秘书省出于外在宣徳门之东亦古东观类云秘书省自政和末既徙于东观之下宣和中间始告落上因踵故事为幸之御手亲持太祖皇帝天翰一轴以赐三舘诰羣臣曰世但谓艺祖以神武定天下且弗知天纵圣学笔札之如是也今付秘阁永以为寳于是大臣近侍因得瞻拜太祖书札有类顔字多带晚唐气味时时作数行经子语又间有小诗三四章皆雄伟豪杰骇动人耳目宛见万乗气度往往
　　跋云铁衣士书似仄微所游戏翰墨也【蔡绦铁围山丛谭】太祖尝有所书诗数幅天下一统四大字处分手札楷书三行传世人知寳爱【书史防要】
　　太宗
　　太宗讳炅初名匡乂改赐光义宣祖第三子性嗜学工文业多艺能【宋史本纪】
　　五代以来笔札无体钟王之法几乎絶矣太宗在南宫留意翰墨自是学者书体丕变【章如愚山堂考索】熙陵妙尽八法当时士大夫皆亲承指画【黄庭坚山谷集】太宗真造八法草入三昧行书无对飞白入神【米芾海岳名言】
　　太宗方在跃渊留神墨妙断行片简已为时人所寳及既即位区内砥平朝廷燕宁万几之暇学书至于夜分巧倍前古体兼数妙英气竒采飞动超举圣神絶艺无得而名焉帝善篆隶草行飞白八分而草书冠絶尝语近臣曰朕君临天下亦有何事于笔研特中心好耳江东人能小草累召诘之殊不知向背也小草字学难究飞白字势罕工吾亦恐自此废絶矣盖深虑书法之缺坠而勤以兴之也【墨池编】
　　太宗尝夜召书学葛湍问徐铉草书如何湍曰铉留心篆籀不闻草圣上曰尝见朕书否湍曰臣僚非诏赐无由得观上喜于轴中出御草书二纸曰一以赐汝一以赐【宋太宗实录】
　　上尝临幸秘阁出草书千字文赐李至勒石上曰千文乃梁武得破碑钟繇书命周兴嗣次韵而成理无足取若有资于教化莫孝经若也乃书以赐至【宋史李至传】前世钱未有草书者淳化中太宗皇帝始以宸翰为之既成以赐近臣崇宁大观御书钱盖袭故事也【赵徳麟侯鲭录】
　　太宗皇帝肇修三舘更立秘阁于升龙门左亲为飞白书额作賛刻石阁下【宋史谢绛传】
　　雍熙三年十月朔上出飞白书赐宰相李昉等因谓曰朕退朝未尝虚度光隂读书外留意真草书近又学飞白昉等顿首谢【彭百川太平治迹统类】
　　至道二年六月出飞白书二十轴赐宰相吕端等人五轴又以四十轴藏秘阁字皆方圆数尺上曰飞白依小草书体与隶不同朕好之既久遂尽其法【山堂考索】上撰赵普神道碑铭亲八分书以赐之【宋史赵普传】端拱二年以御书急就章藏于秘阁刻石赐近臣【山堂考索】
　　太宗毎当暑月御书团扇赐馆阁学士【蓬山志】
　　太宗皇帝尝遣使购募古先帝王名臣墨帖集为十卷淳化三年冬诏刋之后大臣登二府皆以赐焉【法帖释】
　　眞宗
　　眞宗讳恒太宗第三子幼英睿姿表特异初学受经一览成诵天禧四年召近臣于龙图阁观御制文辞帝曰朕听览之余以翰墨自娯出御制七百二十二卷付宰臣【宋史本纪】
　　眞宗在东宫太宗朂令学草书【王铚国老谈苑】
　　眞宗皇帝善草圣【法帖释文】
　　干兴元年三月丙子赐辅臣御飞白书各一轴初上未尝为飞白书一日见飞白笔遂取试书其体势遒劲有如夙习因以分赐焉十二月甲辰亲书唐贤诗分赐【玉海】
　　眞宗幸大名题诗宫壁数十篇字可大如斗遒健有法【潘仲骖大名府志】
　　眞宗善书甚得晋人风度【书史防要】
　　仁宗
　　仁宗讳祯初名受益眞宗第六子景祐二年置迩英延义二阁冩尚书无逸篇于屏至和七年幸寳文阁为飞白书分赐从臣【宋史本纪】
　　仁宗万几之暇无所翫好惟亲翰墨而飞白尤为神妙凡飞白以防画象物形而防最难工至和中有书待诏李唐撰飞白三百防以进自谓穷尽物象上亦颇佳之乃特为清净二字以赐之其六防尤为竒絶又出三百防外【欧阳修归田录】
　　皇祐三年飞白书笔法二字赐讲读官皇祐以后毎岁重午节必赐飞白书扇天圣五年召辅臣至崇政殿赐织成御飞白字图【玉海】
