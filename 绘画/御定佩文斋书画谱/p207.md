<!-- { "loadSidebar": true } -->
　　文勋字安国元祐末作太府寺丞福建漕东坡跋其画扇云道子画西方变相观者如堵作佛圎光风落电转一挥而成尝疑其不然今观安国作方界略不抒思乃知传者之不谬【画继】
　　刘延世
　　刘延世公是先生之犹子少有盛名元祐初游太学筑堂业讲名曰抱瓮尝作墨竹题诗云酷爱此君心常将墨真豪端虽在手难写淡精神又云静室焚香盘膝坐长廊看画散衣行趣尚之髙如此【画继】
　　李颀
　　李颀字粹老少举进士当得官弃去乌巾裘为道人遍歴湖湘间晚乐吴中山水之胜遂隐于临安大涤洞天徃来苕溪之上遇名人胜士必与周旋素善丹青而间作小诗东坡倅钱塘日粹老以幅绢作春山横轴且书一诗其后不通姓名付樵者令俟坡之出投之坡展视诗画盖已竒之矣及问樵者谁遣汝也曰负薪出市始经公门有一道人与我百钱令我呈此实不知何人也坡益惊异之即散问西湖名僧辈云是粹老久之偶防于湖山僧居相得甚喜坡因和其诗云诗句对君难出手云泉劝我早抽身【春渚纪闻】
　　陈偕
　　陈偕淮南广陵人见古今画虽敝缣裂素未尝不学一不可于意輙复易之防笔濡毫欣然忘劳【秦观淮海集】
　　陈直躬
　　陈直躬偕子世其学【淮海集】
　　苏轼题陈直躬画鴈诗云野鴈见人时未起意先改君从何处看得此无人态【东坡集】
　　朱象先
　　朱象先字景初松陵人驰名绍圣元符间坡跋其画云能文而不求举善画而不求售文以达吾心画以适吾意而已以其不求售也故得之自然世亦罕见不知其所长也【画继】
　　朱象先少时画笔常恨无前人深逺润泽之趣一日于鵞溪绢上作小山觉不如意急湔去之故墨再三挥染即有悟见自后作画多再涤去或以细石磨绢要令墨色着入绢缕【春渚纪闻】
　　宼君玉
　　宼君玉工蟹【图绘寳鉴】
　　文同画厨十咏有题宼君玉郎中大蟹云蟹性最难图生意在螯蛫伊人得之妙郭索不能已【丹渊集】
　　郭焕
　　郭焕【与文同同时】文同捕鱼图记云豳有郭焕者善搨写余亦令为之郭之于画有尺寸甚可爱与余为此尤尽其所学【丹渊集】
　　刘继勲
　　刘继勲为左藏库使知宁州善画【丹渊集】
　　张敏行
　　张敏行彭州人俊慧通博善画【丹渊集】
　　许中正
　　许中正蜀人工神及龙【图绘寳鉴】
　　晁补之题许中正捕龙雷诗云彼龙胡为被天谪不肯为天行雨泽天勅雷公恣捜索龙藏何所忽尔获提之满空若曵帛雹风电火相卷射雷张两翅但拍拍首尾挽之足防磔龙力与雷固不敌雷转威怒龙褫魄须臾定见肝胃拆万力千气凡防画斯人斯品入神格【丹渊集】
　　黄斌老
　　黄斌老潼川府安泰人文湖州之妻侄也登科尝任戎倅适山谷贬戎州与定交且通谱善画竹山谷有咏其横竹诗又谢斌老送墨竹十二韵云吾子学湖州师逸功已倍预知更入神后出遂无对【画继】
　　黄子舟
　　黄彛字子舟斌老弟其名字初非彛与子舟也山谷以其尚气故取二器以规之自后折节为粹君子终朝郎郡倅山谷用赠斌老韵谢子舟为余作风雨竹両篇前篇云嵗寒十三本与可可追配后篇云森削一山竹牝牡十三辈谁言湖州没笔力今尚在而与可每言所作不及子舟【画继】
　　刘明仲
　　刘明仲善作竹【画继】
　　黄庭坚刘明仲墨竹赋云子刘子山川之英骨毛粹清用意风尘之表如秋髙月明游戏翰墨龙蛇起陆尝其余巧顾作二竹【山谷外集】
　　黄与廸
　　黄与廸善墨竹山谷次韵谢与廸所作竹五幅云吾宗墨脩竹心手不自知但不知为何人任子渊诗注亦不及之【画继】
　　杨吉老
　　杨吉老文潜甥文潜尝云吾甥杨吉老本不好画竹一旦顿解便有作者风气挥洒奋迅初不经意森然已成惬可人意其法有未具而生意超然矣无咎亦有赠文潜甥克一学与可画竹诗克一吉老字也【画继】
　　陈修己
　　陈修己通城人元祐八年为智嵩上座写晦堂老师絶妙诸本【山谷集】
　　马贲
　　马贲河中人长于小景作百鴈百猿百马百牛百羊百鹿图虽极繁伙而位置不乱本佛像马家后写生驰名于元祐绍圣间【画继】
　　周曽
　　周曽不知何地人与马贲同时差髙于贲又长山水【画继】
　　张无惑
　　张无惑山人也善画山水浮休赠诗云西征已度故关山秋雨霖零路屈盘受尽艰辛心不足解程又展画图看【画继】
　　刘国用
　　刘国用汉州人工画罗汉壁素之传甚多在丘杜金水张之下也【画继】
　　陈自然
　　陈自然工画佛山谷题云陈君以佛画名京师作秋水寒禽甚可观【画继】
　　李明
　　李明善山水坡以其画送吴逺游云近李明画山水有名颇用墨不俗辄求得一横卷甚长可用牀上绕屏【画继】
　　蔡规
　　蔡规建昌军人谢无逸观其画山水有蔡生老江南山水涵眼界挥洒若无心笔端出万怪之句【画继】
　　雷宗道
　　雷宗道商州人工杂画尤长于佛像山水防流张庭坚家有两横幅人以为郭熙也【画继】
　　能仁甫
　　能仁甫以字行本画院出身官至县令长于佛像山水世多观音【画继】
　　费宗道
　　费宗道蔡州人来京师画太一宫中主火神顷刻而成众工疾之告监牧中使曰画太速成殊不加意中使遂令墁毁一夕愤怒而卒【画继】
　　成宗道
　　成宗道长安人工画人物兼善刻石凡长安壁传吴笔皆临模上石其迹细如丝髪而不失精神体段有所集吴生三清像与左右侍衞宛如吴作或云因能勒石后转而为画也又改武洞清长沙罗汉与三元皆能舎短求长自出新意过于长沙逺矣【画继】
　　吉祥
　　吉祥平阳人工佛道笔墨轻清又能布景作佛像星辰多在山水中后人罕及山水亦佳【画继】
　　李士云
　　李士云金陵人荆公神赠诗曰衰容一见便疑真李氏挥毫妙入神欲去钟山终不忍谢渠分我死前身又善山水荆公赠古风有李子好山水而常寓城郭毫端出窈窕心手初不着之句【画继】
　　程怀立
　　程怀立南都人东坡作神记谓吾神尔得其全怀立举止如诸生萧然有意于笔墨之外【画继】
　　刘宗道
　　刘宗道京师人作照盆孩儿以手指影影亦相指形影自分每作一扇必画数百本然后出货即日流布实恐他人模之先也【画继】
　　李宗晟
　　李宗晟作水帘图坡题云宗晟一轴水帘图寄与南舒李大夫未向林泉归得去炎天酷日且令无【画继】
　　尹白
　　尹白汴人专工墨花坡尝赋之云花心起墨晕春色散豪端【画继】
　　陈常
　　陈常江南人以飞白笔作树石有清逸意折枝花亦有逸气一株以色乱花头意欲夺造化本朝妙工也【画继】
　　陶缜
　　陶缜【金陵人】荆公有题所画果示徳逢诗所作花果精致可玩【画继】
　　李遵易
　　李遵易不知何郡人无咎有跋画鱼图甚详【画继】
　　段吉先
　　段吉先不知何地人晁无咎有题其小景三絶【画继】
　　孟仲宁
　　孟仲宁【与晁说之同时】说之云白莲社图余自以意先为山石位置向背物皆作粉本以授画史孟仲宁使摸写润色之【鸡肋集】
　　刘琮
　　刘琮庐陵人以写真名一时玉局老人自海上归尝赠以言由是士大夫益称之【卢溪集】
　　李汉举
　　李汉举工画竹【图绘寳鉴】
　　黄庭坚题李汉举墨竹云如虫蚀木偶尔成文吾观古人绘事妙处类多如此【山谷集】
　　张大同
　　张大同能写真【山谷集】
　　张子谦
　　张子谦能写真【山谷集】
　　宋处
　　宋处邢州人善画山水曽摸郭熙满溪春溜图【图绘寳鉴】
　　秦湛
　　秦湛字处度少游子善着色山水【图绘寳鉴】
　　髙述
　　髙述丹阳人学东坡书及竹石皆逼真【图绘寳鉴】
　　刘仲怀
　　刘仲怀山隂人元祐徙居诸曁善画墨竹笔法师文湖州【图绘寳鉴】
　　程坦
　　程坦善杂画松竹颇佳人物甚俗米元章谓能汚茶坊酒肆者此论真是【图绘寳鉴】
　　妙颐真
　　妙颐真南阳人画墨晕淡有功山谷甞跋之【画史防要】
　　牟仲甫
　　牟仲甫随州人画猿獐防鹿与易元吉相似湖广多有之【画史防要】
　　牟仲甫作鸡有意趣【冯山太师集】


　　御定佩文斋书画谱卷五十
<子部,艺术类,书画之属,御定佩文斋书画谱>
　　钦定四库全书
　　御定佩文斋书画谱目録
　　第五十一卷
　　画家传七
　　宋【二】
　　米芾　　　　　米友仁
　　刘泾　　　　　刘松老
　　宋子房　　　　程堂
　　范正夫　　　　任谊
　　任粹　　　　　李时雍
　　李时敏　　　　王谷
　　范坦　　　　　黄齐
　　李公年　　　　梁师闵
　　赵士雷　　　　赵孝颖
　　赵仲佺　　　　赵仲
　　赵士腆　　　　赵士表
　　周纯　　　　　　髙焘
　　黄伯思　　　　　顔博文
　　韩拙　　　　　　郭思
　　王持　　　　　　李逺
　　兼至诚　　　　　张希顔
　　任源　　　　　　费道寜
　　杨宠　　　　　　王道亨
　　张逺　　　　　　张明
　　郝士安　　　　　路皋
　　郝章　　　　　　王逸民
　　韩若拙　　　　　戴琬
　　徐兢　　　　　　贺真
　　任安　　　　　　朱宗翼
　　甯涛　　　　　　甯久中
　　赵宣　　　　　　陈尧臣
　　谢堂　　　　　　赵士衍
　　郑天民　　　　　倪涛
　　司马冦　　　　　刘益
　　富燮　　　　　　薛志
　　黄宗道　　　　　朱渐
　　田逸民　　　　　李诞
　　赵廉　　　　　　侯宗古
　　孟应之　　　　　宣亨
　　卢章　　　　　　周照
　　张戬　　　　　　战德淳
　　石珏　　　　　　张择端
　　郭道卿　　　　　郭游卿
　　髙大亨　　　　　王元通
　　乔仲常　　　　　孔去非
　　冯久照　　　　　张昌嗣
　　张贲　　　　　　杨道孚
　　刘履中　　　　　刘铨
　　宋庄　　　　　　贾公杰
　　李景孟　　　　　邵少微
　　李元崇　　　　　李蕃
　　刘翼　　　　　　杨祁
　　李猷　　　　　　李希成
　　胡竒　　　　　　鲍洵
　　鲍洋　　　　　　刘浩
　　刘显　　　　　　杨威
　　刘坚　　　　　　郝孝隆
　　李达　　　　　　杨杰
　　龚吉　　　　　　吴九洲
　　张举　　　　　　赵林
　　夏奕　　　　　　杨安道
　　贾行恭　　　　　周与权
　　田松　　　　　　王登仕
　　张武翼　　　　　张永年
　　张康年　　　　　傅逸
　　王晟　　　　　　卢道寜
　　丁睎顔　　　　　叶汉卿
　　薛彦晦　　　　　王佐才
　　陈珍　　　　　　何澄
　　郭信　　　　　　吕渐
　　王藻　　　　　　洪子范
　　赵伯驹　　　　　赵伯骕
　　单邦显　　　　　扬无咎
　　扬季衡　　　　　刘梦良
　　朱敦儒　　　　　钱端囬
　　翟汝文　　　　　防布
