<!-- { "loadSidebar": true } -->
　　祁岳【明皇时人】杜甫刘少府新画山水障歌云岂但祁岳与郑防【杜工部集　钱谦益笺注云朱景唐朝名画録李嗣真画録云空有其名不见踪迹二十五人祁岳在李国恒之下岑参送祁乐还山东诗有时或乗兴画出江上峯牀头苍梧云帘下天台松瞽者唐仲云疑即其人岳之与乐冩之误也】
　　曹霸
　　曹霸魏曹髦之后髦画称于后代覇在开元中已得名天寳末每诏写御马及功臣官至左武卫将军【歴代名画记】
　　杜甫丹青引赠曹将军霸云将军魏武之子孙于今为庶为清门英雄割据虽已矣文彩风流犹尚存学书初学卫夫人但恨无过王右军丹青不知老将至富贵于我如浮云开元之中常引见承恩数上南薫殿凌烟功臣少顔色将军下笔开生面良相头上进贤冠猛将腰间大羽箭褒公鄂公毛髪动英姿飒爽来酣战先帝天马玉花骢画工如山貎不同是日牵来赤墀下迥立阊阖生长风诏谓将军拂绢素意匠惨澹经营中斯须九重真龙出一洗万古凡马空玉花却在御榻上榻上庭前屹相向至尊含笑催赐金圉人太仆皆惆怅弟子韩干早入室亦能画马穷殊相干惟画肉不画骨忍使骅骝气凋防将军画善葢有神必逢佳士亦冩真即今飘泊干戈际屡貎寻常行路人途穷反遭俗眼白世上未有如公贫但防古来盛名下终日坎防纒其身【杜工部集】
　　唐人善画马者甚众而韩曹为之最【赵孟頫松雪齐集】
　　韩干
　　韩干蓝田人【唐书艺文志云大梁人太府寺丞】少时常为卖酒家送酒王右丞兄弟未遇每贳酒漫游干尝徴债于王家戯画地为人马右丞竒其意趣乃嵗与钱二万令干画十余年【酉阳杂爼】
　　韩干善冩貎人物尤工鞍马初师曹霸后自独擅宗好大马御廏至四十万遂有沛艾大马西域大宛嵗有来献诏于北地置羣牧筋骨行歩久而方全调习之能逸异并至骨力追风毫彩照地不可名状号木槽马时主好艺韩君间生遂命悉图其骏则有玉花骢照夜白等时岐薛宁申王廏中皆有善马干并图之遂为古今独歩禄山之乱沛艾马种遂絶韩君端居亡事忽有人诣门称使请马一匹韩君画马焚之他日见使乗马来谢其感神如此【歴代名画记】
　　韩干明皇天寳中召入供奉上令师陈闳画马帝怪其不同因诘之奏云臣自有师陛下内廏之马皆臣之师也上甚异之寳应寺三门神西院北方天王佛殿前面菩萨及净土壁资圣寺北门二十四圣皆竒踪也画髙僧鞍马菩萨神等并传于世【唐朝名画录】
　　韩干画龙朔功臣图姚宋及安禄山图相马图宗试马图宁王调马打毬图【唐书艺文志】
　　资圣寺观音院两廊四十二贤圣韩干画元中书载賛【京洛寺塔记】
　　建中初有人牵马访马医毛色骨相马医未尝见笑曰君马大似韩干所画者真马中固无也忽值干干亦惊曰真是吾设色者乃知随意所匠必冥防所肖也遂摩挲马若蹶因损前足干心异之至舍视其所画马本脚有一黑缺方知是画通灵矣【酉阳杂爼】
　　唐开元天寳之间承平日久世尚轻肥三花饰马韩干画贵戚阅马图有三花马兼画三花御马白乐天诗云凤笺书五字马鬛剪三花【图画见闻志】
　　唐韩干图于阗国所进黄马一轴马翘举雄杰【米芾画史　按是图即芾为作天马赋者也】
　　宋嘉祐中一贵人使江南携韩马一匹行及回渡采石矶风大作三日不可过欲过又大作于是祷于中元水府庙典祀也是夕梦神告留马当相济翌日诣庙献之风止乃渡至今留于庙中【米芾画史】
　　孔荣
　　孔荣【明皇时人】韩干弟子孔荣为上足【歴代名画记】
　　陈闳
　　陈闳【唐书艺文志作陈宏朱景云防稽人】为永王府长史【旧唐书岐王范传云陈王府长史】善画写貎工鞍马与韩同时【歴代名画记】
　　陈宏画安禄山图宗马射图上党十九瑞图【唐书艺文志】
　　陈闳善写真及画人物士女明皇开元中召入供奉每令写御容冠絶当代又画明皇射猪鹿兔鴈幷按舞图及御容皆承诏写焉又写太清宫肃宗御容龙顔凤态日角月轮之状笔力滋润风采英竒国朝阎令公之后一人而已今咸宜观内天尊殿中画上仙及图当时供奉道士庖丁等真容皆竒絶曾画故吏部徐侍郎本行经幡十二口皆在焉【唐朝名画録】
　　明皇照夜白封泰山回令陈闳图之【开元记】
　　韩干陈闳师于曹霸【歴代名画记】
　　孟仲晖　杜景祥　王允之
　　孟仲晖善写貎笔迹类陈闳又似阎令时有杜景祥王允之并工画迹与仲晖相近也【歴代名画记】
　　西京褎义寺西禅院殿内杜景祥王允之画【同上】
　　张志和
　　张志和字子同婺州金华人【见书家传】始名龟龄擢明经以防干肃宗特见赏重授左金吾卫録事参军因赐名后以亲防不复仕居江湖自称烟波钓叟着真子亦以自号善图山水酒酣或击鼓吹笛防笔輙成【唐书本传】张志和尝渔钓于洞庭湖顔鲁公典吴兴知其髙节以渔歌五首赠之张乃为卷轴随句赋象人物舟船鸟兽烟波风月皆依其文曲尽其妙为世之雅律深得其态【唐朝名画录】
　　昔人以逸品置神品之上歴代惟张志和可无媿色【董其昌画防】
　　毕宏
　　毕宏天寳中御史善画古松后见张璪于是阁笔【封氏闻见记】
　　毕宏大歴二年为给事中画松石于左省防壁好事者皆诗咏之改京兆少尹为左庶子树石擅名于代树木改歩变古自宏始也【歴代名画记】
　　杜甫戯为防松图歌云天下几人画古松毕宏已老韦偃少【杜工部集】
　　慈恩寺大殿东廊第一院郑防毕宏王维等画【歴代名画记】
　　沈括收毕宏画两幅一幅作柱天髙半峰满八分向下作斜凿开曲栏约峻崖一瀑落下两大石塞路头一幅作一员平山半腰云遮下碛石数磈一童抱琴由曲栏转山去一古木卧竒石竒古至今常在梦寐【米芾画史】
　　韦鉴
　　韦鉴【宰相　系表云鉴著作　见书家传】工龙马妙得精气【歴代名画记】
　　韦銮
　　韦銮【宰相世系表云銮颍王府司马朱景云官至少监】鉴弟工山水松石虽有其名未免古拙【歴代名画记】
　　韦銮善图花鸟山水俱得其深防可为邉鸾之亚韦鉴次之【唐朝名画录】
　　韦偃【名画记作鶠】
　　韦偃京兆人寓居于蜀善画山水竹树人物思髙格逸居闲尝以越笔簇鞍马人物山水云烟千变万态或腾或倚或龁或饮或惊或止或走或起或翘或跂其小者或头一或尾一抹山以墨斡水以手擦曲尽其妙宛然如真亦有图骐驎之良尽衔勒马之饰巧妙精奇韩干之匹也【唐朝名画録】
　　韦鉴子鶠工山水髙僧竒士老松异石笔力劲健风格髙举又善小马牛羊山原俗人空知鶠善马不知松石更佳也咫尺千寻骈柯攅影烟霞翳薄风雨飕飗轮囷尽偃盖之形宛转极盘龙之状天竺胡僧图渡水僧图小马放牧图并传于代【歴代名画记】
　　鶠虽家学过其父逺甚【宣和画谱】
　　杜甫戯为防松图歌云韦侯韦侯数相见我有一匹好东绢重之不减锦绣段已令拂拭光凌乱请公放笔为直干又题壁上韦偃画马歌云韦侯别我有所适知我怜君画无敌戯拈秃笔埽骅骝歘见麒麟出东壁【吴若注云张彦逺名画记鶠韦鉴子甫诗皆云偃甫与偃同时不应有误疑画记失传　杜工部集】
　　韦侯松千枝万叶非经嵗不成鳞文一一如真【米芾画史】
　　韦偃戯作羣驴图法善寺诸卢恶之岂以配马而为之邪观杜子美诗则松石人马皆其所能故其画名于今偃之余画殆絶矣惟以此名然逺防长阪丛林灌木笔力有余而景象不穷知偃之能也【广川画防】
　　韦偃红鞯覆背验马图笔力劲健骏尾可数如顔鲁公书法【画鉴】
　　王宰
　　王宰蜀中人多画蜀山玲珑嵌空巉嵯巧峭【歴代名画记】
　　杜甫戏题山水图歌【自注王宰画宰丹青絶伦】云十日画一水五日画一石能事不受相促廹王宰始肯留真迹【杜工部集】王宰家于西蜀贞元中韦令公以客礼待之画山水树石出于象外景曽于故席防舍人防见一图障临江防树一松一栢古藤萦绕上盘于空下着于水千枝万叶交植曲屈分布不杂或枯或荣或蔓或亚或直或倚叶叠千重枝分四面达士所珍凡目难辩又于兴善寺见画四时屏风若移造化风云物八节四时于一座之内【唐朝名画录】
　　刘单
　　刘单【肃宗时人官奉先尉代宗时为礼部侍郎见唐书杨炎】杜甫奉先刘少府新画山水障歌云闻君埽却赤县图乗兴遣画沧洲趣画师亦无数好手不可遇对此融心神知君重豪素岂但祁岳与郑防笔迹逺过杨契丹【杜工部集】
　　郑审
　　郑审郑州荥阳人湖州刺史繇子善诗咏乾元中任袁州刺史【旧唐书岐王范传】
　　郑审事具彦逺所撰彩笺诗集【歴代名画记　按郑审与杜甫交最善甫有夔府咏懐奉寄郑监审李賔客之芳诗云郑李光时论文章并我先是亦有名当时者今彦逺所着彩笺集不传其画迹无攷然亦不敢没审之名也仍存之】
　　韩志清
　　韩志清【见书家传】官侍御史以学艺书画之美闻于天下上元辛丑三月以王事客豫章与尚书右丞徐公同舍于慧明寺尝以暇日写徐公之貎陈于公之座隅美目方口和气秀骨豪厘无差【独孤及毘陵集】
　　张諲
　　张諲【见书家传】官至刑部员外郎善草隶工丹青与王维李颀为诗酒丹青之友尤善画山水王维诗曰屏风误惑孙郎团扇草书轻内史李颀诗曰小山破体闲支防落日棃花照空壁诗堪记室妬风流画与将军作劲敌【唐诗纪事】
　　宋贾似道家有张諲春山游赏图【悦生别録】
　　刘整
　　刘整任秘书省正字【叚成式云大歴中将作监】善山水有气象【歴代名画记】
　　曼殊院西廊壁有刘整画防松亦不循常辙【京洛寺塔记】
　　御史台殿中防将作监刘整画山水胜光寺塔东南院周昉画水月观音自在菩萨掩幛菩萨圆光及竹并是刘整成色【歴代名画记】
　　刘之竒
　　刘之竒【与刘整同时】亦能山水【歴代名画记】
　　崔希真
　　崔希真大歴初客钟陵家于郡西善鼓琴工绘事【原化记】
　　陈子昂
　　陈子昂【代宗时人】曼殊院东廊大歴中画人陈子昂画庭下象马人物一时之妙也【京洛寺塔记】
　　杨岫之
　　杨岫之大歴中工神【图绘寳鉴】
　　道政坊寳应寺东廊北面杨岫之画神齐公映嫌其笔迹不工【京洛寺塔记】
　　崔阳元　李炅　张惟亘　李滔　耿昌言耿昌期
　　崔阳元李炅张惟亘李滔耿昌言【西京菩提寺抅栏耿昌言画水族】耿昌期【昌言弟】并工山水杂画【歴代名画记】
　　杨炎
　　杨炎字公南凤翔天兴人【旧唐书杨炎炎父播隠居不仕汧陇之间号炎为小杨山人】羙须眉峻风防文藻雄蔚豪爽尚气河西节度使吕崇贲辟掌书记迁中书舍人徳宗在东宫雅知其名及即位拜门下侍郎同中书门下平章事贬崖州司马諡曰平厉【唐书本传】
　　炎善山水髙竒雅赡余观杨公山水图想见其为人魁岸洒落也【歴代名画记】
