<!-- { "loadSidebar": true } -->
　　日南太守胡着碑
　　湖阳有汉日南太守胡着碑庙堂皆以青石为阶陛庙北有石堂延熹四年立石勒铭于梁【水经注】
　　河东地界石记
　　延熹四年【金石録】
　　杨公碑隂题名
　　无名氏题名可见者十五人皆称故吏在阌乡杨氏墓侧不知何人碑隂也延熹五年立【集古録目】
　　苍颉庙人名
　　延熹五年正月字画不甚精又无事实可考姑疑其名号以俟知者【金石録】
　　成臯令任伯嗣碑　碑隂
　　碑首已残缺字伯嗣南郡人延熹五年【娄机云熹平七年立】迁来临县碑在今汜水县盖成臯令徳政颂【金石録】任伯嗣碑隂大观初获此碑置于汜水辇运司廨舍壁间【同上】
　　淮源庙三碑【集古録目云在邓州舆地碑目云在随州】
　　桐柏山南有淮源庙庙前有碑是南阳郭苞立又二碑并是汉延熹中守令所造【水经注】
　　碑今在唐州载延熹六年南阳守躬祠淮庙事【释】
　　平舆令薛君碑
　　碑文字完好云延熹六年春二月乃建碑石于墓之侧其后有铭三百余言惟不载其名字世系【金石録】
　　广野君庙碑
　　延熹六年十二月雍丘令命县人长照为文用章不朽之徳【水经注】
　　山阳太守祝睦碑
　　碑云君讳睦字元延熹七年八月卒睦有二碑皆在今南京虞城县后碑颇完故録于次【集古録】
　　蜀郡属国辛通逹李仲曾造桥碑
　　其上横行有数字惟府卿明府四字不毁二人之下又横刻二十有六字兼篆之体汉碑无如是模式者首行云惟延熹龙在甲辰盖威宗延熹七年也石损字拙颇难想象【释】
　　封龙山碑
　　封龙山碑二在获鹿县南四十五里山上延熹七年立【汉字原】
　　真道冢地碑
　　延熹七年立在万州【汉字原】
　　泰山都尉孔宙碑　碑隂
　　孔君名宙即融之父也威宗延熹六年正月卒【金石録云宙以延熹四年卒】碑以次年七月立【释】
　　门生故吏名孔宙碑隂也汉碑多有隂然稀少有额独此刻以五大篆表其上【同上】
　　孝子严擧碑　碑隂
　　延熹七年立在梁山军续云蜀人谓之浮澜滩记不知何义【汉字原】
　　严举碑隂有主吏督邮八先书其姓于主吏督邮之上而继之以讳某字某他碑所未有【同上】
　　颍川太守曹君碑
　　曹腾兄冢东有碑题云汉故颍川太守曹君墓延熹九年卒而不刋树碑嵗月【水经注】
　　祝睦后碑
　　与前碑皆在应天府虞城县祝君以延熹七年卒故吏王堂等三年礼阕相与刋此石则延熹之九年也【释】
　　泗水亭髙庙碑【天下碑録作髙祖感应碑又有髙祖庙碑并在徐州】
　　泗水亭有髙庙庙前有碑延熹十年立【水经注】
　　司徒盛允碑
　　虞县有汉司徒公盛允碑允字伯世梁国虞人也延熹中立【水经注】
　　温令许续碑
　　过水之北有汉温令许续碑续字嗣公陈国人也举贤良拜议郎迁温令延熹中立【水经注】
　　延熹塼
　　前为古篆后作分书【程敏政篁墩集】
　　济隂太守孟郁修尧庙碑【汉字原云在濮州集古作尧祠祈雨碑】　碑隂汉威宗永康元年立是嵗春阳为沴孟府君行县谒庙即获膏雨遂缮治大殿成阳令吕亮丞王苌共作殿前石阶陛栏楯【释】
　　尧庙碑隂皆载仲父祖兄弟子孙所终之官独有一董永为异姓【汉字原　汉字原碑目又有尧庙左侧题字】
　　荆州刺史度尚碑
　　度君名尚山阳湖陆人末有题字一行云永康元年丁未盖是记立碑之嵗即延熹九年之次年也此碑在湖陵荒野【水经注云湖陆城东有度尚碑】政和壬辰廵检王当世见之始迁于官其后邑令腾君欲徙碑于沛舟三载而三覆继因大水涨没不出乙未年刘宗仪摄事乃立之使星亭云【释】
　　车骑将军冯绲碑
　　在永睦县绲薨于威帝之永康元年其文了然可读【舆地碑目】
　　武荣碑
　　不著书撰人名氏荣字含和桓帝末官至执金吾丞碑不书其乡里及卒年月【集古録目】
　　太尉杨震碑【无年月今载其孙杨统碑前】　碑隂
　　杨氏墓在陕州阌乡所存碑凡四此碑乃其孙沛相统之门人汝南陈炽等所立沛相以灵帝建寕元年卒此碑盖建宁以后刻者去杨公物故时已四十余年【释】
　　碑隂题名者二百九十人其余磨灭不完者又十余人法精妙【集古録】
　　沛相杨统碑　碑隂
　　碑缺不知其名髣髴有富波君字按杨震碑云长子牧富波侯相牧子统金城太守沛相则知此为杨统碑也集古録云碑在阌乡杨震墓侧以灵帝建宁元年卒故吏戴条等共立此碑词翰俱妙【释】
　　杨统碑隂凡十五人不称郡皆沛人也【同上】
　　髙阳令杨着碑【无年月附杨氏碑后】　碑隂
　　杨君名著太尉震之孙常山相让之子也其名得之于震碑石损亡其年【释　墨池编有髙阳令杨寻碑熹平年间立寻即震孙也】
　　杨着碑隂其间有沛君门生者沛相统也后公门生者太尉秉也非皆着之门生故不名【同上】
　　堵阳长刘子山断碑
　　建宁元年立子山字也其名疑是松字【汉字原】
　　邠州刺史赵融碑
　　郁夷县有汉邠州刺史赵融碑灵帝建安【当作寜】元年立【水经注】
　　司空孔扶碑
　　阙里祖庭记孔林有司空孔扶碑碑録云司农孔峡碑在仙源县墓前建宁元年立农峡二字乃冩之讹【续】
　　卫尉衡方碑
　　建宁元年立赵氏误以为三年末有小字门生朱登题名【释】
　　浚仪令衡立碑【无年月洪适云与衡方同族今附其后】
　　在郓州衡君名立字元节欧阳公以为元节碑赵氏曰碑有额题浚仪令衡君之碑予亦未之见也石多缺惟铭尚可读【释】
　　冀州从事张表碑
　　建宁元年立诸道録云在澶州府衙都防上集古金石释云在冀州【汉字原】
　　竹邑侯相张夀碑【娄机云在单州】
　　张君名夀以孝亷为郎尝相竹邑灵帝建宁元年卒【释】
　　广陵县令王君神道
　　建寕元年十月造【金石録】
　　鲁相晨谒孔子冢文
　　文已断裂略可见者云建宁元年三月十八日丙申鲁相晨有两碑皆在孔子庙中【金石録】
　　史晨飨孔庙后碑【在庙中】
　　前碑载奏请之章此碑叙飨礼之盛其补墙垣治渎井种梓守冢皆在飨庙之后字画亦大小不等盖史君孔林中事不一书也【释　汉字原云在兖州阙里记不録此碑而有碑隂攷文意疑是前碑之隂金石作建宁元年当是二年前碑之后】
　　鲁相史晨祠孔庙奏铭【汉字原云在兖州】
　　鲁相史晨祠孔庙奏铭灵帝建宁二年立【释】
　　金乡长侯成碑
　　建宁二年立在单州单父县墓侧【汉字原】
　　孝亷栁敏碑
　　今在蜀中栁君名敏本初元年再为郡守所举后二十三年县令赵台念其墓无碑志故为立石时灵帝建宁二年也【释】
　　杨公震使记
　　建宁二年【墨池编】
　　郎中马江碑
　　马君名江元嘉三年卒此碑字体古拙而行间踈密不等其间载建宁三年夫人曹氏卒盖相去十七年矣当是因夫人卜兆以马君同茔【释】
　　宋子浚碑
　　介休县有徴士郭林宗宋子浚二碑宋以有道司徒徴林宗县人也建宁四年正月丁亥卒四方同好树碑表墓昭铭景行云【水经注】
　　武都太守李翕西狭颂
　　在成州李君治武都桥道前后三处磨崖栈险架桥则郙阁凿崖治路则西狭天井此碑灵帝建宁四年刻彼两碑皆次年刻者欧得其一赵得其二天井一碑是时未出南丰曾子固跋此碑云翕与功曹史李旻定防勅衡官掾仇审治东坂有秩李瑾治西坂作颂刻石其文有二所识一也其一刻于四年六月十三日壬寅其一是年六月三十日刻近嵗武都樵人斩刈藤蔓始见石上有天井刻字倚崖缚架椎拓甚艰【释】
　　李翕黾池五瑞碑
　　李君昔治黾池臻此瑞物及西狭磨崖因刻于前非碑隂也【释】
　　博陵太守孔彪碑　碑隂
　　孔君名彪歴下邳守以灵帝建寕四年卒赵氏云孔君自博陵再迁河东而碑额题博陵莫晓其何谓予观碑隂有故吏十三人皆博陵之人相与刋立碑表故以本郡题其首也【释】
　　河东太守孔雄碑
　　建宁四年在兖州【金石畧】
　　慎令刘修碑
　　在应天府下邑县【天下碑録云在谷熟县门外夫子庙】刘君名修以孝防为郎终于宰邑灵帝建宁之四年也【释】
　　沇州刺史杨叔防碑
　　沇州刺史茂阳杨叔恭碑从事孙光等以建宁四年立【水经注】
　　石门铭
　　荥阳有浚仪渠建寕四年于敖城西北垒石为门以遏渠口谓之石门西去河三里石铭云建寕四年十一月黄塲石也而主吏姓名磨灭不可复识【水经注】
　　武都太守李翕天井道碑
　　今在成州建寕五年造【续】
　　北军中郭仲竒碑
　　建寕五年立在孟州济源县释云汉之神品【汉字原】
　　成阳灵台碑【集古録作尧母祠碑】　碑隂
　　灵台建宁五年五月立与尧母二碑在成阳【水经注云地理志曰成阳有尧冢灵台今成阳城西二里有尧陵陵南一里有尧母庆都陵】皆有隂【释】灵台碑隂治黄屋者二十八人作碑十五人凡诸仲三十一人异姓者四人【同上】
　　尧庙碑【无年月附灵台碑后】
　　平阳县汾水东原上有小台台上有尧神屋石碑【水经注】
　　桂阳太守赵越碑
　　获嘉县西有汉桂阳太守赵越墓冢北有碑越字彦善县人也守河南尹建寕中卒碑东又有一碑碑北有石柱石牛羊虎俱碎沦毁莫记【水经注】
　　乐成令太尉掾许婴碑【天下碑録云在柘城县西南】
　　婴字虞卿司校尉之子建寜年立【水经注】
　　崔瑗墓碑
　　初寔父卒剽卖田宅起冢茔立碑颂【后汉书崔寔】
　　崔寔碑
　　寔建宁中卒大鸿胪袁隗树碑颂徳【后汉书崔寔传】
　　东海庙碑
　　灵帝熹平元年立在海州永夀元年东海南阳君崇饰殿宇厥后山阳满君踵其武为作碑颂而二君名皆沦灭矣别有数句载秦东门事【释】
　　廷尉仲定碑
　　在今濮州雷泽其额题汉故廷尉仲君之碑碑云君讳定熹平元年孟秋刋石勒铭【金石録】
　　故民吴仲山碑【汉字原云在东京】
　　宣和中知鄢陵县穆延年得之于民间碑无其名仲山其字也灵帝熹平兀年十二月立其字画谲怪兼有篆笔【释】
　　门生沛国萧刘题名
　　山桑城东南有一碑碑文悉破无验惟碑背故吏姓名尚存熹平元年义士门生沛国萧刘定兴立【水经注】
　　司空宗俱碑　碑隂
　　有隂碑文皆已残缺惟名字郡邑父祖独存官秩尚可见宗公名俱为司空熹平二年【释】
　　宗俱碑隂额篆门生立碑人名六大字【汉字原】
　　太傅胡广碑
　　一作交趾太守胡宠碑熹平二年【汉碑目】
　　广汉属国侯李翊碑【在渠州】
　　翊孝于奉亲宦游之日鲜自即位才为属国侯以灵帝熹平二年卒【释】
　　李翊夫人碑
　　李翊之配也两碑今在渠州欧赵时皆未出【释】
　　司校尉杨淮碑
