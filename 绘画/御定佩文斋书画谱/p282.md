<!-- { "loadSidebar": true } -->
　　洛阳牡丹圗
　　盘车图
　　异兽圗
　　唐介画像
　　广州清刺史画像
　　画文殊普贤
　　嵩山圗
　　鎻諌圗
　　渡水罗汉画
　　济南伏胜圗
　　谢灵运盘足像
　　李冠卿所收画
　　紫极宫画
　　十客圗
　　小儿迷藏圗
　　双蝶队蚁图
　　辟邪兽圗
　　秦妙观图
　　放光二大士像
　　百牛圗
　　駮马圗
　　列子御风图
　　吴王斫鲙圗
　　素法师行化图
　　波利献马圗
　　织女图
　　张季鹰还吴江图
　　娵鱼图
　　列仙图
　　兵车图
　　月宫圗
　　古鹞圗
　　画维摩石碑
　　石城钓月圗
　　重屏圗
　　骑牛涧谷圗
　　天王托塔圗
　　虎丘四贤像
　　八马图
　　石鼎聨句圗
　　杨通老移居圗
　　石虎礼佛圗
　　毕少董繙经圗
　　溪山风雨图
　　绍兴瑞应圗
　　二王石刻像
　　圣哲圗
　　谢灵运出浴圗
　　宋人传灯图
　　北宋画卷
　　耕织图粉本
　　辽
　　招諌图
　　观音像
　　太宗驰骑贯狐画像
　　金
　　临安湖山图
　　元
　　职贡图
　　蚕麦图
　　云南圗
　　七星堂画
　　纺绩图
　　觳觫图
　　孝经古画图
　　千里马图
　　题醉图
　　御骠出廏圗
　　煮茶圗
　　痩马圗
　　邨田乐圗
　　老子度函谷关圗
　　华山圗
　　太真春睡图
　　剪纸惜花春起早图
　　太乙真人图
　　石勒问法图
　　崔莺莺真
　　西戎郊马图
　　明
　　太祖示子孙圗
　　天闲百马图
　　宋国兴像
　　宋讷像
　　豳风图
　　虎顾众彪图
　　古圣贤功臣像
　　匡庐社图
　　羲之写经换鵞图
　　洛神圗
　　江山万里图
　　蓝关图
　　明妃写照图
　　禽鸟图
　　七贤过关图
　　任彦升访阮孝绪图
　　进马圗
　　樊素小蛮图
　　毘卢寺壁画水
　　轩辕图
　　洛神图

　　钦定四库全书
　　御定佩文斋书画谱卷六十六
　　歴代无名氏画下
　　梁
　　七寳上帝像
　　石刻在天庆观乾道中开斋堂掘得【舆地碑目】
　　王彦章画像
　　欧阳修王彦章画像记云岁之正月过铁枪寺得公画像而拜焉歳久磨灭隠隐可见亟命工完理之画已百余年矣完之复可百年【六一居士集】
　　南唐
　　李后主昭惠后画像
　　周必大至庐山荆林寺登至乐亭观李后主及昭惠后画像【周必大庐山后録】
　　李建勲等画影
　　李建勲等画影皆輭裹公服一如盛唐【戚光南唐书】
　　【注】
　　耿先生真
　　耿先生为女道士玉貎鸟爪后不知所终金陵好事者至今犹有耿先生写真云【陆游南唐书】
　　李长者画像
　　烈祖图写李长者像班之境内【陆游南唐书】
　　钱亮画像
　　钱亮江南布衣时有图亮之貎者亮见曰吾反不若此常对圣人未几一僧取图置志公塔中已而南唐先主取入宫陈于内寝【十国春秋】
　　戏珠龙画障
　　胡元龟居永新少有俊才尝谒本邑令见其风貎瓌杰因障间绘戏珠龙属元咏之【十国春秋】
　　障子画
　　元宗时有献画障子者僧文益问曰汝是手巧心巧曰心巧文益曰谁是汝心其人黙然无对【十国春秋】
　　南唐剔耳图
　　宋苏轼跋南唐剔耳图云定国所藏挑耳圗云得之晋卿【东坡集】
　　前蜀
　　王建画像
　　永平五年起夀昌殿于龙兴宫画王建像于壁【五代史前蜀世家】
　　功臣画像
　　永平五年起扶天阁画诸功臣像【五代史前蜀世家】
　　花木图
　　前蜀王承休献花木图盛称秦州山川土风之美【十国春秋】
　　后蜀
　　画鹤图
　　广政二十二年西班将军黎徳昭献画鹤圗诏授雅州刺史【十国春秋】
　　吴越
　　钟馗击图
　　歳除画工献钟馗击圗钱倧以诗题图上【五代史呉越世家】
　　宋
　　西蜀江山图
　　太祖命王全斌伐蜀诏孙遇等指画江山曲折之状及兵砦戍守之处道里逺近俾画工圗之以授全斌【宋史西蜀世家】
　　洛阳宫殿图
　　韩重赟筑皇城东北隅且令有司绘洛阳宫殿按图修之【宋史韩重赟传】
　　下江南圗
　　曹翰贬汝州有中使来翰泣曰众口食贫不能活以袱封故衣一包质十千中使回奏之太宗开视乃一画障题曰下江南圗【俞文豹清夜録】
　　禅防图
　　李遵勗杨亿刘筠常聚髙僧论宗性遵勗命画工各绘其像成圗目曰禅防【王铚国老谈苑】
　　汉武封禅图
　　大中祥符初夏侯晟上汉武封禅图缋金匮玉匮石防石距之状皆有注释上覧而善之【宋史夏侯峤传】
　　赵氏神仙图
　　王钦若为景灵宫使阅道藏得赵氏神仙事迹四十人绘于廊庑【宋史王钦若传】
　　陈抟画像
　　大中祥符四年真宗幸华隂至云台观阅抟画像除其观田租【宋史陈抟传】
　　种放山居图
　　咸平六年种放表谢归故山诏命馆阁官饯于琼林苑十月遣使就山抚问图其林泉居处以献【宋史种放传】
　　退思岩画
　　鲁宗道中书罢归私宅别居一小斋绘山水题曰退思岩【国老谈苑】
　　优鉢罗华图
　　秘阁有圗画世不能名自昔号陀罗华考索帐目自大中祥符六年京兆府进入崇宁三年曝书庑下出其图考名识之盖优鉢罗华也【广川画跋】
　　七贤图
　　欧阳修七贤画序云先人为绵州军事推官三年不营一物罢官有绢一匹画为七贤图六幅后歳时祭祀张此图于壁【欧阳文忠公集】
　　许子春东园图
　　许子春以职事走京师图其东园者来以示予【欧阳文忠公集】
　　洛阳牡丹图
　　欧阳修洛阳牡丹图诗云洛阳地脉花最宜牡丹尤为天下竒我昔所记数十种于今十年半忘之开图若见故人靣其间数种昔未窥【欧阳文忠公集】
　　盘车图
　　欧阳修和圣俞盘车图诗云自言昔有数家笔画古传多姓名失后来见者知谓谁乞诗梅老聊称述【欧阳文忠公集】
　　异兽图
　　昔人好怪者指是方朔所说纂録海荒之外部禽怪兽图而寳之或得凤之一毛麟之一角肖人而体杂混滉丑怪总命曰异兽图【张咏乖崖集】
　　唐介画像
　　神宗以唐介画像不类命取禁中旧藏本赐其家【宋史唐介传】
　　广州清刺史画像
　　张田知广州作钦贤堂绘古昔清刺史像日夕师拜之【宋史张田传】
　　画文殊普贤
　　苏辙诗云谁人画此二菩萨趺坐花心乘象狻弟子先后执盂缶老僧槎牙森比肩山林修道几世劫顔貎伟丽如开莲重崖宛转林树野水荒荡浮云天峨眉髙处不可上下有絶涧锢九泉朝阳未出白雾起有光升天如月圆灵仙居中粗可识有类白依清躔游人礼拜千万万迤逦渐逺如飞烟五台不到想亦尔今之画图谁所传吾兄子瞻苦好异败缯破帋收明鲜自从西行止得此试与记録代一观【栾城集】
　　嵩山图
　　葆元法师蹇君未尝至嵩山欲往游焉元祐九年春磐桓都下得古画一幅以示其客客曰此嵩山图也【栾城后集】
　　锁谏图
　　锁諌图画笔入能品【山谷集】
　　渡水罗汉画
　　右摹写唐人画行脚僧渡水已渡而休与泛济而未及济者渉深水者老惫极少者扶持几欲不济者有临流未渉者有见险在前依石坐卧者颇极其情状明牕净几髪解衣而纵观之亦是幻法无真假【山谷集】
　　济南伏胜图
　　御史晁大夫号为峭直刻深观所写形质似未至也然作伏胜宛然齐之老书生耳又作胜女子鬰然是儒家子此亦丹青之妙【山谷集】
　　谢灵运盘足像
　　钱世京家谢灵运盘足坐像亦竒古【米芾画史】
　　李冠卿所收画
　　李冠卿收两幅楼台甚古上有三十余宫人唐装约略行笔髪彩生动又收六幅大龙旁画龙王不知何人笔精彩动人云五郡祈輙雨【米芾画史】
　　紫极宫画
　　楚州紫极宫有画沐防振索以戏马顿索以惊圉人不测从后鞭之人言沐防宜马而今为累【陈师道后山集】
　　十客图
　　张敏叔有十客图【姚寛西溪丛语】
　　小儿迷藏图
　　无名子从学鲁直题扇上画小儿迷藏诗云路郎有意嘲轻脱只有迷藏不入诗【范公称过庭録】
　　双蝶队蚁图
　　山谷居黔有以屏图遗之者绘双蝶翾舞罥于蛛丝而队蚁憧憧其间题六言于上曰胡蝶双飞得意偶然毕命网罗羣蚁争收坠翼策勲归去南柯【岳珂桯史】
　　辟邪兽图
　　山海经图南方山谷中有兽曰貘人寝其皮辟湿图其形辟邪昔白乐天尝作小屏图而賛之今观此画与山海图乐天集所载同【东观余论】
　　秦妙观图
　　秦妙观宣和名娼也色冠都邑画工多图其貎售于外方【王明清玉照新志】
　　放光二大士像
　　髙安龚徳荘出画轴有二比丘像皆梵帔相好上有化佛下布雨花熟视之有光影灭没如日在苍苍凉凉之间于是大惊自失徳荘曰始僧繇画于汉州徳阳善寂寺之东壁自是有光世传神异唐麟徳中有僧摸之亦有光以授资州牧王纪纪奉之舟行风涛覆他舟而纪舟进止自若夜泊津次舟人聚语嗟异有商妇孕逾二年不乳闻之从纪求摹像祷之一昔而乳垂拱三年则天迎置内道塲光尤猖狂中宗嘉叹此为我家瑞唐祚其昌乎今朝治平丁未嘉禾陈舜俞令举为湖州获之作賛藏为家寳政和六年春献于京师有诏摸传禁中而光犹益竒变京师争售之画工致冨者比屋【石门文字禅】
　　百牛图
　　一百牛形形不重出非形生有异所以使形者异也画家于此殆劳于知矣【广川画跋】
　　駮马图
　　刘原父使敌中防有兽马形出道间食虎豹敌人不知原父曰此駮也令画工圗其形象【广川画跋】
　　列子御风图
　　列子御风世有图其说者崇宁五年官试画学生俾试者图之【广川画跋】
　　吴王斫鲙图
　　博物志言吴王尝弃余江中至今吴江有鱼如断鲙其名为鲙鱼则吴王斫鲙其传久也【广川画跋】
　　素法师行化图
　　素禅师事智者禅师不事威仪而能建立一切功用世敬其教故画工得传其像以警发流俗【广川画跋】
　　波利献马图
　　秘阁帐有波利献马图画入能品【广川画跋】
　　织女图
　　此图与他本小异用笔圜成得简要趣【广川画跋】
　　张季鹰还吴江图
　　吴江秋老霜干木脱宜骚人行子去国千里起江湖浩渺之思【广川画跋】
　　娵鱼图
　　成都府官给娵鱼圗陈于宴防此图大小为鱼数十【广川画跋】
　　列仙图
　　此图笔力超诣而意象得之【广川画跋】
　　兵车图
　　李子西出兵车圗左人持弓右人持矛主御者在中乃知昔之画者能深观其隠察于制度此有稽于成器者盖不妄作丹墨也【广川画跋】
　　月宫图
　　李惟玉所收【广川画跋】
　　古鹞图
　　程氏世收古鹞图文简常喜其神俊迅发谓毛色有异处【广川画防】
　　画维摩石碑
　　绍兴间北山刻云郡之惠因寺藏殿壁阴有水墨画文殊诣维摩问疾一堵意全相妙合经所说恐浸漫灭故石刻于此【舆地碑目】
　　石城钓月图
