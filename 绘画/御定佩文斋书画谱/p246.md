<!-- { "loadSidebar": true } -->
　　铭曰父丁尊彞盖商人作祀器多铭之曰彞义取有常而无变也是爵曰招者名也盖其人为父丁而作也【钟鼎款识】
　　子爵【铭五字】
　　商之彞器以子铭之者为多然其説不过有二一则子孙之义一则着国也【绍兴古器评】
　　伯爵【铭三字】
　　夫所谓伯者其类不一分等之爵则有侯伯之伯建诸侯之国则有方伯连率之伯而又于諡于名于字于序皆可称之古之彞器多铭以伯者必有一于此也【绍兴古器评】
　　祖庚爵【铭二字】
　　祖庚商号也博古图载庚口之字作□又有庚爵作芃与此庚字形皆不同盖世之相去先后故字画亦因时而为损益耳【绍兴古器评】
　　龙觚
　　铭一字作龙形龙善养人者也【钟鼎款识】
　　孙觚
　　铭一字曰孙而字形小异【钟鼎款识】
　　是器通体纯素与商子孙已爵商已举爵大畧相似必商物也【绍兴古器评】
　　木觚
　　博古録云铭一字曰木【钟鼎款识】
　　甲子觚
　　盖子为父甲作此觚而子之字正作立戈之形所以铭武功也【钟鼎款识】
　　父庚觚
　　商父庚爵与此铭同皆一时之制也但字画少异【钟鼎款识】
　　奕车觚
　　铭上一字曰奕古无以奕受氏者殆作器者之名耳下一字作挽车之形【钟鼎款识】
　　父舟觚
　　此觚也而谓之舟盖水能载舟亦能覆舟觚饮器也酒能成礼亦能败徳所以有舟之义焉【钟鼎款识】
　　亚形觚
　　亚形内一字曰节以示节饮之戒下一字近如画像不可辨铭文多作圈如亚形者皆庙器也【钟鼎款识】
　　亚父乙觚
　　亚次也又亚乃藏主石室是亦宗庙之器耳【钟鼎款识】
　　合孙祖丁觚
　　铭作两孙相向故曰合孙亦子子孙孙之义也【钟鼎款识】
　　子乙父丁觚
　　太丁之子独曰乙则知父丁子乙者正太丁之子耳【钟鼎款识】
　　女乙觚二
　　二器铭文皆曰帚兹女乙曰乙者商君之号兹女者盖女子作是器以享其考【钟鼎款识】
　　癸举
　　铭二字在足【考古图】
　　辛举
　　铭曰辛举【钟鼎款识】
　　父辛举三
　　右三铭政和丙申嵗北海县民道经临朐见岸圯得之铭曰父辛后一器又曰举父辛殆一人所作【钟鼎款识】
　　父己举
　　举字按集韵云□音举支鬲也【钟鼎款识】
　　立戈觯
　　铭作立戈王楚云是子字子者商之国姓也立戈所以铭武功耳【钟鼎款识】
　　子父辛觯二
　　二器铭各三字曰子父辛而子字皆作立戈之状父辛者称其号【钟鼎款识】
　　父已觯【铭六字】
　　铭作两册所以纪君命商之彞器类多作此【绍兴古器评】
　　父己敦
　　铭曰父己已亦商君之号耳【钟鼎款识】
　　已孙敦
　　铭藏南丰曽氏上为已孙下为孙已【钟鼎款识】
　　已丁敦
　　铭六字盖曰孙已丁器曰已孙丁【钟鼎款识】
　　丙甗
　　甗铭曰丙如鼎之铭辛铭癸之类【钟鼎款识】
　　庚甗
　　铭六字曰庚午为应姊彞【考古图】
　　鬲甗
　　铭一字作象形鬲字【钟鼎款识】
　　见父己甗
　　铭曰见者盖以祭神如神在僾然必有见乎其位故也【钟鼎款识】
　　子虎父乙甗
　　铭曰子父乙虎子则商器类铭之以彰国姓也乙则商君之号曰虎则取似其形耳【钟鼎款识】
　　祖已甗
　　铭曰作祖己尊彞癸此癸字亦作一草三包与商癸鼎之字同【钟鼎款识】
　　父己甗
　　铭曰亚者庙室之形也曰无俦者作器者之名也曰父己者商君之号也【钟鼎款识】
　　丁父鬲
　　尔雅款足曰鬲此器自腹所容通足间若股然三体合为一丁父所作商器也【李氏古器録】
　　仁鬲
　　铭作仁者李氏所藏父己卣有析字作□形此乃其半耳亦作析字无疑旁一字竒古未可考【钟鼎款识】
　　鬲
　　上为亚者庙室也中作者名氏也【钟鼎款识】
　　父己鬲
　　铭三字【考古图】
　　母乙鬲
　　铭亚形中作执防形曰母则知其执防者为子也【钟鼎款识】
　　齐鬲
　　铭八字【绍兴古器评】
　　妇康鬲
　　铭七字【绍兴古器评】
　　阜父丁盉
　　是器盖器皆有铭皆曰阜父丁上一字曰阜诗所谓如山如阜取其髙大富盛之意【钟鼎款识】
　　父癸盉
　　上一字作人形左执戈者子也盖子为父癸作此器【钟鼎款识】
　　啓匜
　　按商太丁之子曰乙乙之子曰啓此名啓者乙之子也【钟鼎款识】
　　祖戊匜
　　铭六字曰祖戊辛余未详【钟鼎款识】
　　伯戋馈□
　　铭三十有一字在唇十有四字在盖【考古图】
　　説文馈滫饭也瓿甂也大口而卑用食又皿部有□覆盖也徐铉谓今俗作非是细详□字音头酉足而加于皿定非瓿字乃是馈盦以捧连汤饭而加覆盖尔商末器以字非模范中来故也【李氏古器録】
　　伯戋颒盘
　　铭二十有三字此器与馈□二物皆曰卭仲之孙伯戋自作同得于河内太行山石室中【考古图】
　　父辛盘
　　此铭极古商盘铭也下一字曰彞【钟鼎款识】
　　史孙盘
　　铭五字【考古图】
　　鸟篆戈
　　铭一字曰戈如飞鸟之形盖商初接虞夏之器也【钟鼎款识】
　　夹剑
　　孔甲在位三十一年以九年嵗次甲辰采牛首山铁铸一剑铭曰夹古文篆书长四尺一寸【刀剑録】
　　定光剑
　　殷太甲在位三十二年以四年嵗次甲子铸一剑长二尺文曰定光古文篆书【刀剑録】
　　照胆剑
　　武丁在位五十九年以元年嵗次戊午铸一剑长三尺铭曰照胆古文篆书【刀剑録】
　　商镜
　　背有铭二十有二字字兼科斗篆籀【墨林快事】周
　　宋公防钟
　　铭曰宋公成之防钟【钟鼎款识】
　　寳和钟
　　此铭文字皆古文为周以前所作无疑【金石録】
　　虢州古钟
　　虢州所上古钟铭曰王叔伯髙作其字磨灭不可复识【广川书跋】
　　楚卭仲南和钟
　　铭二十有九字按类编云賸送女也嬭娣也盖楚之送女之器谓之南和钟者乐县在南也【考古图】
　　楚钟
　　政和三年获于卾州嘉鱼县以献字画竒怪友人王夀卿鲁翁得其墨本见遗铭文云楚公【下一字不可识必其名也】自作【金石録】
　　曽侯钟二
　　右二铭前一器藏方城范氏皆得于安陆前钟铭后有一穆字两商字后钟铭后亦有卜反宫反五字其义未晓然恐宫商乃二钟之声律耳【钟鼎款识】
　　盄和钟【一作秦昭和钟】
　　此钟铭一百四十二字藏在御府皇祐间尝摸其文以赠公卿杨南仲为图刻石者也【钟鼎款识】
　　聘钟
　　铭十有四字【考古图】
　　迟父钟
　　铭三十有七字【考古图】
　　是钟迟父为齐姜作也【钟鼎款识】
　　齐侯镈钟
　　镈钟比特钟为小编钟为大今此钟铭曰镈考其形制乃大于钟制器之时盖齐之中世其实周钟也【钟鼎款识】
　　齐侯钟
　　宣和五年青州临淄县民于齐故城耕地得古器物数十种其间钟十枚有款识尤竒最多者防五百字今世所见鼎钟铭未有逾于此者初钟既出州以献于朝又命工图其形制及临仿此铭刻石既非善工而字有漫灭处皆以意增损之以此颇失真今余所藏乃就钟上摸拓者最得其真也【钟鼎款识】
　　鄦子钟
　　铭六十有五字鄦音许鄦许文异而音义同【考古图】
　　蛟篆钟
　　铭五十二字极古简作鸾鹄蛟螭之形其铭不可辨者凡九字【钟鼎款识】
　　周钟
　　款识字形颇类博古图所载周蛟篆钟而此又竒怪不可识然考其制作当是周物无疑【绍兴古器评】
　　窖磬
　　铭五十七字择其吉日乃用润泽之石古人用字固不拘耳【钟鼎款识】
　　象鼎
　　铭一字作象形【钟鼎款识】
　　鲜鼎
　　铭一字作鱼形款识简古【钟鼎款识】
　　节鼎
　　铭一字曰节必作器者之名也【钟鼎款识】
　　举鼎
　　铭一字曰举【钟鼎款识】
　　防女鼎
　　按防于经无所见防与栾同即名字也女者栾之女也王楚释作子字恐未然【钟鼎款识】
　　得鼎
　　铭二字曰得鼎【钟鼎款识】
　　东宫方鼎
　　铭二字【考古图】
　　益鼎
　　铭四字曰益作寳鼎【钟鼎款识】
　　子父举鼎
　　铭曰子父【钟鼎款识】
　　太叔鼎
　　是器乃太叔居京而作其为周器无疑【钟鼎款识】
　　中鼎
　　渭南宫中耳后有数鼎皆一时之制而铭刻详畧不同【钟鼎款识】
　　伯鼎
　　铭曰伯作槃鼎【钟鼎款识】
　　单冏父乙鼎
　　铭曰父乙盖乙非独商之号如齐有乙公之谓也【钟鼎款识】
　　王伯鼎
　　王伯者疑其为王之伯父也曰寳齍者考诸周礼虽有掌王齍之官然形制讫无所考以其方而有四足与诸方鼎悉类故附之于鼎云【钟鼎款识】
　　单从鼎
　　铭曰单冏作从彞【钟鼎款识】
　　伯员鼎
　　鼎乃伯员所作【钟鼎款识】
　　尹考鼎
　　铭曰尹考锡季姬盖父锡此鼎于其季女耳【钟鼎款识】
　　龙生鼎
　　此鼎虽古而铭识曰年已非商夏之制【钟鼎款识】
　　伯父鼎
　　铭曰晋司徒伯父作周姬寳尊鼎其万年永寳用【钟鼎款识】
　　唯叔鼎
　　铭曰唯叔从王南征唯归惟八月在皕位诲作寳鬲鼎【钟鼎款识】
　　丰鼎
　　铭曰丰用作玖防彞【钟鼎款识】
　　宋公栾餗鼎
　　铭六字曰宋公防之餗鼎【钟鼎款识】
　　宋君夫人餗釬鼎
　　铭八字按釬字疑作銒【考古图】
　　伯咸鼎
　　铭藏全椒吴氏曰伯咸父作寳鼎【钟鼎款识】
　　鲁公鼎
　　按鲁字説文云从两省象监形即鲁字也古之文字形声假借周公之时去商未逺故篆体未有变省【钟鼎款识】
　　周方鼎
　　按古寳器鼎之方者多矣以其铭款考之鲁公文王方鼎则谓之尊彞单子方鼎则谓之从彞王伯方鼎则谓之寳齍惟陀员庚申方鼎乃谓之鼎【东观余论】
　　威君鼎
　　威内君考诸经无所见然饲鼎者盖饷粮也【钟鼎款识】
　　宋右君田鼎
　　按古器物铭云得于青之临朐疑田猎所用也右君不知为何人防则名也【钟鼎款识】
　　师寏鼎
　　铭云师寏父作季姞尊鼎【钟鼎款识】
　　丝驹父鼎
　　丝字颇浸灭未详【钟鼎款识】
　　言肇鼎
　　铭曰言肇作尊鼎其永享保用【钟鼎款识】
　　楚鼎
　　鲖阳县有葛陵城东北有楚武王冢汉时民谓之楚王瑟城城北祝社里下土中得铜鼎铭曰楚武王是知武王隧也【水经注】
　　乙公鼎
　　铭曰乙公作尊鼎子子孙孙永寳【钟鼎款识】
　　氏鼎
　　铭十三字按姓祝融之后亦作妘【考古图】
　　君季鼎
　　按古器物铭云此器藏李成家然字画浸灭有君季字姑以铭之未可考也【钟鼎款识】
　　圆寳鼎二
　　右二铭文不少异上一字乃十有三月合成一字不显其名而曰用吉金自作寳鼎【钟鼎款识】
　　孔文父饮鼎
　　铭曰惟三月孔文父作饲鼎子孙寳用【钟鼎款识】
　　尊鼎铭
