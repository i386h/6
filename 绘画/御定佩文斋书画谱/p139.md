<!-- { "loadSidebar": true } -->
　　程俱字致道衢州开化人宣和二年进颂赐上舍出身除礼部郎建炎中为太常少卿知秀州罢为提举江州太平观久之除徽猷阁待制为文典雅闳奥为世所称【宋史本传】
　　朝奉郎贺公墓志信安程俱撰并书【庆湖遗老集】
　　张九成
　　张九成字子韶【号横浦】其先开封人徙居钱塘绍兴二年筞进士擢寘首选累官刑部侍郎谪居南安军起知温州宝庆初特赠太师封崇国公諡文忠【宋史本传】横浦先生旧自号无垢居士无垢之号闻天下先生著述天下罔有阙违独简帖字画得者稀少先生笔下如三峡倒流遇顺倾泻凡见之真草横斜曲直有张草圣之笔刋之琬琰灿然可观如龙蛇之奋蛰如珠之走盘亦足以増人意气书心画也岂执笔学古人手法而后能之【横浦家传】
　　张守
　　张守字子固【陶宗仪云字全真】常州晋陵人登崇宁元年进士第中词学兼茂科除详定九域志编修官建炎中参知政事諡文靖【宋史本传】
　　张守字画圎熟流美世不多见【书史防要】
　　李弥逊
　　李弥逊字似之苏州吴县人弱冠登大观三年第政和四年迁校书郎髙宗时试户部侍郎以徽猷阁直学士知漳州与赵鼎王庶曽开同沮和议【宋史本传】
　　李公侍郎字画端劲【朱子文集】
　　陈之茂
　　陈之茂字卓卿宣和初入太学与张九成同举进士丞相洪公荐擢吏部侍郎兼中书舍人直学士院为诗清劲书尤有法【秦夔无锡志】
　　王利用
　　王利用字賔王潼川人【见画家传】举进士官至夔宪书画皆能光尧皇帝颇爱其书【画继】
　　薛尚功
　　薛尚功字用敏钱塘人【文献通考云绍兴中为通直郎】官至佥书定江军节度判官防事善古篆尤好钟鼎书有钟鼎器款识二十卷及钟鼎篆韵七卷行于世【书史防要】
　　杨无咎
　　杨无咎字补之号逃禅老人又号清夷长者清江人后寓豫章【见画家传】髙宗朝以不直秦桧累徴不起书学率更小变其体江西碑碣多无咎书小字尤清劲可爱尝自题所藏邕禅师塔铭后云予于率更为入室上足【书史防要】
　　李纲
　　李纲字伯纪【陶宗仪云号梁溪】邵武人自其祖始居无锡纲登政和二年进士第积官至监察御史髙宗即位拜尚书右仆射兼中书侍郎【宋史本传】
　　纲工笔札其迹杂见鳯墅续法帖中【书史防要】
　　李光
　　李光字泰发越州上虞人登崇宁五年进士第髙宗即位擢秘书少监绍兴中除资政殿学士諡庄简【宋史本传】项方伯家有李泰发帖后人跋其帖见有光字遂以为司马公笔【寓意编】
　　翟汝文
　　翟汝文字公防润州丹阳人登进士第擢议礼局编修官召对徽宗嘉之除秘书郎绍兴元年参知政事风度翘楚好古博雅精于篆籀【宋史本传】
　　翟耆年
　　翟耆年字伯夀【汝文子】好古博文撰籀史二卷【秦梁无锡志】耆年工篆及八分【书史防要】
　　叶梦得
　　叶梦得字少蕴苏州吴县人绍圣四年登进士第髙宗时为尚书左丞【宋史本传】
　　叶梦得行书法大令宛然名家【寓意编】
　　胡安国
　　胡安国字康侯建宁崇安人中绍圣四年进士第哲宗亲擢为第三绍兴中进宝文阁直学士諡文定【宋史本传】刘子翚观胡文定公手墨诗云温温文定公至道夙所钦不事八法竒天成写幽襟有如瀚海鸿随波自浮沉又如太虗云舒卷杳莫寻【屛山集】
　　胡寅
　　胡寅字明仲【号致堂】安国弟之子中宣和进士甲科绍兴中为徽猷阁直学士【宋史本传】
　　七里滩壁间有胡明仲题字刻石【朱子文集】
　　胡宏
　　胡宏字仁仲【号五峰】安国子以防补承务郎【宋史本传】胡文定公与明仲仁仲皆工笔札其迹杂见鳯墅续法帖中【书史防要】
　　胡世将
　　胡世将字承公常州晋陵人宿之曾孙登崇宁五年进士第为监察御史除徽猷阁待制礼部侍郎绍兴九年为宝文阁直学士宣抚州陕十一年资政殿学士致仕【宋史本传】
　　世将集古今石刻名曰资古録所书铁柱铭刻于延真宫邦人习书多取为楷则【书史防要】
　　沈与求
　　沈与求字必先湖州徳清人登政和五年进士第累官知枢密院事諡忠敏【宋史本传】
　　宋贤遗墨有沈与求帖【弇州山人藁】
　　张纲
　　张纲字彦正丹阳人以上舍及第五中首选除太学正迁博士髙宗时以资政殿学士知婺州諡庄简【宋史本传】宋贤遗墨有张纲帖【弇州山人藁】
　　陈与义
　　陈与义字去非【号简斋】洛人登政和三年上舍甲科髙宗南迁召为兵部员外郎绍兴中资政殿学士【宋史本传】陈公与义字画清简类其诗文为侍从时奉诏定法帖十卷释文一册【平园集】
　　简斋工豪翰其迹杂见羣玉堂法帖中【书史防要】宋刻陈简斋集是公自书上木醇古丰圎出自黄庭【墨林快事】
　　权邦彦
　　权邦彦字朝美河间人登崇宁四年太学上舍第调沧州教授入为国子司业宣和二年使辽建炎元年除宝文阁直学士绍兴元年为兵部尚书端明殿学士签书枢宻院事【宋史本传】
　　权邦彦草书龙蛇飞动得颠张醉素之遗意【平园集】
　　蒋灿
　　蒋灿字宣卿常州宜兴人崇宁五年为兰溪县主簿累官至敷文阁待制赠正议大夫善书得古人用笔意大者径尺小者如蝇头怪竒玮丽独歩一时凡今仙宫佛庐穹堂奥殿层楼崇榭得公书榜以为壮观【孙觌南兰陵尚书集】益王神道碑蒋灿书甚佳【湖山胜集】
　　东坡墨妙亭记蒋灿书【徐献忠吴兴掌故集】
　　孙时
　　孙时字季中常州晋陵人以文学行义为一州之望字画遒丽有楷法得欧虞用笔意虽片纸尺牍属藁记未尝草书一字政和三年试上舍授出身赐将仕郎应天府姑熟县主簿再徙定陶授宣教郎致仕【南兰陵尚书集】
　　岳飞
　　岳飞字鹏举相州汤阴人累官湖北路荆襄潭州制置使进封武昌郡开国公加检校少保枢宻副使参知政事淳熙六年諡武穆嘉定四年追封鄂王【宋史本传】金沙寺有岳飞己酉嵗留题刻石词甚壮【周必大泛舟録】
　　岳武穆请粮手迹小楷精妙絶类顔鲁公【谢肇淛居东集杂纂】
　　岳珂
　　岳珂【号倦翁】飞孙敷文阁待制霖子为吁天辨诬集五卷天定録二卷【宋史本传】
　　唐人摹王方庆万嵗通天进帖卷后有倦翁岳珂书【停云舘帖】
　　韩世忠
　　韩世忠字良臣延安人年十八以敢勇应募勇冠三军建炎中帝手书义勇二字揭旗以赐焦山寺防闻为中兴武功第一进太保封英国公孝宗朝追封蕲王諡忠武【宋史本传】
　　韩世忠书法苏长公逼真【寓意编】
　　韩彦直
　　韩彦直字子温世忠子六嵗从世忠入见髙宗命作大字即拜命跪书皇帝万嵗四字帝喜之拊其背曰他日令器也亲觧孝宗丱角之繻傅其首赐金器笔砚监书鞍马绍兴十七年中两浙转运司试明年登进士第累官敷文阁学士赠蕲春郡公【宋史本传】
　　曲端
　　曲端字正甫镇戎人警敏知书善属文长于兵略歴秦凤路队将泾原路通安砦兵马监押建炎中官宣州观察使諡壮愍【宋史本传】
　　曲端善属文作字竒伟【书史防要】
　　吴玠
　　吴玠字晋卿徳顺军陇干人少沉毅有志节知兵善骑射读书能通大义建炎二年知懐徳军累迁四川宣抚使諡武安追封涪王【宋史本传】
　　吴玠能书今闽中锦屏山壁间有其书竒伟可爱【老学庵笔记】
　　潘良贵
　　潘良贵字子贱【金华逰録云字义荣】婺州金华人以上舍释褐为辟雍博士迁秘书郎靖康元年召对髙宗即位为左司谏除徽猷阁待制谏疏多焚藁杂著十五卷新安朱熹为之序【宋史本传】
　　濯缨堂扁黙成先生潘良贵书字径尺许清劲有法【金华防録】
　　潘畤
　　潘畤字徳鄜生颖悟叔中书公良贵爱而收教之任为登仕郎进直显谟阁累官中大夫金华县开国男少喜学书得欧顔楷法劲挺严密如其为人【朱子文集】潘畤篆隶楷法皆臻其妙【绍兴志】
　　陈东
　　陈东字少阳镇江丹阳人俶倜负气不戚戚于贫贱以贡入太学髙宗即位上书乞留李纲而罢黄潜善汪伯彦追赠承事郎绍兴四年加朝奉郎秘阁修撰【宋史本传】
　　祝枝山刻陈少阳书草于镇江郡庠其书言三事所刻乃其藁草也【李日华紫桃轩又缀】
　　朱松
　　朱松字乔年【号韦齐】徽州婺源人中进士第胡世将谢克家荐之除秘书省正字赵鼎都督川陕荆襄招松为属辞除司勲吏部郎秦桧决筞议和松上章极言其不可出知饶州【宋史朱熹传】
　　朱熹云先君少好学荆公书家藏遗墨数纸伪作者率能辨之临写荆公本恐后数十年未必有能辨之者【朱子文集】
　　刘子翚
　　刘子翚字彦冲以父任授承务郎通判兴化军辞归武夷山学者称屏山先生【宋史本传】
　　屏山工笔札其迹杂见鳯墅续法帖中【书史防要】
　　张孝祥
　　张孝祥字安国【癸辛杂识号于湖】歴阳乌江人绍兴二十四年廷试第一以显谟阁直学士致仕文章过人尤工翰墨尝亲书奏劄髙宗见之曰必将名世【宋史本传】
　　张安国书真而放【杨万里诚斋集】
　　张于湖知京口王宣子代之多景楼落成于湖为大书楼扁公帑送银二百两为润笔于湖却之【癸辛杂识】宋髙宗酷嗜翰墨张孝祥廷对顷宿酲犹未觧濡豪答问立就万言上阅之字画遒劲卓然顔鲁公亲擢首选胪唱赋诗尤隽永秦桧语之云上喜状元筞又喜状元诗与字可谓三絶诗何本字何法孝祥曰本杜诗法顔字【江宁府志】
　　吴说
　　吴说字傅朋号练塘钱塘人【书史防要】
　　绍兴以来杂书防丝书惟钱塘吴说【翰墨志】
　　北山九里松牌吴说书髙宗诣天竺亲御宸翰彻去吴书说未防守信州陛辞髙宗因与语云九里松乃卿书乎朕尝作此三次观之终不如卿朝退令再揭元牌遍索之得于天竺库院复令植道旁【行都纪事】
　　席大光以母碑铭屈吴傅朋书之大光立于碑侧不数字必请傅朋憩偃终日傅朋病之至夜分潜起秉烛而书大光闻之起立以文房玩好之物尽归之预储六千緍润豪【贵耳録】
　　杭之北闗接待寺寺额乃吴傅朋书勅赐妙行之院初扁甚小其后展而大之右庑有古观音殿亦傅朋书极佳【癸辛杂识】
　　练塘深入黄太史之室时作钟体【洞天清録】
　　苏庠
　　苏庠丹阳人【朱存理云字养直京口人初以病目自号眚翁后徙居丹阳之后湖更号后湖病民】绅之后颂之族少能诗苏轼见其清江曲大爱之由是知名徐俯荐其贤上特召之固辞【宋史本传】
　　后湖居士歌诗清盖江西之派别而字画健逸又老坡之苗裔也【平园集】
　　韩元吉
　　韩元吉隆兴间为江淮转运使【江寜府志】
　　欧阳集古録跋尾有颍川韩元吉书【朱子文集】
　　朱敦儒
　　朱敦儒字希真【朱子文集云号岩壑】河南人绍兴二年赐进士出身为秘书省正字兼兵部郎官工诗及乐府婉丽清畅除鸿胪少卿【宋史本传】
　　朱岩壑书横斜颠倒防若杨少师【书法钩】
　　岩壑老人小楷道徳经二篇精妙醇古近世楷法如陈碧虚之相鹤黄长睿之黄庭皆所不及唯湍石喻公之典引诸书为可方驾耳【朱子文集】
