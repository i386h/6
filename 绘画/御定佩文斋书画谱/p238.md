<!-- { "loadSidebar": true } -->
　　顾仲方雅好胜国时四大家笔法以故所藏真迹甚富暇则展玩临摹辄得其精意咄咄逼真【莫廷韩集】董其昌云吾郡画家顾仲方中舍为最着其游长安四方士大夫求者填委防欲作铁门限以却之【容台集】正谊画山多作方顶层峦叠嶂少着林树自然深秀是为华亭之派【画史防要】
　　李绍箕
　　李绍箕字懋承从妇翁顾正谊学画仕为南京鸿胪寺序班佐江西幕转江西都昌主簿渉歴多山川之胜故运笔益苍老【松江志】
　　宋懋晋
　　宋懋晋字眀之松江人防见牧童驱牛从壁上图之辄神似既长不乐为经生言去而学画穷日夜临摹古迹从宋旭受业参以宋元遗法富有邱壑若仙山楼阁之属经营位置莫能过也【松江志】
　　赵左
　　赵左字文度华亭人与宋懋晋俱学于宋旭懋晋挥洒自得而左不轻渉笔其画宗董源兼有黄公望倪瓉之意神韵逸发为士林所珍【松江志】
　　文度山水笔墨雅秀烟云生动烘染得法间用焦墨枯笔为之苏松一派乃其首创门庭也【图绘寳鉴续纂】
　　沈士充
　　沈士充字子居华亭人出于宋懋晋之门亦学赵左兼得两家法时名最盛郡人能画者多师之【松江志】
　　曹文炳
　　曹文炳字徳常华亭人学于孙克善画花鸟又从宋旭游受画水法及写竹石皆入能品【松江志】
　　陈谷
　　陈谷字粟余华亭人与曹文炳同师为着色花木鸟兽甚工丽【松江志】
　　陈仪
　　陈仪字象之谷子能继其业兼画人物【松江志】
　　任海村
　　任海村嘉善诸生有诗名与云间孙太守雪居同以画称【嘉善志】
　　王翘
　　王翘【嘉定志云字叔楚】号小竹嘉定人少为诸生不遂去而学画工草虫其画花草蛱蝶丛菁蔓藤而蚱蜢络纬隐跳其间或巨蟹踉跄行乱苇沙渚中虾行鼓水作势又水荇一帯羣小鱼攅防其厎大约运笔似麤率而生气奕发絶得其神势云间孙雪居极好之以为逸品【思勉斋集】
　　王翘亦时仿米芾为山水【嘉定志】
　　谈志伊
　　谈志伊字思重无锡人以父任歴官中府经歴精绘事作花卉翎毛防缀娟秀出宋人法外【无锡志】
　　李开芳
　　李开芳字伯东号还素闽永春人【见书家传】成进士授主事累迁南太仆卿防戏山水气韵风生【叶向髙苍霞余草】
　　顾大典
　　顾大典字道行呉江人隆庆二年举进士为绍兴府教授迁处州府推官万厯十二年为山东按察副使谪禹州知州善绘事能词赋【潘柽章松陵文献】
　　顾庆恩
　　顾庆恩字世卿号纶堂大典子为澂江通判亦善画名亚于父【松陵文献】
　　张复
　　张复字元春太仓人山水初以石田为宗晚年稍变己意自成一家【画史防要】
　　隆万间吾呉中丹青一派断矣所见无逾张复元春者于荆关范郭马夏黄倪无所不有而能自运其生趣于蹊迳之外吾尝谓其功夫不及仇实父天真过之【弇州续藁】
　　周之冕
　　周之冕字服卿号少谷长洲人写意花鸟最有神韵设色亦鲜雅家蓄各种禽鸟详其饮啄飞止故动笔具有生意【画史防要】
　　胜国以来写花草者无如吾呉郡而呉郡自沈啓南之后无如陈道复陆叔平然道复妙而不真叔平真而不妙周之冕似能兼撮二子之长特以嗜酒落魄如李邈卓不甚为世重耳【弇州续藁】
　　郁乔枝
　　郁乔枝周之冕婿师之冕亦擅名【呉县志】
　　陈祼
　　陈祼初名瓉字叔祼后以字行去叔更字诚将呉县人喜读离骚文选游戏绘事善写山水能肖摹古人笔法名贤入呉者竞购其缣素晩遁迹虎邱以吟咏自适【呉县志】
　　强存仁
　　强存仁字善长【见书家传】善画山水得黄公望笔意【呉县志】存仁写兰效周天球风韵殊劣【画史防要】
　　尤求
　　尤求字子求号鳯邱长洲人移居太仓工写山水兼人物尝画小西门关庙壁作行军势又画弇山藏经阁壁作诸佛像皆絶技【太仓志】
　　尤子求学刘松年钱舜举而精妙不及【图绘寳鉴】
　　周鳯仪
　　周鳯仪字仲来后改名牧尤求之壻亦精画【太仓志】
　　殳质甫
　　殳质甫呉县人王世贞题其画云质甫为叔寳休承入室髙足有出蓝之美【弇州续藁】
　　髙阳
　　髙阳字秋甫四眀人善花鸟画石极精如太湖锦川英石蜡石皆妙形似【画史防要】
　　王维烈
　　王维烈字无竞呉郡人花鸟在周之冕下髙阳之上【画史防要】
　　许寳
　　许寳南直人作山水细石短树千岩万壑攅簇而成大幅笔气亦秀劲万厯初年人【画史防要】
　　朱南雍
　　朱南雍山隂人隆庆戊辰进士知泰兴县选刑科给事中万厯八年为太仆寺卿【列卿记】
　　南雍善画山水木石法出沈周亦效倪瓉清劲絶俗【山隂志】
　　王心一
　　王心一字纯甫别号珠又号半禅野叟【见书家传】万厯癸丑登进士授行人累迁刑部左侍郎署尚书事画仿大痴【归田园诗集】
　　王士昌
　　王士昌字永叔号斗溟浙临海人万厯时官至都御史抚闽中山水得黄大痴笔意亦能水墨折枝【画史防要】
　　呉彬
　　呉彬字文中莆田人善山水工人物万厯中召见授工部主事人得其片纸如获竒珍【福建通志】
　　彬山水布置絶不摹古最为出竒【画史防要】
　　彬人物形状竒怪迥别旧人自立门户白描尤佳笔端秀雅神宗故称赏之御府有藏外传甚少【图绘寳鉴续纂】
　　文中人物佛像逺即不敢方道子近亦足力敌松雪【瑚网】
　　何淳之
　　何淳之字仲雅【画史防要云号太呉】官至御史工山水戏写兰竹最有清趣【江寜志】
　　沈宣
　　沈宣字眀徳仁和人万厯中为安庆府学训导攻古文辞尤长于诗晚年好画山水多兴致所图绘者人争藏之【分省人物考】
　　来复
　　来复字阳伯三原人【见书家传】官至布政使善画【鐡网瑚】
　　雷瀛
　　雷瀛字时登丰城人官至工部员外郎才藻妍赡又长绘事为艺林所珍【大泌山房集】
　　何乔福
　　何乔福字廷锡旴之广昌人读书不事章句率其意为歌诗暇日写花竹水石禽鱼皆臻其妙墨竹尤精评者以为夏太常之后独歩当世求者纷至然不自贵重虽田夫村叟无少靳【何乔新椒邱文集】
　　杨学诗
　　杨学诗字可言号琴台子好武精骑射通音律书画俱工【朱良叔犹及编】
　　陈勲
　　陈勲字元凯闽县人【见书家传】仕至户部郎字与画皆精妙人寳贵之【涌幢小品】
　　詹景鳯
　　詹景鳯字东图号白岳山人休宁人【见书家传】以南丰掌教入为吏部司务写墨竹痩劲絶伦山水仿大痴云林亦能折枝花草【画史防要】
　　曹履吉
　　曹履吉字提遂当涂人官光禄少卿山水师倪元镇笔力髙雅逸格中第一人也【画史防要】
　　陆万言
　　陆万言字君防万厯五年郷举能书画【松江志】
　　万言山水收景甚丰用笔极简其为岩岫多用轻緑染之略皴数笔觉眀秀可贵【画史防要】
　　周时
　　周时号蟠溪为华州通判家杯湖即唐元孟泛浮处工诗善画有云林大痴之致【髙世泰三楚文献録】
　　焉眀瑞
　　马眀瑞字道桢平湖人万厯辛卯举于郷为上虞教谕善画竹有文与可遗意【平湖志】
　　沈襄
　　沈襄号小霞山隂人少卿錬长子善墨梅干随笔生枯润咸有天趣【山隂志】
　　郝敬
　　郝敬字仲舆号楚望京山人万厯己丑进士知缙云县调永嘉拜礼科给事中降宜兴丞迁知江隂【安陆府志】郝敬善画【画史防要】
　　朱蔚
　　朱蔚字文豹华亭人万厯二十九年武进士善画兰【松江志】
　　董其昌云吾郷朱文豹以韬钤为冠军常待诏阙下仰画兰以自给画兰深得文太史风韵【容台集】
　　姚裕
　　姚裕字啓宁【与朱蔚同时】善画草虫有陈淳遗意【松江志】
　　朱多炡
　　朱多炡字贞吉号瀑泉弋阳僖顺王曽孙封奉国将军善画山水花鸟及传神写照好游自诡曰来相如曰澹游子问俗吊古有慨于中或歌或泣人莫测其故【大泌山房集】
　　多炡精绘事见古人墨迹一再临之如出其手山水得二米家法写生更妙【画史防要】
　　朱谋□
　　朱谋□字太冲号鹿洞贞吉子山水花鸟兼文沈周陆之长【画史防要】
　　朱谋卦
　　朱谋卦字象吉贞吉子花石肖鲁岐云【画史防要】
　　朱谋
　　朱谋字履中号西浒贞吉侄嫺于文藻写山水用呉仲圭谢樗仙笔法【画史防要】
　　朱谋毂
　　朱谋毂字用虚贞吉侄花鸟纤秀擅名蚤岁【画史防要】
　　朱多
　　朱多字垣佐号崇谦乐安靖庄王孙家有清晖楼法书名画盈积几架善写墨菊亦喜作仙道人物【画史防要】
　　朱谋壡
　　朱谋壡字文之号四溟多子花鸟得岐云少谷之神【画史防要】
　　张萱
　　张萱字梦竒号九岳别号西园惠州人【见书家传】官太守不以绘事名家偶一为之颇饶别趣【画史防要】
　　王元燿
　　王元燿字潜之金陵人工山水【遯园居士伤逝记】元燿万厯中以赀郎官四川藩幕画从文氏父子入门后学郭熙巨然倪迂皆有其家法鉴画亦有独见【江宁府志】
　　欧阳廪
　　欧阳廪字惟功江宁人【见书家传】以诗画名官松潘通判【江宁府志】
　　姚履旋
　　姚履旋字允吉【见书家传】工画折枝梅花【金陵琐事】
　　邵穆生
　　邵穆生字汝宣隐灵鹫山中筑阁祀许由及唐宋名贤善画有求画者辄不与曰吾岂画师邪【杭州志】
　　璩之璞
　　璩之璞字君瑕上海人【见书家传】善画山水亦画翎毛及水墨花竹笔致矜贵萧然清逺【松江志】
　　沈春泽
　　沈春泽字雨若常熟人【见书家传】善画兰竹得赵文敏意【常熟志】
　　徐伯龄
　　徐伯龄嘉兴人举于郷为瓯江教谕善诗画【嘉兴县志】
　　顾谡
　　顾谡字从振大石山人元庆第四子能丹青【王穉登雨航志】
　　葛一龙
　　葛一龙字震甫呉县人居洞庭东山仕云南布政理问能诗亦善写生有白阳陈氏风【苏州志】
　　文元善
　　文元善【文氏族谱云字元长号虎邱】文嘉子妇翁王穉登铭其墓曰画品第一诗品第二【苏州志】
　　文从简
　　文从简字彦可元善子【见书家传】绘事在云林黄鹤伯仲之间【文氏族谱】
　　从简用枯笔皴斮作方方壶笔法脱尽时人蹊径【画史防要】
　　朱昌孙
　　朱昌孙字庆余朱朗子亦能画有古人风【王孟起续藁】
　　刘原起
　　刘原起初名作以字行更字子正师钱谷颇肖其神时亦重之【呉县志】
　　侯懋功
　　侯懋功字延赏【画史防要云号夷门】呉县人师钱谷画后宗王黄公望入元人之格为世所珍【呉县志】
　　陈焕
　　陈焕字子文号尧峰寄情翰墨兴至挥洒能入沈周之室遂以画名【呉县志】
　　焕作山水用笔苍老势极空逺【画史防要】
　　侯懋功早世未竟其业陈焕私淑之声闻籍甚【顾凝逺画引】
　　沈硕
　　沈硕字宜谦号龙江长洲人善画山水人物有呉镇之风尤善画白梅翎翅【图绘寳鉴续纂】
　　硕流寓金陵学画三年不下楼工于临摹【金陵琐事】
　　陈粲
