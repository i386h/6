<!-- { "loadSidebar": true } -->
　　姚惟芹　　　　崔深
　　张钦　　　　　孙天祐
　　汪龙　　　　　蒋珙
　　黄珍　　　　　陈铎
　　王建极　　　　陈子和
　　陈穉　　　　　吴爱蕉
　　王潼　　　　　张纪
　　王孟仁　　　　车明舆
　　邵龙　　　　　朱端
　　曽和　　　　　萧琛
　　蔡世新　　　　夏美
　　顾仁效　　　　蒋晓山
　　董九华　　　　吴雪崖
　　瞿汝臣　　　　张靖
　　孙玘　　　　　孙锦
　　胡大年　　　　王尚贤
　　刘志寿　　　　李昶
　　赵丹林　　　　徐柱
　　伍槩　　　　　周全
　　杨瑗　　　　　王彦
　　孔福禧　　　　姜济
　　王世昌　　　　朱铨
　　朱鉴　　　　　姜隠
　　杜君泽　　　　马稷
　　许缙　　　　　薛仁
　　许通　　　　　邹鹏
　　刘廷敕　　　　毛世济
　　黄九霄　　　　姚宗














　　钦定四库全书
　　御定佩文斋书画谱卷五十六
　　画家传十二
　　明【二】
　　程南云
　　程南云字清轩号逺斋【见书家传】正统中为南京太常卿【列卿记】
　　南云作雪梅雪竹极佳【画史会要】
　　金湜
　　金湜字本清号太痩生又号朽木居士四明人【见书家】写竹石甚佳其钩勒竹尤妙官至太仆【图绘寳鉴续纂】
　　赵敏
　　赵敏字子聪汝阳人【见书家】官吏部郎中工书画【李本固汝南志】
　　张璞
　　张璞字廷采别号友山刻志于学躬耕陇畆手一编以
　　自随工诗善画正统中为陈州学正改沂州【华亭志】
　　陈助
　　陈助字贤佐能写乔柯竹石正统初以荐授桐庐县丞陞知临江新淦县改全溪【昆山人物】
　　金润
　　金润字伯玉上元人正统间乡贡授兵部司务为安南知府致仕于书无不读精通音律善画山水【李登上元志】金太守润工山水神会天出传世者絶少【金陵琐事】
　　苏钲
　　苏钲字良声建安人工吟咏善楷书能写竹石花木山水皆极其妙号竹坡【福州府志】
　　朱绅
　　朱绅字孟端建水人嗜诗文工书画【张绎临安府志】
　　朱
　　朱字宣仲建水人能诗工书画都督沐璘重礼之【临安府志】
　　詹漴
　　詹漴字子源浦城人善画竹菊正统中贡入太学官潮州教授【闽书】
　　俞山
　　俞山字积之号梅荘秀水人【见书家传】正统中为吏部侍郎工墨梅【吕原文懿公集】
　　莫胜
　　莫胜字景刚别号恱清华亭人正统六年嵗贡仕止虎贲左卫经歴雅工书画尺牍流布为好事所珍尝有绘鱼献之英庙亟蒙褒赏【莫如忠崇兰馆集】
　　张翔
　　张翔字元龙昆山人【见书家传】正统初用荐授按察司照磨终泸州知州间作乔柯竹石方尺之纸具有生韵【昆山人物传】
　　温良
　　温良字元善号敬斋晋江人【见书家】正统丁卯举于乡官中书舍人嗜六书兼精画笔【闽志】
　　顔宗
　　顔宗字学渊南海人永乐癸卯举于乡知邵武县景泰中擢兵部主事转员外郎善画山水为世所重一时名画若林良犹逊之【刘廷元南海县志】
　　张宁
　　张宁字靖之号方洲海盐人【见书家】官汀州知府书画皆有名【画史会要】
　　宁早智遄归养髙磵壑赓写烟月绘染林丘片楮有传艺苑争寳【海盐图经】
　　李日华云张黄门靖之先生负海内重名与时不能俯仰拂衣早退性喜绘事不轻与人防染余少时曽见其海天落照石梁飞瀑二帧极诡丽竒伟之致近又见李白看庐山瀑布圗泉壑树石纵横森布一唐帽红衫人仰面掀防豪态溢出知其有倾河倒峡之气鬰盘于胷也抑先生假以自寓乎余但有其一小帧一老维舟倚树笔法类子昻而特饶姿逸耳【紫桃轩杂缀】
　　聂大年
　　聂大年【名贤遗墨云字夀卿】临川人【见书家传】景泰间用荐起为仁和训导【姜南蓉塘诗话】
　　大年诗文书绘世皆珍秘之【临川志】
　　大年山水宗髙房山落墨不凡颇得清淡之趣【画史会要】
　　李叔义
　　李叔义字文宜闽人为广昌训导选南御史终贵州佥事工诗善丹青【闽书】
　　任道逊
　　任道逊字克诚瑞安人【见书家】官至太常寺卿直文华殿善写梅【图绘寳鉴续纂】
　　沈政
　　沈政字行之云南通海人景泰四年领乡荐任太常寺卿善图画有宋宣和笔意【临安府志】
　　唐宗祚
　　唐宗祚海盐人善神景泰时人【海盐图经】
　　刘珏
　　刘珏字廷美号完庵长洲人【见书家传】官山西按察佥事山水出王叔明【王世贞吴中往哲像賛】
　　刘廷美画山水烟岚草树緜缈幽迥有董巨余意【祝允明苏材小纂】
　　佥宪刘公写山水林谷泉深石乱木秀云生緜宻幽媚风流蔼然髙者攀鳞巨老庶乎升堂特未入室耳【丹青志】刘珏以书画显天顺间同时杜琼徐有贞马愈沈贞吉恒吉并能写山近世莫及【清河书画舫】
　　杜琼
　　杜琼字用嘉【见书家】家吴城之乐圃里好为诗间喜画山水人物故其诗于评画尤深世称东原先生又称鹿冠道人【震泽集】
　　杜琼明经博学家贫道尊贞澹醇和粹然为丘壑之表画亦遒丽效南唐董北苑【丹青志】
　　徐有贞
　　徐有贞字元玉以复辟勲封武功伯【见书家传】山水清劲不凡【清河书画舫】
　　马愈
　　马愈字抑之嘉定人官刑部主事人号为马清痴【见书家传】画登逸品【清河书画舫】
　　沈贞吉　沈恒吉
　　沈贞吉字南斋弟恒吉号同斋【鐡网瑚云同斋石田先生之父也】相城故家皆工唐律兼善绘事每赋一诗营一障必累月阅嵗乃出不可以钱帛购取故尤以少得重家庭之间自相唱酬下至仆隶悉谙文墨并年八十余【杨循吉吴中往哲记】
　　贞吉恒吉皆善绘素貌人畜工絶【刘鳯续吴先贤讃】沈贞吉恒吉二处士并善丹青风格明秀壎箎相映时谓赵文敏同流恒吉之画师杜征君【丹青志】
　　贞吉画师董源可亚刘廷美其弟恒吉更虚和潇洒不在宋元诸贤下第其遗迹絶少故不为世所知【清河书画舫】
　　周琇
　　周琇字公瓉长洲相城人学诗于沈隠君贞学画于小隐君恒【祝氏集略】
　　陈寛
　　陈寛字孟贤检讨嗣初之子沈贞吉兄弟学于嗣初石田又受业于孟贤吴中称经学者皆宗陈氏【书画题防】陈寛善画与杜琼刘珏沈贞吉恒吉马愈名品相同【文伯仁五峰山人集】
　　岳正
　　岳正字季方别号泉漷县人【见书家传】英宗时直内阁出知兴化府尝戏画葡萄遂称絶品【懐麓堂集】
　　黄谏
　　黄谏字廷臣髙邮人徒置兰州【见书家】天顺中为侍讲学士工诗善书旁及宋元画家吮豪运思一一臻妙能对镜写真【列卿记】
　　黄谏在翰林能各体书尢精绘事馆中壁旧写白菜其上题者先后数百人一日圮众共惋惜谏一一书之并绘白菜如旧【画史会要】
　　姜立纲
　　姜立纲字廷宪号东谿永嘉人【见书家】天顺中授中书舍人累官至太常少卿画得黄子久家法【画史会要】姜太常立纲世其楷法严整未尝知其善画余偶得其一幅萧疎耸秀全以黄鹤山人为宗特笔意稍未化耳【六硏斋笔记】
　　黄璨　栁楷
　　黄璨字蕴龢栁楷字文范号万竹山人俱永嘉人与廷宪同直内阁书画并皆佳妙【图绘寳鉴续纂】
　　张祐
　　张祐字天吉鳯阳人爵袭隆平侯【书画记云天顺二年嗣】为人和易如儒者作梅花清气逼人【图绘寳鉴续纂】
　　天吉志尚髙洁所至有花木水石之娱而尢以墨梅重一时【程敏政篁墩集】
　　张禄
　　张禄字天爵祐从弟亦世其爵梅花有其兄之妙【图绘寳鉴续纂】
　　顾翰
　　顾翰字维周号雪坡道人夏国公成曽孙也父兴祖嗣镇逺侯翰当嗣固逊其弟好读书工绘事有吴仲圭米元章倪元镇风而自得于绳墨蹊径之外尝作戏墨十七幅或曰雪坡道人或曰雪庐中人或曰雪或曰维周或曰怡乐不署姓名【李维祯大泌山人集】
　　陈骐
　　陈骐字梦祥南海人工画能医登天顺丁丑进士拜大理评事终云南副使【黄佐广东通志】
　　江济
　　江济字汝楫本姓郑浮梁人天顺乙卯举云南乡试歴官同知善山水【周起元浮梁县志】
　　王谦
　　王谦字牧之号氷壶道人作梅花清竒可爱天吉之师也【图绘寳鉴续纂】
　　王应竒
　　王应竒谦子作梅得家【图绘寳鉴续纂】
　　陈录
　　陈录字宪章以字行号如隐居士会稽人善墨梅松竹兰蕙笔意儒雅与王牧之齐名评者以二家虽格意不同宪章笔力实过牧之【画史会要】
　　陈英
　　陈英录子作梅亦佳【画史会要】
　　王抚
　　王抚字思存姑熟人能诗画天顺间至临安因爱山水之胜乃擕家寓居焉【临安府志】
　　林良
　　林良【画史防要云字以善】广东人善画花果翎毛官锦衣指挥【名贤遗墨】
　　林良放笔作水墨禽鸟树木皆遒劲如草书人皆不及【图绘寳鉴续纂】
　　林郊
　　林郊字子达良之子也擅水墨翎毛诏取天下画工郊考第一授锦衣卫镇抚直武英殿【广东通志】
　　计礼
　　计礼字汝和【书画史云号懒云】浮梁人天顺进士选庶吉士才艺辨洽终刑部郎中善写菊【汪宗伊浮梁县志】
　　天顺中语云林良翎毛夏昶竹岳正葡萄计礼菊礼画笔皆草书法【顾清东江集】
　　孙龙
　　孙龙【与林良同时】王世贞云良取水墨为烟波出没鳬雁嚵唼容与之态颇见清澹而无神采同时有孙龙者尢甚【艺苑巵言】
　　陈瑞　刘鉴　钟雪
　　陈瑞刘鉴钟雪与林良同时瑞以驴名鉴以松着雪以春草称皆不及良名之盛【广东通志】
　　何寅
　　何寅【与林良同时】官知府善人物【广东通志】
　　陈宣
　　陈宣尝临赵松雪五马图为武功伯徐有贞所称赏【画史会要】
　　桑荣
　　桑荣字文耀常熟人为诸生善病絶意进取性嗜竹时写竹寄兴【常熟志】
　　陈颐
　　陈颐字克养苏州人山水人物花草皆能【画史会要】
　　朱重光
　　朱重光浮梁人以赀选任经歴善画喜鹊数十年后有彭生者粘于壁鹊忽鸣噪其妻怪而焚之【周起元浮梁县志】
　　陆澐
　　陆澐兴化人善画鱼【兴化志】
　　任材
　　任材善水墨禽鸟松竹有林良夏昶过庭章之风【兴化志】
　　张继
　　张继燕山人宣英时名手也有画释迦授记慈尊圣会图及兜率院天内院三图皆瑰丽侈贵之观【弇州续藁】
　　徐杰
　　徐杰未详其居里尝官御史画墨梅【皇明书画史】
　　吴纯
　　吴纯字正希东阳人官至中书舍人能神【皇明书画史】
　　马盛
　　马盛建水州人能诗善画【张绎临安府志】
　　郑麟
　　郑麟福清人以画名于时【八闽通志】
　　郑环
　　郑环麟子世其家学【八闽通志】
　　杨埙【孤树裒谈作杨瑄】
　　杨埙字景和善以彩色漆作屏风器物极其精巧皆以泥金书题于上由其能书画也【图绘寳鉴续纂】
