<!-- { "loadSidebar": true } -->
　　曾瑞字瑞卿大兴人羡钱唐景物之盛因而家焉志不屈物故不愿仕自号褐夫善丹青【钟嗣成録簿】瑞卿工画山水学范寛【图绘寳鉴】
　　曾瑞卿有神龙卧沙图【刘诜桂隠诗集】
　　周文质
　　周文质字仲彬其先建徳人后居杭州学问该博文章新竒善丹青【録簿】
　　赵良弼
　　赵良弼字君卿东平人补嘉兴路吏迁调杭州善丹青【録簿】
　　张观
　　张观字可观松江枫泾人画山水学夏珪马逺特长于模仿【画史防要】
　　可观与吴仲圭游故其笔力古劲无俗弱之气【太平清话】
　　赵清涧
　　赵清涧淮人工画人物仕女【画史防要】
　　冷起岩
　　冷起岩居京师工神至正间尝写御容称防【图绘寳鉴】
　　胡钦亮
　　胡钦亮乌程人以画名【湖州志】
　　孟玉涧
　　孟玉涧【名珍杨鐡厓有题孟珍玉涧画岳阳小景诗】字季生号天泽与胡钦亮同学善花鸟翎毛为当世珍重尤长山水【徐守纲乌程志】
　　莫廷玚
　　莫廷玚归安人与孟玉涧同时亦以画名【湖州志】
　　姚彦卿
　　姚彦卿与孟玉涧同时亦能画【图绘寳鉴】
　　姚彦卿写山水师郭熙笔劲健而近熟乏髙旷之趣【詹东图览】
　　巴延布哈【巴延布哈徳济】
　　巴延布哈号苍岩【元史作苍崖】官至江东防访副使【见书家传】工画龙【画史会要】
　　持嘉君实
　　持嘉君实女真人居燕城画竹学刘自然颇有意趣【画史防要】
　　萧鹏
　　萧鹏字图南本契丹人【见书家】诗书画三事皆追宗黄华尤长山水亦善墨写梅竹【画史防要】
　　丁野夫
　　丁野夫囘纥人画山水人物学马逺夏圭笔法颇类【图绘寳鉴】
　　李康
　　李康字宁之桐庐人【见书家传】书画琴奕冠絶一时【续简録】
　　周朗
　　周朗【顺帝时人】至正二年七月帝御慈仁殿拂郎国进天马勅周朗貌以为图图成揭傒斯为賛【欧阳圭斋集】
　　黎仲瑾
　　黎仲瑾号碧山工画欧阳赠诗云碧山画欲入神品【圭斋集】
　　谢仲和
　　谢仲和善画竹石郯韶题其画云江南谢老独风流爱写晴云竹树幽絶似玉堂残月夜数枝晴雪映髙秋【苕溪渔者集】
　　何思敬
　　何思敬官秘书监丞戴良题其画山水云至正以来画山水秘监何侯擅其羙帝御宣文数召见抽毫防动天顔喜有时诏许阅内储名笔班班世所无王吴李范已心识余者山堆皆手摹【九灵山房集】
　　崔旭
　　崔旭字行之张翥题其所画云巢图云崔郎胷次竒突兀兴来从人索纸笔斯须千万出底用一石画五日【蜕庵诗集】
　　金汝霖
　　金汝霖新安人才俊之士也薄声名而慕闲旷从容山水间防戏翰墨咸有深趣自号曰藤溪钓叟李祁藤溪钓叟歌云有时欲写苍龙姿雷轰电掣风雨驰髙堂素壁见挥埽凛凛毛髪寒生肌有时直向梅花下弄笔摇豪恣描写新条旧干总横斜嫩蕊疎花亦潇洒【李祁云阳集】
　　杨清溪
　　杨清溪善画竹【云阳集】
　　吴伯昭
　　吴伯昭善画黄镇成题吴伯昭红莲緑幕图云延陵公子昔称贤画手复见今道【黄镇成秋声集】
　　杨文昭
　　杨文昭善画贡性之诗云杨生好画亦成癖醉墨淋漓不停笔逺山近水漫涂抹铁干虬枝俨行立【贡性之南湖集】
　　曾云
　　曾云善画草虫陈深题其画云云笔底超畦迳描写草虫得其性【宁极斋藁】
　　刘宗海
　　刘宗海善山水【刘永之山隂集】
　　傅与砺题刘宗海山水歌云吾郡山水邑材艺皆絶伦昔时稚川善防戏妙墨徃徃追前人后之作者非一士刘生妙年下笔亲【傅与砺集】
　　谢君绩
　　谢君绩官参军郭钰题秋江送别图云问谁画者谢君绩【郭钰静思集】
　　莫庆善
　　莫庆善工画鹰郭钰诗云笔力精到天机微莫生所画诗我题【静思集】
　　冯文仲
　　冯文仲善画姚文奂有题冯文仲画秋亭野望诗【野航亭藁】
　　虞瑞岩
　　虞瑞岩善画姚文奂有题虞瑞岩描水仙花诗【野航亭藁】
　　吴筠轩
　　吴筠轩海宁人舒頔题其山水窠木卷云松萝山下延陵裔自号筠轩咏淇澳明牕净几泚霜豪暖日晴风弄苍玉有时乗兴写山水复貌时人真面目一丘一壑胷次竒万貌万形心匠蓄【贞素斋集】
　　宋元凯
　　宋元凯善画郑洪有题宋元凯画溪山晩钓图诗【郑洪素轩集】
　　倪骧
　　倪骧字子举吴兴人絶仕宦志登山吟水忽有所得则写之于琴琴不足又写之于画识者谓其画与今髙吏部争拙法于海岳庵【杨维桢东维子集】
　　叶可观
　　叶可观天台人尝写天顔被命为提举梵像监【东维子集】
　　叶清支
　　叶清支【可观子】绍其家杨维桢送写神叶清支序云清支尝为予写鹿冠吹笛之象于五湖之间谈者谓非徒得予形骨而又得予神明不在长康之下【东维子集】
　　谢伯诚
　　谢伯诚任阳人画法絶轶得董北苑风致【铁崖集】
　　李立
　　李立吴人其画法多效小李将军尝为顾阿瑛作玉山雅集图【张防吴中人物志】
　　熊梦祥
　　熊梦祥字自得号松云道人江西人【见书家】乗兴写山水尤清古无庸工俗状【玉山草堂雅集】
　　赵涣
　　赵涣字季文由宪掾陞湖州从事从政之暇放情诗画皆为时所重【玉山草堂雅集】
　　陈贞
　　陈贞字履元钱塘人善画【刘璋书画史】
　　郑元祐题陈履元所画玉山草堂图云故人陈孟公辞如春云气如虹画法师海岳山如鶱鹏树如龙【玉山草堂雅集】
　　张渥
　　张渥字叔厚【画史防要云号贞期生】时用李龙眠法作白描前无古人【玉山草堂雅集】
　　张叔厚博学而多艺尤工写人物【贝琼清江集】
　　束宗庚
　　束宗庚字章孟吴郡人【玉山草堂雅集】
　　章孟善画人物【画史防要】
　　倪宏
　　倪宏字原道顾仲瑛题黄氏佳城图云命画生倪原道写小图于前【铁网瑚】
　　边鲁
　　边鲁字至愚号鲁生【王逄梧溪集云宣城人官南台宣使】善墨戏花鸟【画史防要】
　　鲁生儒者画名雅重江湖间【乌斯道春草斋集】
　　杨周卿
　　杨周卿善画有金谷园图【胡布元音遗响】
　　髙暹
　　髙暹善画马詹同赠诗云蜀人髙暹能画马令人徃徃愁龙化凡支肉眼匪方歅世间谁是识龙者前年晓御慈仁殿拂郎之国天马献兰筋虎脊渥洼姿长风西来起雷电侍臣敕貌真龙周郎为图图最工玉堂学士揭曼硕早朝奏赋莱宫当时观者集如堵勅赐金盘五色露天马出驰海子东但见中天黒烟雾君不闻太宗奔虹赤宗照夜白唐初曾数江都王今之名画亦难得吾闻髙暹善草书墨池向复飞龙驹黄鹤楼中献马图藩王一见极所娱天机剪取云锦叚玉盌分赐葡萄珠好去京师谒周郎应见挥豪九天上翠华所驾皆龙媒何事江南绘屏障【詹同天衢舒啸集】
　　林子文
　　林子文钱唐人以星术医药画术游食江湖【蚁术诗选】
　　陈肖堂
　　陈肖堂善写照【王冕竹斋集】
　　毛楚哲
　　毛楚哲善画葡萄【丁鹤年集】
　　董旭
　　董旭字泰初至正时人善画有金焦图于世【书画史】
　　邓觉非
　　邓觉非善画兰【龚璛存悔斋集】
　　堵简
　　堵简字无傲能书画官浙省掾【张绅元贤翰劄疏】王逄寄堵无傲诗云新比郑防诗画好草堂野趣莫辞挥【梧溪集】
　　焦白
　　焦白字任道本淮人迁长于吴材志不羁张氏初辞湖学教授避客泖海上兴到作诗画率不凡醉或濯风弄泉曵影月下俗目之迂自若也张亡在所搜儒遂变名徳乙郎浮寄冗食僧舍【梧溪集】
　　瞿智
　　瞿智字睿夫娄江人博学善诗以书法钩勒兰尤妙絶累迁文学官摄绍兴録判【梧溪集】
　　巴延守仁
　　巴延守仁古氏为平江教授时张士信柄政守仁遂放游九三泖间托写竹石以自见志节在寒苦内士咸髙之【梧溪集】
　　徐贻
　　徐贻号醉墨生王逄赠诗云生也醉墨心醉画落笔迥夺天人精首法米南宫继习北苑董试临老阎职贡图头飞鼻饮欲活动去年传马大夫黄冠野服贺监湖今年写钟进士絶行髙名鲁男子不图木落黄龙湾写我弄月扁舟间醉墨生复何有胸中鱼鸟在沼囿所愿淳风化日囘上为至尊千万夀【梧溪集】
　　束遂庵
　　束遂庵合淝人官学正王逄题其所画君山酹月图云束卿想像作此图如见当时眼为豁【梧溪集】
　　沈复
　　沈复字复之嘉定人旧为僧名慧王逄题其所画畹亩同芳图云爱吟楚词画楚兰宿世应为独醒客【梧溪集】
　　费松年
　　费松年善画王逄鴈门秋意图诗序云郝云表命松年写此以寓乡里之思【梧溪集】
　　姚淡如
　　姚淡如【见书家】王逄有题姚淡如画双松平逺图诗【梧溪集】
　　王麟
　　王麟字文明山隂人王千户振鹏麟之母姨夫以画名于朝麟尝从之游故遂工绘画【刘基覆瓿集】
　　陈彦徳
　　陈彦徳括苍人刘基酬陈彦徳赠画歌云括苍处士身姓陈小郎英俊尤可人欲收大地入掌握笔意所到如有神【覆瓿集】
　　张明卿
　　张明卿字子晦天台人【见书家】善画竹石韵度清洒颇近文湖州【潜溪集】
　　陈大伦
　　陈大伦字彦理其先居襄阳之宜城后徙居杭之万松岭屡试不中益攻古文词善写竹树萧萧有苍劲之意写已竞取为清玩自号尚雅【潜溪集】
　　韩介玉
　　韩介玉张仲举门人张羽题其画云我识河东老词客鹤骨伶俜长八尺白头徒歩拾公卿人生变化谁能测将军跋扈山为倾公持寸管力与争当时直气动朝野至今文采诸生诸生白面今已老三载儒冠空潦倒罢归百事无所为万壑千岩恣挥埽丹山圃落眼前涧水松风鸣浩浩由来絶艺出天机肉眼纷纷争丑好【静居集】
　　支叔芳
　　支叔芳嘉兴人世称幽斋先生文藻髙洁善绘事【支子述余】
　　陈升
　　陈升【顺帝时人】张静居有陈升画马歌【画史防要】
　　王熙
　　王熙【顺帝时人】胡俨有题故元端本殿臣王熙临宋徽宗雪鴈图诗【頥庵文选】
　　赵希逺
　　赵希逺【与王防同时】王蒙香光居士图笔势飘举皴法有极细者苔用秃笔正锋赵希逺爱而临之【画史防要】
　　夏文彦
　　夏文彦吴兴人后居云间精图画着图绘寳鉴五卷行于世【栗祁湖州志】
　　黄周
　　黄周字仲文建阳人工墨竹元季擢本邑令寻判邵武【何乔逺闽书】
　　田景延
　　田景延清苑人自幼有巧思山水人物花鸟下笔逼真尤工写真【张才保定志】
　　孔叔平
　　孔叔平未详何许人【见书家传】尝为史官善画古木竹石【书画史】
　　赵
　　赵字原初吴江人【见书家】号东吴野人善画白描人物【书画史】
　　任子昭
　　任子昭仁发之子画人马能绍父业【书画史】
　　吴近仁
　　吴近仁号栁原能诗善画山水【书画史】
　　陈可复
　　陈可复未详何许人善画【书画史】
　　方君瑞
　　方君瑞毘陵人画草虫宗僧居宁兼工花鸟【书画史】
　　金润夫　金质夫
