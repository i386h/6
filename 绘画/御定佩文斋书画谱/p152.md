<!-- { "loadSidebar": true } -->
　　杨瑀字元诚钱塘人【六硏斋笔记云自号竹西居士】警敏博学天歴间召见奎章阁命篆洪禧明仁玺文称防署广成局副使终建德路总管谢政居松江之鹤沙赵仲穆为写竹西图【松江志】
　　多尔济巴勒
　　多尔济巴勒字惟仲年十四见文宗适将幸上都亲阅御衣命録于簿顾左右无能书汉字者多尔济巴勒引笔书之命为尚衣奉御寻改工部郎中至元元年除翰林学士迁中政使拜中书平章政事喜为五古诗于字画尤精【元史本传】
　　多尔济巴勒官中政院使日尝奉勅书邓文肃公神道碑【书史防要】
　　杜本
　　杜本字伯原清江人博学善属文隐武夷山中文宗征之不起右丞相托克托以隐士荐召为翰林待制至杭州称疾固辞致书于丞相遂不行工于篆隶学者称为清碧先生【元史本传】
　　杜本有所编五声韵自大小篆分隶眞草以至外畨书及古新字靡不收録【辍耕録】
　　杜本工楷隶楷书结体谨严全具八法隶书学汉阳馥碑【书史防要】
　　杜公书方正严重如通经巨儒进止有法【陆友墨史】
　　欧阳
　　欧阳字原功【陶宗仪云号圭斋】其先家庐陵迁居浏阳延祐二年进士授岳州路平江州同知召为国子博士至元五年拜翰林学士承防追封楚国公諡曰文【元史本传】欧阳行草略似苏文忠而刚劲流畅风度不凡未易以专门之学一律议之【书史防要】
　　冯子振
　　冯子振字海粟官至翰林学士虽不以书名其笔法似宗黄山谷【刘璋书画史】
　　段天祐
　　段天祐字吉甫汴人官至江浙儒学提举亦号能书【书史防要】
　　魏敬益
　　魏敬益字士友洛阳人官至临江总管古隶学庐江太守碑亦能篆【书史防要】
　　李孟
　　李孟号秋谷至元中为平章政事字法遒劲【马暾潞州志】
　　智受益
　　智受益邓州南阳人以善书负时望至元中擢荆湖行省都事终两浙转运使【邓州志】
　　张德琪
　　张德琪字廷玉燕人草书学张长史行书亦佳【书史防要】
　　牛麟
　　牛麟字伯祥太原人大字尤为时所称美【书史防要】
　　赵凤仪
　　赵凤仪字瑞卿号怡斋汴人官至京畿都漕运使练达吏治善扁榜大字【书史防要】
　　傅若金
　　傅若金字汝砺新喻人官至广东廉访照磨长于诗正书学欧阳率更【书史防要】
　　刘闻大
　　刘闻大【与欧阳同时】永新龙母吴氏墓铭太常博士刘闻大书【圭斋集】
　　许有壬
　　许有壬字可用其先居颍后徙汤隂延祐二年进士第授同知辽州事至正十五年拜中书右丞转集贤大学士善笔札工词章諡曰文忠【元史本传】
　　苏天爵
　　苏天爵字伯修眞定人释褐授大都路蓟州判官改翰林国史院典籍至正七年拜江浙行省参知政事九年为两浙都转运使为文长于序事诗尤得古法学者因其所居称之为滋溪先生【元史本传】
　　天爵书学赵魏公【书史防要】
　　王都中
　　王都中字元俞福之福宁州人以恩授南劒路顺昌县尹元统初以正奉大夫行户部尚书两淮都转运使寻拜河南行省参知政事赠昭文馆大学士諡清献自号本斋【元史本传】
　　都中以廉介自持为政简而不烦大字似其为人小字亦善【书史防要】
　　王亩【甫田集作畦】
　　王亩字季野都中子官至成都路判官清峻有髙誉眞行草师二王度越流辈【书史防要】
　　张翥
　　张翥字仲举【陶宗仪云号蜕庵】晋宁人以诗文知名一时至正初召为国子助敎以翰林学士承防致仕【元史本传】张翥蚤年书学钟元常【书史防要】
　　汪泽民
　　汪泽民字叔志婺源州人延祐五年登进士第授同知岳州平江州事至正三年召赴阙除国子司业与修史迁集贤直学士以礼部尚书致仕追封谯国公諡文节【元史本传】
　　泽民为文不事绘饰诗亦清婉尤以善书名家【潜溪集】
　　贡师泰
　　贡师泰字泰甫宁国之宣城人泰定四年释褐出身授太和州判官擢应奉翰林文字至正十五年除户部尚书以文字知名【元史本传】
　　师泰楷书亦善【书史防要】
　　台哈布哈
　　台哈布哈字兼善巴雅特氏初名达布哈文宗赐以今名年十七江浙乡试第一明年赐进士及第授集贤修撰至正十一年迁浙东道宣慰使追赠江浙行省平章政事封魏国公諡忠介善篆隶温润遒劲尝重类复古编十卷攷正讹字于经史多有据云【元史本传】
　　台哈布哈篆书师徐铉张有稍变其法自成一家行笔亦圆熟特乏风采耳常以汉刻题额字法题今代碑额极髙古可尚非他人所能及正书宗欧阳率更亦有体格【书史防要】
　　乌克逊良桢
　　乌克逊良桢字干卿号约斋元中书左丞字流丽在子山伯机之间【程敏政篁墩集】
　　余阙
　　余阙字廷心一字天心【青阳集云读书青阳山自号青阳先生】庐州人元统元年赐进士及第授同知泗州事俄召入应奉翰林文字至正十七年拜淮南行省右丞追封豳国公諡忠宣留意经术为文有气魄诗体尚江左篆隶亦古雅可传【元史本传】
　　余忠宣小字似不经意而丰处有褚遂良潦倒处有杨景度林藻岂漫不留意于墨池者所能符合邪【紫桃轩又缀】
　　道通
　　道通髙昌人自号石岩以世胄入官授直省舍人至正十一年以平章政事行省江西加大司徒开府諡忠烈【元史本传】
　　道通工大字能作双钩书【书史防要】
　　伯勒齐尔布哈
　　伯勒齐尔布哈字大用扬珠济达氏授懐逺大将军八番宣抚司达噜噶齐至正二年拜江浙行省左丞相召还除翰林学士承防拜中书左丞相七年进右丞相追封冀王諡忠宣【元史本传】
　　扬珠济达善大字【书史防要】
　　巴延布哈徳济
　　巴延布哈徳济字苍崖【书史防要作苍岩】辉和尔氏髙昌王孙倜傥好学初以父防同知信州路事又移建德路以功陞本路总管至正十七年擢江东道廉访副使諡曰桓敏【元史本传】
　　巴延布哈徳济鲜于太常甥草书似舅氏【书史防要】
　　庆通
　　庆通字明德喀喇氏早以勲臣子孙受知仁庙至正二十年拜陜西行省左丞相【元史本传】
　　庆通器量重政教宣着善大字【书史防要】
　　达实特穆尔
　　达实特穆尔【陶宗仪作帖木儿】字九成入国学为诸生读经史悉能通大义尤好学书初以世胄补官为太府监至正十五年为中书平章政事出为江浙行省左丞相陞右丞【元史本传】
　　达实特穆尔能书大字学释溥光小字亦有骼力【书史防要】
　　实喇卜
　　实喇卜字敬臣【陶宗仪云字惟中】号山斋辉和尔人顺帝之师也【陶宗仪云官至集贤大学士】能诗文兼工大字每与张翥论文翥多屈服【续简録】
　　孟栻
　　孟栻字叔敬博学有为至正初当路举以儒试吏迁处州专司学校调温州以浙东宣慰副使佥都元帅府事致仕更名主一精篆书得者宝之【秦防无锡志】
　　石岩
　　石岩字民瞻京口人官至县尹隶书学韩尚书【书史防要】
　　李敏中
　　李敏中字好古河南人官至陜西行省郎中工大字【书史防要】
　　张
　　张字公弁保定人官至集贤大学士封滕国公早以才学知名篆书亦淳古可取【书史防要】
　　倪中
　　倪中字中恺信州人官至翰林待制正书端谨清润【书史防要】
　　髙翼
　　髙翼字茂之南阳人官至嘉兴路推官正行草书皆从晋宋规矩中来但以不知六书偏傍时作谬字为识者所鄙耳【书史防要】
　　翼善书小楷仿乐毅论精悍整饬在揭防硕之下所传极少【六研斋笔记】
　　汪从善
　　汪从善字国良杭州临安人官至邵武路总管正书亦合晋人纪律兼能大字【书史防要】
　　任仁发
　　任仁发字子明号月山松江人【见画家传】官至浙东宣慰副使书学李北海【刘璋书画史】
　　宗椿
　　宗椿字夀卿山东人官至江南行台照磨书学王黄华尤工大字【书史防要】
　　余谦
　　余谦字山池阳人官至江浙儒学提举善古隶【书史防要】
　　谢子龙
　　谢子龙字云从力学无所不窥文章典实诗亦温润兼工隶书至正中辟分敎郡庠【林应标惠安县志】
　　孟昉
　　孟昉字天纬【书史防要作天暐】本西域人寓居北平至正中由翰林待制官南台御史工书法【续简録】
　　刘桢
　　刘桢字廷干燕南人官至福建行省参政能书【书史防要】
　　胡益
　　胡益字士弓鄱阳人官参知政事眞草师赵魏公都下碑刻多其所书【书史防要】
　　罗元
　　罗元字迂仁平江人行楷有晋人风致【书史防要】
　　钱良佑
　　钱良佑字翼之平江人吴兴赵公巴西邓公数引防之署吴县儒学教谕已代去輙不复出晩自号江邨民人因以江邨先生称之古篆隶眞行小草无不精絶【黄文献公集】
　　钱良佑至正间以书学名家【甫田集】
　　良佑行书髙朗卓越风格不让鲜于困学【六研斋笔记】
　　张性之
　　张性之【钱良佑壻】好古博学暇则临池日不下千余字虽造次顚沛一一画不茍骎骎逼翼之而窥古人之域【铁网瑚】
　　吴寿民
　　吴寿民字仲仁与吴中文士倡和诗辞防清丽书法遒美悉出钱良佑翼之所授也【甫田集】
　　崔晟
　　崔晟工篆【徐一防始丰藁】
　　浦源
　　浦源长洲人至正间仕至大中大夫广平路总管轻车都尉封京兆郡侯景德寺旁石刻乃源为同佥阿札刺室人童氏祠记其文宏博怪特字画遒劲足为名家【苏州志】
　　吴里
　　吴里字处仁号逸民钱塘人官至江隂州儒学教授草书师鲜于太常【书史防要】
　　刘惟一
　　刘惟一篆书朝元观碑用笔古劲有碧落遗意【盛时泰牍记】
　　宣昭
　　宣昭字伯防号艮斋汉东人有雅行博通古今尤精翰墨正书师欧阳率更字字该备八法【书史防要】
　　郑枃
　　郑枃字子经罗源人泰定中辟南安儒学教谕与陈旅为文字友着衍极五篇衍极记载三篇其书自仓颉迄蒙古凡古人籀篆以极书法之变皆在所论宣抚使齐伯亨采而上之作衍极堂以藏其书【何乔逺闽书】郑枃能大字兼工八分【书史防要】
　　余襄
　　余襄番昜人工篆而大字尤善【书史防要】
　　程君宝
　　程君宝泺源人草书有顚素之体【书史防要】
　　王翼
　　王翼字元徽号华阳生金坛人有所篆四书行于世【书史防要】
　　应在
　　应在字止善句章人工篆尝作篆隶偏傍画辨行于世【书史防要】
　　吴炳
　　吴炳字彦辉汴人身安畎亩朝延三聘不起工篆书【书史防要】
　　汉淮源庙碑漫漶不可读杜昭守唐州乃延吴炳参用汉隶释书旧文于石而刻之【弇州续藁】
　　边武
　　边武字伯京陇西人行草专学鲜于太常时有乱眞者【书史防要】
　　边定
　　边定字文静【边武子】正书学宣昭亦称善【书史防要】
　　俞鎭
　　俞鎭字伯贞嘉兴人官至建德县尹行草师李北海【书史防要】
　　董复
　　董复字君复沂州人居鎭江书学鲜于太常【书史防要】
　　李申伯
