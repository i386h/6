<!-- { "loadSidebar": true } -->
　　皇颉作文因物搆思观彼鸟迹遂成文字灿矣成章阅之后嗣存载道德纪纲万事俗所传述实由书记时变巧易古今各异虫篆既繁草藁近伪适之中庸莫尚于隶规矩有则用之简易随便适宜亦有弛张操笔假墨抵押豪芒彪焕磥硌形体抑芬葩连属分间罗行烂若天文之布曜蔚若锦绣之有章或轻拂徐振缓按防挑挽横引从左牵右绕长波郁拂微势缥工巧难传善之者少应心隐手必由意晓尔乃动纤指举弱腕握素纨染翰彤管电流雨下雹散点折拔挫安按缤纷络绎纷华粲烂絪緼卓荦一何壮观繁缛成文又何可翫章周道之郁郁表唐虞之耀焕若乃八分玺法殊好异制分白赋黒棊布星列翘首举尾直刺邪缱绻结体劖彩夺节或若虬龙盘游蜿蝉轩翥鸾凤翺翔矫翼欲去或若鸷鸟将击并体抑怒良马腾骧奔放向路仰而望之郁若霄雾朝升游烟连云俯而察之漂若清风厉水漪澜成文垂象表式有模有楷形功难详麤举大体【成公子安集】
　　晋王珉行书状
　　邈乎嵩岱之峻极烂若列宿之丽天伟字挺特奇书秀出波骋艺余好宏逸虎踞凤跱龙伸蠖屈资胡氏之壮杰兼钟公之精密总二妙之所长尽要美乎文质详览字体究防笔迹粲乎伟乎如珪如璧宛若蟠螭之仰势翼若翔鸾之舒翮或乃飞笔放体雨疾风驰绮靡婉娩纵横流离【欧阳询艺文类聚】
　　晋杨泉草书赋
　　惟六书之为体美草法之最奇杜垂名于古昔皇着法乎今斯字要妙而有好势奇绮而分驰解隶体之细微散委曲而得宜乍抑而奋发似龙凤之腾仪应神灵之变化象日月之盈亏书纵竦而植立衡平体而均施或敛束而相抱或婆娑而四垂或攒翦而齐整或上下而参差或隂岑而髙举或落箨而自披其布好施媚如明珠之陆离其发翰摅藻如春华之枝其提墨纵体如美女之长睂其滑泽肴易如长溜之分岐其骨梗强壮如柱础之丕基其断除穷尽如工匠之尽规其芒角吟牙如严霜之傅枝众巧百态无尽不竒宛转翻覆如丝相持【陈思书苑菁华】
　　晋刘劭飞白书势铭【张怀瓘书断作刘彦祖】
　　鸟鱼龙蛇兽仙人蚊脚偃波楷隶八分世絶常妙索草钟真爰有飞白之丽貌艳艺珍若乃敷防豪芒纤微和惠素翰冰鲜兰墨电掣直准箭飞屈拟蠖势繁节参谭绮靡循致有若烟云拂蔚交纷刻继韩卢接飞宋鹊游逝【书苑菁华】
　　晋摰虞论虎爪书偃波书
　　晋摰虞决疑要注曰尚书台召人用虎爪书告下用偃波书皆不可卒学以防矫诈【徐坚初学记】
　　宋王愔文字志古书三十六种目【张彦逺云未见此书今録其目】
　　古文篆大象形科斗篆小刻符摹虫隶书署书殳书缪书鸟书尚方大篆凤书鱼书龙书骐麟书书蛇书仙人书云书芝英书金错书十二时书悬针书垂露倒薤书偃波书蚊脚书草书行书楷书藁书塡书飞白书【张彦逺法书要録】
　　宋鲍照飞白书势铭
　　秋豪精劲霜素凝鲜霑此瑶波染彼松烟超工八法尽奇六文鸟企龙跃珠解泉分轻如游雾重似崩云锋絶劒摧惊势箭飞差池燕起振迅鸿归临危制节中险腾机圭角星芒明丽烂逸丝萦髪垂平理端密盈尺锦裁片字金溢仙芝繁弱既匪足质虫虎缋綷又安能匹君子品之是最神笔【书苑菁华】
　　齐萧子良古今篆隶文体
　　萧子良古今篆隶文体有藁书楷书蓬书悬针书垂露书飞白书塡书奠书鴈书虎爪书偃波书鹤头书象形篆尚方大篆凤鸟书科斗虫书龙虎书仙人书芝英书十二时书例薤书书骐麟书金错书蚊脚书凡数十种皆出于六文八体之书而因事生变者也【祝穆事文类聚】
　　齐百体书
　　梁庾元威论书云齐末王融圗古今杂体有六十四书少年崇仿家藏纸贵而凤鱼虫鸟是七国时书元常皆作隶书故贻后来所诘湘东王遣沮阳令韦仲定为九十一种次功曹谢善勋增其九法合成百体其中以八卦书为一谓以太极为两法径丈一字方寸千言太上止传可尔书惟有业杀刁斗出于古噐防由乎内典散隶露书终是飞白意谓此等并非通论【法书要録】
　　竹简书
　　襄阳有盗发古冢者相传云是楚王冢大获宝物玉屐玉屏风竹简书青丝编简广数分长二尺皮节如新后人有得十余简以示抚军王僧防僧防云是科斗书考工记周官所阙文也【南齐书惠文太子传】
　　梁武帝草书状
　　蔡邕云昔秦之时诸侯争长简檄相传望烽走驿以篆隶之难不能救速遂作赴急之书盖今草书是也其先出自杜氏以张为祖以卫为父索范者伯叔也二王父子可为兄弟薄为庶息羊为仆隶目而叙之亦不失仓公观鸟迹之措意邪但体有疎密意有倜傥或有飞走流注之势惊竦峭絶之气滔滔闲雅之容卓荦调宕之志百体千形而呈其巧岂可一槩而论哉皆古英儒之撮拨岂羣小皁吏所能为因为之状曰疾若惊蛇之失道迟若渌水之徘徊缓则鸦行急则鹊厉抽如雉啄防如掷乍注乍引任意所为或麤或细随态运奇云集水散风廻电驰及其成也麤而有筋似蒲陶之蔓延女萝之繁萦泽蛇之相绞山熊之对争若举翅而不飞欲走而还停状云山之有玉河汉之有列星厥体难穷其类多容婀娜如削弱栁耸拔如袅长松婆娑而飞舞凤宛转而起蟠龙纵横如结聨緜如绳流离似绣磊落如陵暐暐晔晔奕奕翩翩或卧而似倒或立而似颠斜而复正断而还连若白水之游羣鱼丛林之挂腾猿状众兽之逸原陆飞鸟之戏晴天象乌云之罩恒岳紫雾之出衡山巉岩若岭脉脉如泉文不谢于波澜义不愧于深渊传志意于君子报款曲于人间盖略言其梗槩未足称其要妙焉【书苑菁华】
　　古文汉书
　　梁萧琛为宣城太守有北僧南度唯赍一瓠芦中有汉书序传僧云三辅旧书相传以为班固眞本琛固求得之其书多有异今者而纸墨亦古文字多如龙举之例非隶非琛甚秘之及迁江夏太守以书饷鄱阳王范献于东宫【南史萧琛传】
　　梁庾元威一百二十体书
　　庾元威论书云余经为正阳侯书十牒屛风作百体间以采墨当时众所惊异自尔絶笔惟留草本而已其百体者悬针书垂露书秦望书汲冢书金鹊书玉文书鹄头书虎爪书倒薤书偃波书幡信书飞白古颉书籀文书奇字缪篆制书列书日书月书风书云书星隶塡隶虫食叶书科斗书署书胡书蓬书相书天竺书转宿书一笔飞白书一笔隶飞白草草书古文隶横书楷书小科隶此五十种皆纯墨玺文书节文书眞文书符文书芝英隶花草隶幡信隶钟鼔隶龙虎凤鱼篆骐驎篆仙人篆科斗篆虫篆云星篆鱼鸟篆龙篆篆虎鸾篆龙虎隶凤鱼隶骐驎隶仙人隶科斗隶云隶虫隶鱼隶鸟隶龙隶隶鸾隶蛇龙文隶书文书鼠书牛书虎书书龙草书蛇草书马书羊书防书鸡书犬书豕书此十二时书已上五十种皆采色其外复有大小铭鼎摹印刻符石经象形篇章震书倒书反左书等及宋中庶宗炳出九体书所谓缣素书简奏书牋表书吊记书行押书檝书藁书半草书全草书此九法极眞草书之次第焉删舍之外所存犹一百二十体张芝始作一笔飞白书此于井册等字为妙所以唯云一笔飞白书则无所不通矣反左书者大同中东宫学士孔敬通所创余见而达之于是座上酬答诸君无有识者遂呼为众中清闲法今学者稍多解者益寡敬通又能一笔草书一行一断婉约流利特出天性顷来莫有继者宗炳复于屏风上作杂体篆二十四种写凡百名将恐一笔鄣子凡百屏风传者逾谬幷怀叹息【法书要録】
　　后魏江式论书表
