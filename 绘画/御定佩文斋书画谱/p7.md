<!-- { "loadSidebar": true } -->
　　晋卫恒四体书势
　　晋索靖草书状
　　晋成公绥隶书体
　　晋王珉行书状
　　晋杨泉草书赋
　　晋刘劭飞白书势铭
　　晋挚虞论虎爪书偃波书
　　宋王愔文字志古书三十六种目
　　宋鲍照飞白书势铭
　　齐萧子良古今篆隶文体
　　齐百体书
　　竹简书
　　梁武帝草书状
　　古文汉书
　　梁庾元威一百二十体书
　　后魏江式论书表
　　唐五体书
　　唐禁中书法
　　唐影书
　　唐虞世南书防述
　　唐唐度论十体书
　　唐李阳冰上采访李大夫论古篆书
　　玉筯
　　唐张怀瓘十体书断
　　唐韦续纂五十六种书
　　唐杜光庭辨隶书所起
　　后蜀林罕论篆隶书






　　钦定四库全书
　　御定佩文斋书画谱卷一
　　论书一【书体上】
　　伏羲书
　　古者伏羲氏之王天下也始画八卦造书契以代结绳之政由是文籍生焉【孔安国尚书序】
　　仓颉书
　　仓颉之初作书盖依类象形故谓之文其后形声相益即谓之字字者言孳乳而浸多也着于竹帛谓之书书者如也以迄五帝三王之世改易殊体封于泰山者七十有二代靡有同焉【许慎说文序】
　　周六书
　　地官小司徒保氏养国子以道乃教之六艺一曰五礼二曰六乐三曰五射四曰五驭五曰六书六曰九数郑司农注云六书象形防意转注处事假借谐声也【周礼注疏】
　　周籀书
　　史籀篇者周时史官教学童书也与孔氏壁中古文异体【汉书艺文志】
　　秦八体书
　　孔子书六经左丘明述春秋传皆以古文其后分为七国文字异形秦始皇帝初兼天下丞相李斯乃奏同之罢其不与秦文合者取史籀大或颇省改所谓小者也是时秦大发隶卒兴役戍官狱职务繁初有隶书以趣约易而古文由此絶矣自尔秦书有八体一曰大篆二曰小三曰刻符四曰虫书五曰摹印六曰署书七曰殳书八曰隶书【说文序】
　　汉六体书
　　六体者古文奇字篆书隶书缪篆虫书皆所以通知古今文字摹印章书幡信也【汉书艺文志】
　　汉孔安国隶古
　　孔安国尚书序曰科斗书废已久时人无能知者以所闻伏生之书考论文义定其可知者为隶古定更以竹简写之孔颖达正义云就古文体而从隶定之故曰隶古以虽隶而犹古也【尚书注疏】
　　汉真草书
　　褚少孙曰臣观太史公列传中称三王世家终不能得窃从长老好故事者取其封防书编列其事而传之至其次序分絶文字之上下简之参差长短皆有意人莫之能知谨论次其眞草诏书编于左方令览者自通其意而解说之【史记三王世家】
　　后汉三体书
　　后汉灵帝熹平四年诏诸儒正定五经刋于石碑为古文篆隶三体书法以相参检树之学门使天下咸取则焉【后汉书儒林传序】
　　八分书
　　蔡文姬言割程隶字八分取二分割李篆字二分取八分于是为八分书【周越古今法书苑】
　　汲冢书
　　晋太康元年汲郡人不准盗发魏安厘王冢得竹书数十车漆书皆科斗字武帝以其书付秘书校缀次第寻考指归而以今文写之【晋书束晢传】
　　晋卫恒四体书势
　　昔在黄帝创制造物有沮诵仓颉者始作书契以代结绳盖覩鸟迹以兴思也因而遂滋则谓之字有六义焉一曰指事上下是也二曰象形日月是也三曰形声江河是也四曰防意武信是也五曰转注老考是也六曰假借令长是也夫指事者在上为上在下为下象形者日满月亏效其形也形声者以类为形配以声也防意者止戈为武人言为信也转注者以老为夀考也假借者数言同字其声虽异文意一也自黄帝至于三代其文不改及秦用书焚烧先典而古文絶矣汉武时鲁恭王坏孔子宅得尚书春秋论语孝经时人已不复知有古文谓之科斗书汉世秘藏希得见者魏初传古文者出于邯郸淳恒祖敬侯写淳尚书后以示淳而淳不别至正始中立三字石经转失淳法因科斗之名遂效其形太康元年汲县人盗发魏襄王冢得防书十余万言按敬侯所书犹有髣髴古书亦有数种其一卷论楚事者最为工妙恒窃悦之故竭愚思以赞其美愧不足厠前贤之作冀以存古人之象焉古无别名谓之字势云
　　黄帝之史沮诵仓颉眺彼鸟迹始作书契纪纲万事垂法立制帝典用宣质文着世爰暨暴秦滔天作戾大道既泯古文亦灭魏文好古世传丘坟歴代莫发眞伪靡分大晋开元道敷训天垂其象地耀其文天地乃位粲矣其章因声防意类物有方日处君而盈其度月执臣而亏其旁云委蛇而上布星离离以舒光禾卉苯防以垂颖山岳嵯峨而连冈虫跂跂其若动鸟飞飞而未观其措笔缀墨用心精专势和体均发止无间或守正循检矩折规旋或方员靡则因事制权其曲如弓其直如矫然突出若龙腾于川淼尔下頽若雨坠于天或引笔奋力若鸿鹄髙飞邈邈翩翩或纵肆阿那若流苏悬羽靡靡緜緜是故逺而望之若翔风厉水清波漪涟就而察之有若自然信黄唐之遗迹为六艺之范先籀篆盖其子孙隶草乃其曾覩物象以致思非言辞之所宣
　　昔周宣王时史籀始着大篆十五篇或与古同或与古异世谓之籀书者也及平王东迁诸侯立政家殊国异而文字乖形秦始皇帝初兼天下丞相李斯乃损益之奏罢不合秦文者斯作仓颉篇中车府令赵髙作爰歴篇太史令胡毋敬作博学篇皆取史籀大篆或颇省改所谓小者或曰下杜人程邈为衙吏得罪始皇幽系云阳十年从狱中作大少者增益多者损减方者使员员者使方奏之始皇始皇善之出为御史使定书或曰邈所定乃隶字也自秦坏古文有八体一曰大二曰小三曰刻符四曰虫书五曰摹印六曰署书七曰殳书八曰隶书王莽时使司空甄丰校文字部改定古文复有六书一曰古文孔氏壁中书也二曰奇字即古文而异者也三曰书秦篆书也四曰佐书即隶书也五曰缪篆所以摹印也六曰鸟书所以书幡信也及汉祭酒许慎撰说文用篆书为正以为体例最新可得而论也秦时李斯号为工篆诸山及铜人铭皆斯书汉建初中扶风曹喜少异于斯而亦称善邯郸淳师焉略究其妙韦诞师淳而不及也太和中诞为武都太守以能书留补侍中魏氏宝噐铭题皆诞书也汉末又有蔡邕为左中郎将善篆采斯喜之法为古今杂形然精密闲理不如淳也邕作势云
　　鸟遗迹皇颉循圣作则制斯文体有六篆为眞形要妙巧入神或文针列栉比龙鳞纾体放尾长翅短身頽若黍稷之垂颖蕴若虫蛇之棼緼波振撆鹰跱鸟震延颈胁翼势欲云或轻笔内投微本浓末若絶若连似水露縁丝凝垂下端从者如悬衡者如编杳杪邪趣不方不员若行若飞跂跂翾翾逺而望之象鸿鹄羣游骆驿迁延廹而视之端际不可得见指伪不可胜原研桑不能数其诘屈离娄不能覩其却间般倕揖让而辞巧籀诵拱手而韬翰处篇籍之首目粲斌斌其可观摛华艳于纨素为学艺之范先嘉文德之懿愠作者之莫刋思字体之頫仰举大略而论旃
　　秦既用篆奏事繁多篆字难成即令隶人佐书曰隶字汉因用之独符玺幡信题署用篆隶书者篆之捷也上谷王次仲始作楷法至灵帝好书时多能者而师宜官为最大则一字径丈小则方寸千言甚矜其能或时不持钱诣酒家饮因书其壁顾观者以酬酒直计钱足而灭之每书輙削而焚其柎梁鹄乃益为柎而饮之酒候其醉而窃其柎鹄卒以书至选部尚书宜官后为袁术将今钜鹿宋子有耿球碑是术所立其书甚工云是宜官书也梁鹄奔刘表魏武帝破荆州募求鹄鹄之为选部也魏武欲为洛阳令而以为北部尉故惧而自缚诣门署军假司马在秘书以勤书自效是以今者多有鹄手迹魏武帝悬着帐中及以钉壁翫之以为胜宜官今宫殿题署多是鹄书鹄宜为大字邯郸淳宜为小字鹄谓淳得次仲法然鹄之用笔尽其势矣鹄弟子毛教于秘书今八分皆之法也汉末有左子邑小与淳鹄不同然亦有名魏初有钟胡二家为行书法俱学之于刘德升而钟氏小异然亦各有其巧今盛行于世作隶势云
　　鸟迹之变乃惟佐隶蠲彼繁文从此简易厥用既体象有度焕若星陈郁若云布其大径防细不容发随事从宜靡有常制或穹窿恢廓或栉比鍼列或砥平绳直或防蜑缪戾或长邪角趣或规旋矩折修短相副异体同势奋笔轻举离而不絶纤波浓防错落其间若钟簴设张庭燎飞烟崭岩嵯峨髙下属连似崇台重宇层云冠山逺而望之若飞龙在天近而察之心乱目奇姿谲诡不可胜原研桑所不能计宰赐所不能言何草之足算而斯文之未宣岂体大之难覩将秘奥之不传聊俯仰而详观举大较而论旃
　　汉兴而有草书不知作者姓名至章帝时齐相杜度号称善作后有崔瑗崔寔亦皆称工杜氏杀字甚安而书体微痩崔氏甚得笔势而结字小疎农张伯英者因而转精其巧凡家之衣帛必书而后练之临池学书池水尽墨下笔必为楷则常曰悤悤不暇草书寸纸不见遗至今世尤宝其书韦仲将谓之草圣伯英弟文舒者次伯英又有姜孟颖梁孔达田彦和及韦仲将之徒皆伯英之弟子有名于世然殊不及文舒也罗叔景赵元嗣者与伯英并时见称于西州而矜巧自与众颇惑之故伯英自称上比崔杜不足下方罗赵有余河间张超亦有名然虽与崔氏同州不如伯英之得其法也崔瑗作草势云
　　书契之兴始自颉皇写彼鸟迹以定文章爰暨末叶典籍弥繁时之多僻政之多权官事荒芜勦其墨翰惟作佐隶旧字是删草书之法盖又简略应时谕指用于卒廹兼功并用爱日省力纯俭之变岂必古式观其法象俯仰有仪方不中矩员不副规抑左扬右兀若竦﨑兽跂鸟跱志在飞移狡兔暴骇将奔未驰或黝黭状似连珠絶而不离畜怒怫郁放逸生奇或淩惴栗若据槁临危旁防邪附似蜩螗挶枝絶笔收势余綖纠结若杜伯揵毒看隙縁巇腾蛇赴穴头没尾垂是故逺而望之摧焉若阻岑崩崖就而察之一画不可移防微要妙临时从宜略举大较髣髴若斯【晋书卫恒传】
　　晋索靖草书状
　　圣皇御世随时之宜仓颉既生书契是为科斗鸟篆类物象形叡哲变通意巧兹生损之隶草以崇简易百官毕修事业并丽盖草书之为状也婉若银钩漂若惊鸾舒翼未发若举复安虫蛇虬蟉或往或还类阿那以羸羸欻奋衅而桓桓及其逸游盻向乍正乍邪骐骥暴怒逼其辔海水窊隆其波芝草蒲陶还相结棠棣融融载其华熊对距于山岳飞燕相追而差池举而察之又似乎和风吹林偃草扇树枝条顺气转相比附窈娆廉苫随体散布纷扰扰以绮靡中持疑而犹豫螭狡兽嬉其间腾猿飞鼺相奔趣淩鱼奋尾骇龙反据投空自窜张设牙距或若登髙望其类或若既往而中顾或若俶傥而不羣或若自检于常度于是多才之英笃艺之彦役心精微耽此文宪守道兼权触类生变离析八体靡形不判去繁存微大象未乱上理开元下周谨案骋辞放手雨行冰散髙音翰厉溢越流漫忽班班而成章信奇妙之焕烂体磥落而壮丽姿光润以粲粲命杜度运其指使伯英廻其腕着絶势于纨素垂百世之殊观【晋书索靖传】
　　晋成公绥隶书体
