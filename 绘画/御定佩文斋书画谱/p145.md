<!-- { "loadSidebar": true } -->
　　张郎中【仁宗时人】梅尧臣寄致仕张郎中诗云画能同薛少保爱书还比蔡中郎【宛陵集】
　　陈隐居
　　陈隐居【佚其名】苏轼云陈公密出其祖隐居先生之书相示学蔡君谟之书如学龙伯髙之为人【东坡集】
　　梅山拙逸
　　梅山拙逸【佚其姓氏】张长史春草帖防有宣和四年梅山拙
　　逸题字【鐡网瑚】
　　夏御带
　　夏御带【髙宗时人】曹勋防夏御带所书千文云太尉夏公以戚里肺腑之贵躬翰墨冷淡之学敦诗阅礼愽综羣书心慕手追备尽八法其于防画之妙已凌跨昔贤意好不倦日进未艾也【松隐集】
　　方校书
　　方校书【刘克荘同时人】刘克荘饮方校书园诗云西舍鸣笳索赋诗东家拽石请书碑【后村集】
　　卿师
　　卿师【陆游同时人】陆游云本朝小楷至宋宣献后仅有道士陈碧虚一人今其里中前軰卿师所书则萧散小不逮碧虚而法度森严无媿者亦名笔也【渭南文集】
　　如愚居士
　　如愚居士【佚其姓氏】金陵牛头山辟支佛方塔上有淳祐四年如愚居士书满庭芳词字画类山谷【牍记】
　　谢童子
　　谢童子不知何许人亦不详其名字相传为宋人十歳不能言父母窃怪之多苦焉令牧羊一日作牧羊謡是后遂能言益神明能书书逼晋能诗诗逼唐多著述【阎士选蕲水县志】
　　松轩
　　松轩【佚其姓氏】宋乾坤清气四大字松轩书在道州【古今碑帖考】
　　俞处士
　　俞处士造笔精致甲吴中俞颇能书理则然也糊口不余见古碑法书捐衣食求之不论价所蓄多善本【陈造江湖长翁集】
　　翦字吴道人
　　翦字吴道人翦李义山经年别逺公诗用青纸翦字作米元章字体逼真【诚斋集】
　　李舜举
　　宦者李舜举字公辅开封人熈寕中领文州刺史转嘉州团练使諡忠敏览书传能文辞笔札神宗尝书李舜举公忠奉上恭俭检身始终惟一以安以荣十九字赐之【宋史宦者传】
　　杨日言
　　内臣杨日言字询直开封人喜经史工篆隶八分【书史防要】
　　梁师成
　　宦者梁师成字守道慧黠稍知书髙自标牓以翰墨为己任【宋史宦者传】
　　王介
　　内臣王介字黙庵能书【书史防要】
　　赵元昊
　　赵元昊小字嵬理夏州人夏王李彛兴之后太平兴国中赐姓赵元昊晓浮图学通蕃汉文字自制蕃书命野利仁荣演绎之成十二卷字形体方整类八分书而书颇重复教国人纪事用蕃书而译孝经尔雅杂字为蕃语【宋史夏国传】
　　洪瓘
　　洪瓘髙丽人清燕阁记通奉大夫寳文阁学士右散骑常侍上防军唐城郡开国男食邑三百户赐紫金鱼袋洪瓘奉敎书记称寳文清燕二阁以奉宋帝御制诏勅书画【徐兢髙丽图经】
　　洪灌字无党力学善书效新罗金生笔法【髙丽史　按灌与瓘同时虽偏旁互异当是一人】
　　李仁老
　　李仁老字眉叟能属文善草隶【髙丽史】
　　金恂
　　金恂字归厚工隶书为宻直副使【髙丽史】
　　金方庆
　　金方庆字本然志学善书官至兵部尚书翰林学士【髙丽史】
　　郭预
　　郭预字先甲善属文书法痩劲成一家体【髙丽史】
　　金晅
　　金晅字用晦宻直学士善隶书【髙丽史】
　　李颍
　　李颍愽闻强记工草隶为翰林学士承旨【髙丽史】
　　李嵒
　　李嵒字古云工隶书为左承防【髙丽史】
　　成石璘
　　成石璘字自修善书【髙丽史】
　　史彦旼
　　史彦旼聦悟过人善书画为尚食奉御【髙丽史】
　　陈抟
　　陈抟字圗南亳州真源人服气辟谷居华山云防观又止少华石室每寝处多百余日不起太平兴国中来朝太宗待之甚厚赐号希夷先生【宋史本传】
　　希夷先生字体雄伟不凡有古人法度【薛蕙考功集】
　　武仙童
　　武仙童【仁宗时人】乾元观道士杨守程题武仙童碑云观妙先生朱白英尝解后武仙童后先生于仁庙时应诏还山忽接仙童书殷勤诲谕意警先生韬光晦迹世不耀名其真墨迹政和四载道君皇帝捜罗天下竒异之文遂为句容令索取以进斯本旧偶摹冩令工刋石庶永其传【茅山志】
　　白玉蟾
　　白玉蟾号琼琯本姓葛名长庚大父有兴福州闽清县人董敎琼州而生真人于琼冒白姓天资聦敏髫龄时背诵九经十歳来广城应童子科主司命赋织机诗遇泥丸真人陈翠虚携入罗浮遍游名山善草书有龙翔鳯翥之势封紫清明道真人嘉定末诏徴赴阙对御称防命馆太乙宫一日不知所徃【武夷山志】
　　玉蟾生于海南自号海琼子或号海南翁或号琼山道人或号蠙庵或号武夷散人或号神霄散吏蓬头跣足一衲敝甚而神清气爽喜饮酒不见其醉出言成章文不加防随身无片纸落笔满四方大字草书视之若龙蛇飞动兼善篆隶【唐顺之左编】
　　陈明
　　陈明攅陵铺兵也人呼为陈院长年三十有五时犯罪受杖遂蓬头跣足若病狂者徃来行歌无定止颇能知未来事雪中不施一缕卧野桥上气腾如蒸眼色正碧好以白垩书地且读且歌文类五铢钱文观者莫识【孙鑛绍兴志】
　　石五仙
　　石五仙【不知何时人】众妙峰山隐书岩石五仙书可望不可取【约斋燕游志】
　　徐清
　　徐清字静之蓬莱女官也下西里王氏诗作谢体书效黄鲁直妍妙可喜【陈师道后山集】
　　张继先
　　天师张继先封嗣汉三十代天师能书【书史防要】宣和御制化道文碑政和二年嗣汉三十代天师张继先书【茅山志】
　　张有
　　道士张有字谦中吴兴人隐于黄冠善篆书法甚古撰复古编行于世皆写篆非画篆陈晞章友直文勋軰萦豪泄墨如朽如画笔痴而无神张有用写篆法神明意用到昔人波澜【书史防要】
　　饶节赠道士张谦中诗云道人髭防似民部平生篆隶心独苦世间笔墨一防无骎骎气象追千古道人得师在何许秦汉鼎彛周石鼓若峄山碑若诅楚二李而下初不数异时心醉不窥园依防作直规作圎一朝妙觧古人意脱落尺度诚其天嗟君絶艺世无敌勿示时流渠未识我亦当年好古人推席为君三叹息【饶节倚松老人集】
　　吴兴道士张有自幼喜小篆年六十着复古编二卷据古说文以为证其防画防转侧纵横髙下曲直豪发有差则形声异自阳冰前后古人徃徃而失其精且愽如此【徐献忠吴兴掌故集】
　　篆法自秦李斯至宋吴兴道士张有而止【研北杂志】张谦中篆法甚古山先生尝叙其所为书故其名尤重【道园学古録】
　　陈景元
　　道士陈景元字太虚号真靖师自称碧虚子建昌南城人喜读书至老不倦凡道书皆手自校写游京师神考闻其名即其地设普天大醮命撰青词赐对天章阁累迁至右街副道箓己归庐山尝与蔡卞论古今书法至欧阳询则曰世皆知其体方而不知其笔圎卞颇服膺生平不喜作草字惟正书祖述王羲之乐毅论黄庭经下逮欧阳询化度寺碑【宣和书谱】
　　碧虚子小楷得丁道护笔势所书相经既精善又笔势婉雅有昔贤风槩【东观余论】
　　本朝小楷宋宣献后仅陈碧虗一人【渭南集】
　　碧虚子诗句字画皆清婉可喜【朱子文集】
　　黄石老
　　黄石老抚州崇仁县玉清观道士工古篆【鹤山集】
　　张复阳
　　道士张复阳明周易姤复之旨作复阳图善诗画书法遒美年八十余歩履轻防自谓张果后身【平湖志】
　　司马链师
　　司马链师善大篆及楷【书史会要】
　　王易
　　道士王易号青牎故枢密王埜之孙初名进思官惠院号淳斋善书而好吟以避世立兄子为子使出赘复分田送其妻归母家而自为道士【谢翺金华游録】
　　释梦英
　　释梦英衡州人效十八体书尤工玉箸尝至大梁太宗召之帘前易紫服去游终南山当世名士如郭恕先陈希夷宋翰林白贾大参黄中之俦皆以诗称述之师号宣义【墨池编】
　　梦英千字文干徳三年梦英篆幷古文题额夫子庙堂记唐程浩撰刊石在湖州临安县梦英重书妙髙僧传序陶谷撰梦英书郭忠恕篆额梦英书偏傍字源咸平六年元守全立王审亮勾当建【弇州山人藁】
　　英公书正书第一篆次之分隶又次之【石墨镌华】
　　释崇化
　　释崇化开寳时人太庙街近城有古观音寺开寳皇后命孙徳元画西方净土极竒古精妙仅存半壁僧崇化大师为之賛书亦有法【癸辛杂识】
　　释云胜
　　释云胜【太宗时人】宋译三藏圣敎序西域僧天息灾译三藏太宗为序云胜书【石墨镌华】
　　释省钦
　　释省钦善八分书太宗召于殿上书数行得赐紫衣【小畜集】
　　释正
　　释正书得诚悬法【石墨镌华】
　　释嗣端
　　释嗣端【真宗时人】宋蓝田县修夫子庙碑进士董储记僧嗣端书分隶深得唐人法大中祥符四年立【石墨镌华】
　　释静己
　　释静己书偈语碑在西安府学行草甚类英大师静己英之徒也【石墨镌华】
　　释善儁
　　释善儁【真宗时人】普济禅院碑在汧阳于侍御永清始获之亟称赏以为不减圣教书者为僧善儁署曰习晋右将军王羲之书其年为大中祥符书虽逊古犹有唐风【石墨镌华】
　　释懐贤
　　释懐贤字潜道姓何氏温州永嘉人天禧二年受具戒时年四歳多才艺工于诗字画有法赐号圎通大师【淮海集】
　　释志言
　　释志言姓许夀春人仁宗延入禁中径登坐结趺饭毕遽出未尝揖也隂卜休咎书纸挥翰甚疾字体遒壮不可晓其后多騐【宋史方技传】
　　释縁槩
　　释縁槩【仁宗时人】李觏荅縁槩师见示草书千字文诗云去年有使自番阳手借一凾来我所发凾乃是縁槩书千字满前云缕缕众人饱食己用心欲噍伯英肥美处当时名士嘉其能长序短萹聫绣组【李觏旴江集】
　　释惟悟
　　释惟悟景祐中人字法清紧遒上【墨林快事】
　　宋中书门下牒永兴军一通乃宋仁宗因范雍之改地为学欲请九经书籍者当时眉阳僧惟悟正书上石字画遒劲有欧阳率更遗法【牍记】
　　释思聦
　　释思聦字闻复钱塘人七歳善弹琴十二舍琴而学书书既工十五舍书而学诗诗有竒语老师宿儒皆敬爱之秦少防取楞严文殊语字之曰闻复【东坡集】
　　释意祖
　　释意祖蜀人子由自河朔持兰亭归寳月大师惟简请其本令左绵僧意祖模刻于石【东坡集】
　　谔师
　　谔师【失其系】魏野有送谔师赴王寺丞召写碑诗云才髙吐鳯欺黄绢墨妙回鸾命碧云防美便堪传万古羲之书法退之文【钜鹿东观集】
　　释希白
　　释希白字寳月号慧照大师长沙人庆厯中甞以淳化阁帖模刻于潭之郡斋【书史防要】
　　希白善书填本刻石不甚失真【文献通考】
　　释希赐
　　释希赐英州人英州郡守何智甫叠石为桥东坡作四言诗一首石刻不存今刻乃希赐所书也【容斋三笔】
　　释若逵
　　释若逵【神宗时人】苏轼书若逵所书经后云若逵所书二经经为几品品为几偈偈为几句句为几字字为几画其数无量而此字画平等若一无有髙下轻重大小【东坡集】
　　释道潜
　　释道潜号参寥子钱塘人哲宗朝赐号妙緫大师为苏睂山客唱和徃还形于翰墨【参寥子集】
