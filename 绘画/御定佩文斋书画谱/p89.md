<!-- { "loadSidebar": true } -->
　　显宗画獐鹿人马学李伯时墨竹自成一家虽未臻神妙亦不涉流俗章宗每题其籖【图绘寳鉴】
　　元
　　文宗
　　文宗讳图卜特穆尔武宗次子明宗弟也【元史本纪】文宗居金陵时命房大年画京都万嵗山大年辞以未尝至其地上索纸为布画位置令按藁图上格法遒整虽专工所莫及【陶宗仪辍耕録】
　　小薛太子
　　小薛太子泰定皇帝次三子【元史诸王表】
　　邓文原题小薛王画鹿云礼乐河间雅好儒曽陪校猎奉金舆昼长灵囿观游后政暇嘉賔燕集余蛱蝶图工人去久驺虞诗好化行初宗藩翰墨留珍赏凭仗相如赋子虚【邓文原巴西集】
　　明
　　太祖
　　太祖讳元璋字国瑞濠州人也姓朱庙号太祖【图绘寳鉴续纂】
　　太祖尝命画史周素绘天下江山扵殿壁素对曰臣未尝徧厯九州惟陛下赐草规模臣谨依润之上即操笔倐成大势素对曰陛下山河已定安敢复动上恱【画史防要】
　　宣宗
　　宣宗讳瞻防仁宗嫡长子也翰墨图画随意所在尽极精妙【画史防要】
　　宣宗御制山水图歌序曰长春真人刘渊然志存闲佚辞归南京朕重其去也因取孔子仁智夀乐之防援笔作山水图赐之【画史防要】
　　贝泰为祭酒宣庙召见便殿赐御制招隠歌及翎毛二十四幅【列卿纪】
　　夏原吉诞辰上亲绘夀星图又亲绘秋香梅竹二圗文禽非熊春霁鱼防春水图赐焉【王鏊震泽集】
　　宣庙御笔有山水有人物有花果翎毛有草虫上有年月及赐臣名寳用不一有广运之寳武英殿寳雍熙世人等图书【图绘寳鉴续纂】
　　宣庙画蟾吸树上蝉御书赐杨溥【袁中道防居录】宣宗万几之暇防戏翰墨点染冩生遂与宣和争胜【列朝诗集】
　　宪宗
　　宪宗讳见深英宗长子也【珊瑚网】
　　宪宗尝冩张三丰像神彩飞动超然尘表【画史防要】
　　孝宗
　　孝宗讳祐樘宪宗子也【鐡网瑚】
　　孝宗万几之暇防笔自娱点刷精妍妙得形似【画史防要】
　　宪庙孝庙御笔皆神像上识以年月及宝【图绘宝鉴续纂】
　　周定王橚
　　周定王橚国开封以国土远旷庶草蕃庑辨察其可佐饥馑者种植四百余种绘而疏之名救荒本草【瑚网】
　　周宪王有炖
　　周宪王有炖定王子好文辞兼工书画【朱谋防藩献记】宪王画瓶盆中牡丹最有神态【画史防要】
　　镇平王有爌
　　镇平王有爌周定王第八子工吟咏兼通画有菊谱图【画史防要】
　　宁靖王奠培
　　宁靖王奠培号竹林嬾仙宁献王孙写山水若草草不经意自然神妙【画史防要】
　　唐成王弥鍗
　　唐成王弥鍗庄王之子也笃行博学工诗绘治二年嗣爵【藩献记】
　　岷靖王彦汰
　　岷靖王彦汰治十七年封天资俊逸经史诸书一览即知大指尤善为诗工绘事【徐氏海隅集】
　　三城王芝垝
　　三城王芝垝唐宪王子也博通羣书尤嗜绘事法书名画未尝一日去手【藩献记】
　　富顺王厚焜
　　富顺王厚焜荆和王第二子也潜心问学博贯羣艺嗜诗兼精绘事一日拂素图蜀葵移暴日中蜂蜨丛集花上拂之輙来其神妙动物如此【藩献记】
　　乐安端简王拱椤
　　乐安端简王拱椤靖庄王子也以文雅才辨著称兼精绘事【藩献记】
　　枝江王致樨
　　枝江王致樨字仲馨诗画靡不精诣【海隅集】
　　浦阳王常浆
　　浦阳王常浆善画【画史防要】
　　湘王
　　湘王善画婴儿【画史防要】
　　辽王
　　辽王善画人物【画史防要】
　　衡阳王
　　衡阳王善画鹰鹯【画史防要】
　　永宁王
　　永宁王善画牡丹【画史防要】
　　建安王
　　建安王号中仙善冩翎毛【画史防要】
　　钟陵王
　　钟陵王善画人物【画史防要】
　　潞王
　　潞王善画竹石【图绘寳鉴续纂】
　　鲁王
　　鲁王善画兰竹【图绘寳鉴续纂】
　　肃王
　　肃王善花鸟兰石【图绘寳鉴续纂】

　　御定佩文斋书画谱卷二十一
　　钦定四库全书
　　御定佩文斋书画谱目录
　　第二十二卷
　　书家传一
　　黄帝时人
　　仓颉　　　　　沮诵
　　孔甲
　　夏
　　务光
　　周
　　史佚　　　　　史籀
　　媒氏　　　　　宋司马
　　老子　　　　　孔子
　　孔子弟子申　　鲁二史
　　苏秦　　　　　张仪
　　屈原　　　　　鲁秋胡妻
　　秦
　　李斯　　　　　　程邈
　　胡母敬　　　　　赵髙
　　王次仲
　　汉
　　萧何　　　　　　卢绾
　　叔孙通　　　　　司马相如
　　董谒　　　　　　董仲舒
　　孔安国　　　　　李陵
　　刘耽　　　　　　张安世
　　张彭祖　　　　　路温舒
　　严延年　　　　　史游
　　李长　　　　　　张敞
　　杜邺　　　　　　王尊
　　刘向　　　　　　谷永
　　孔光　　　　　　爰礼
　　秦近　　　　　　扬雄
　　刘棻　　　　　　甄丰
　　陈遵　　　　　　冯嫽
　　后汉
　　杜林　　　　　　卫宏
　　曹喜　　　　　　杜度
　　班固　　　　　　班超
　　徐干　　　　　　贾逵
　　贾鲂　　　　　　李郃
　　王溥　　　　　　崔瑗
　　崔寔　　　　　　许慎
　　尹珍　　　　　　张芝
　　张昶　　　　　　朱赐
　　罗晖　　　　　　赵袭
　　姜诩　　　　　　梁宣
　　田彦和　　　　　苏班
　　蔡邕　　　　　　堂谿典
　　杨赐　　　　　　马日防
　　张驯　　　　　　韩说
　　单飏　　　　　　赵防
　　刘　　　　　　张文
　　苏陵　　　　　　傅桢
　　左立　　　　　　孙表
　　刘陶　　　　　　刘让
　　仇子长　　　　　张普
　　张景　　　　　　刘徳升
　　张超　　　　　　师宜官
　　梁鹄　　　　　　毛
　　左伯　　　　　　荀爽
　　朱登　　　　　　徐安于
　　唐终　　　　　　郭伯道
　　王绮　　　　　　王瞻
　　罗朌　　　　　　刘懆
　　曹夀　　　　　　仇靖
　　王曜　　　　　　李廵
　　李谱文　　　　　隂长生
　　王方平　　　　　摄摩腾
　　皇甫规妻　　　　蔡琰
　　魏
　　钟繇　　　　　　孙子荆
　　闗枇杷　　　　　钟防
　　钟毅　　　　　　宋翼
　　胡昭　　　　　　邯郸淳
　　卫臻　　　　　　卫觊
　　韦诞　　　　　　韦康
　　韦熊　　　　　　苏林
　　张揖　　　　　　刘廙
　　虞松　　　　　　应璩
　　杜畿　　　　　　杜恕
　　诸葛诞　　　　　夏侯
　　张缉　　　　　　王明山
　　江伟　　　　　　陈翕
　　韦秀　　　　　　钟舆
　　吴
　　张昭　　　　　　张纮
　　皇象　　　　　　陈梁甫
　　刘纂　　　　　　岑伯然
　　朱季平　　　　　贺邵
　　苏建　　　　　　朱育
　　诸葛融　　　　　张
　　沈友　　　　　　释支谦
　　康僧防
　　蜀汉
　　诸葛亮　　　　　诸葛瞻
　　许靖　　　　　　刘敏
　　张飞　　　　　　来敏
　　谯周

　　钦定四库全书
　　御定佩文斋书画谱卷二十二
　　书家传一
　　黄帝时人
　　仓颉【仓一作苍】
　　仓颉【西溪丛语云姓侯刚氏禅通纪云居阳武而利阳】黄帝史也【珍珠舩曰按春秋元命苞云仓帝史皇氏河图玉版云仓颉为帝是皆谓仓颉为帝也帝王世纪云黄帝史官仓颉说文云黄帝之史仓颉是皆谓仓颉为史官也】颉首四目通于神明仰观奎星贠曲之势俯察龟文鸟迹之象博采众美合而为字是曰古文【张懐瓘书断】
　　仓颉之作书也自环者谓之私背私谓之公【韩非子】仓颉作书而天雨粟夜哭【淮南鸿烈解】
　　仓颉藏书台有碑文二十八字【通雅云仓颉之迹止传藏书台墓石】李斯识八字云上天作命皇辟迭王【任昉述异记】
　　沮诵
　　沮诵【黄帝史】黄帝创制沮诵仓颉始作书契以代结绳【卫】
　　【恒四体书势】
　　黄帝时有大鸟衔图体备五色三文成字首文曰慎徳背文曰信义膺文曰仁智有臣沮诵【亦作颂】仓颉观鸟迹以作文字此文字之始也【云笈七籖】
　　孔甲
　　孔甲黄帝史作盘盂二十九篇书盘盂中所以为法戒也【汉书注】
　　夏
　　务光
　　务光者夏时人也耳长七寸好琴服蒲韭根后游尚父山【刘向列仙传】
　　务光隠于清泠之陂植薤而食清风时至见其叶交偃为倒薤书以写太上紫真经三卷【唐度十体书】
　　周
　　史佚
　　史佚【周文王史】作虎书有虎不害人名驺虞因兹始也【韦续墨薮】
　　史籀
　　史籀周宣王时为史官【庾元威曰柱下史】善书师模仓颉古文损益而广之或同或异谓之为篆亦曰史书【书断】史籀十五篇注周宣王太史作大篆十五篇【汉书艺文志】
　　史籀六字见法帖【王应麟玉海】
　　媒氏
　　媒氏作填书魏韦诞用题宫阙王廙王隐皆好之【墨薮】宋司马【陶宗仪作宋司马子韦按史记宋世家有司星子韦无司马子韦宗仪误也】
　　宋司马以荧惑退舍作转宿篆象莲花未开形也【墨薮】
　　老子
　　老子者楚苦县厉乡曲仁里人也姓李氏名耳字伯阳諡曰聃周守藏室之史也见周之衰遂去至关关令尹喜曰子将隐矣彊为我著书于是老子乃着上下篇言道徳之意五千余言而去莫知其所终【史记列传】周濑乡石室中有老子篆书道徳经后蔡邕以隶字证之【释适之金壶记】
　　孔子
　　孔子题季札墓十字【吾衍学古编云按古帖止云呜呼有吴君子而已篆法敦古似乎可信今妄増延陵之墓四字除之字外三字是汉人方篆不与前六字合】在润州【郑樵金石略】
　　延陵季子墓字今入淳化官帖中其字如书简牍不类丰碑石柱上所刻也书亦少异于籀文唐人于季子墓刻此十字张从申书其后籀字极大李阳冰初学峄山碑后见仲尼书季札墓字便变化开合如虎如龙是阳冰所从得法也【董逌广川书跋】
　　比干墓在汲县西北十五里墓前有殷比干墓四字世以为孔子书体势与周穆王吉日癸巳类先圣所篆比干墓铜盘铭【文曰左林右泉后冈前道万世之宁兹焉是寳】开元中为耕者【游武之竒】所得不传矣【郎瑛七修类藁】
　　孔子弟子申
　　孔子弟子申鲁哀公十三年西狩获麟为素王纪瑞制麒麟书【墨薮】
　　鲁二史
　　宓子贱为单父宰请君之近史二人与俱至官令二史书方书辄掣其肘书不善则从而怒之【家语】
　　苏秦　张仪
　　苏秦张仪二人同志佣力写书行遇坟典无所题记则以墨书字于掌内及股间夜还折竹写之【王子年拾遗记】
　　屈原
　　屈原名平楚之同姓也为楚懐王左徒王使造为宪令屈平属草藁未定上官大夫见而欲夺之【史记列传】草圣始自楚屈原【蔡希综法书论】
　　鲁秋胡妻
