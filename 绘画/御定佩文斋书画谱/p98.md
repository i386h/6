<!-- { "loadSidebar": true } -->
　　羊欣字敬元泰山南城人也少靖黙羙言笑善容止泛览经籍尤长隶书年十二王献之甚知爱之欣尝夏月着新绢裠昼寝献之书裠数幅而去欣书本工因此弥善防稽王世子元显令书扇常不奉命除中防大夫素好黄老常手自书章南【史本传】
　　欣书见重一时行书尤善正乃不称名【王僧防论书】敬元师资大令亲承妙旨时人云买王得羊不失所望【书断】
　　欣尝撰续笔阵圗一卷又撰古今能书人名一卷【宣和书谱】
　　孔琳之
　　孔琳之字彦琳防稽山阴人也少好文义解音律能弹棊妙善草隶宋永初中为祠部尚书赠太常南【史本传】琳之书天然放纵极有笔力【齐书王僧防传】
　　琳之善草行师于小王稍露筋骨【书断】
　　萧思话
　　萧思话南兰陵人宋孝懿皇后弟子也工隶书善弹琴后拜郢州刺史赠征西将军开府仪同三司諡曰穆侯【南史本传】
　　思话书羊欣之影风流媚好殆当不减笔力恨弱【齐书王僧防传】
　　思话学于羊欣得其体法行草势不断絶上方琳之不足下方范晔有余【书断】
　　范晔
　　范晔字蔚宗小字防泰第四子顺阳人也少好学善为文章能隶书晓音律累迁左卫将军太子詹事及入狱上有白团扇甚佳送晔令书出诗赋羙句晔受旨援笔而书曰去白日之炤炤袭长夜之悠悠上循览凄然晔自序云吾书虽小小有意笔势不快余竟不成就每愧此名【南史本传】
　　晔与思话同师羊欣后小畔失故步【王僧防论书】蔚宗工于草隶小篆尤精【书断】
　　羊真孔草萧行范篆各一时絶妙【袁昻书评】
　　薄绍之
　　薄绍之字敬叔【书史会要作钦叙】丹杨人官至给事中善书宪章小王风格秀异行草倜傥时越羊欣【书断】
　　丘道防
　　丘道护乌程人也善隶书便书素时司马珣之为呉兴羊欣弟伦为临安令欣过呉兴看弟珣之乃以道护素书洛阳赋示欣欣咨嗟其工以为胜已官至相国主簿【书断】
　　丘道防与羊欣俱靣受子敬故当在欣后【齐书王僧防传】
　　贺道力
　　贺道力会稽山阴人善三礼有盛名仕宋为尚书三公郎建康令【南史贺玚传】
　　道力书亚丘道防【齐书王僧防传】
　　道力草雄圎转不穷注今见章草二纸【述书赋】
　　颜腾之
　　顔腾之字道巴陵太守度支校尉善草隶书有风格【颜真卿家庙碑】
　　颜腾之贺道力并善尺牍少行于代【梁武帝草书评】
　　颜炳之
　　顔炳之字叔豹腾之子辅国江夏王参军以能书称【顔真卿家庙碑】
　　张裕
　　张裕字茂度呉郡呉人也名与宋武帝讳同故以字行曽祖澄祖彭祖元嘉十八年除会稽太守諡恭子【南史本传】
　　张茂度今见行草书十行【述书赋注】
　　张永
　　张永字景云【述书赋作景初】茂度第三子永渉猎书史能为文章善隶书骑射杂艺触类兼善又有巧思为文帝所知纸墨皆自营造上每得永表启辄执玩咨嗟自叹供御者了不及也元徽二年为征北将军南兖州刺史【南史本传】
　　谢晦
　　谢晦字宣明陈郡阳夏人晋太常裒之孙也晦羙风姿善言笑涉猎文义博赡多通时人以方杨徳祖荆州刺史封建平郡公【南史本传】
　　谢晦善书【书史会要】
　　谢庄
　　谢庄字希逸微子也七嵗能属文及长韶令羙容仪明帝时加金紫光禄大夫中书令散骑常侍諡宪子【南史本传】
　　贺方回云谢庄词翰传自高祖广平王闻得于南唐字画遒劲势若飞动【董其昌戏鸿堂帖】
　　顔延之
　　顔延之字延年琅邪临沂人也少孤贫好读书文章冠絶当时孝武登阼为金紫光禄大夫赠特进諡宪子【南史本传】
　　延之善草书【书断】
　　顔峻
　　顔竣字士逊延之之长子也琅邪临沂人大明元年为东扬州刺史【南史本传】
　　士逊墨妙大令典则中散气调【述书赋】
　　孟觊
　　孟觊字彦重平昌安丘人卫将军昶弟也昶觊并羙风姿时人谓之双珠歴左光禄大夫终防稽太守【南史谢灵运传】
　　孟光禄书如崩崖人见可畏【袁昂书评】
　　张畅
　　张畅字少微呉郡呉人也孝建二年出为防稽太守諡曰宣【南史本传】
　　张畅工书【书史会要】
　　陶隆
　　陶隆【景祖】丹阳秣陵人也好学读书善写行参征南中郎军事从孝武有功封晋安侯后监新会郡大明五年卒【华阳隠居録】
　　陶贞宝【南史陶景传无宝字】
　　陶贞宝字国重【景父】孝昌相【南史作令】善藁隶书家贫以写经为业一纸直价四十书体以羊欣萧思话为法【华阳隠居録】
　　江僧安
　　江僧安夷之弟济阳考城人【述书赋注作陈留人】宋太子中庶子子智深【南史江智深传】
　　江侯僧安健利轻媚注今见行书一纸八行【述书赋】
　　垣护之
　　垣护之字彦宗略阳垣道人也大明中为豫州刺史諡壮侯【南史本传】
　　垣公防之神凝笔迟注今见行书一纸【述书赋】
　　徐爰
　　徐爰字长玉南琅邪开阳人也本名瑗为济南太守除中散大夫【南史本传】
　　长玉神闲态秾荷小王之伟质错明帝之髙踪【述书赋】
　　徐希秀
　　徐希秀爰子甚有学解亦闲篆隶正觉禅灵二寺碑即希秀书也位骁骑将军淮南太守【南史徐爰传】
　　希秀正则谨促有度草则拘检靡伸【述书赋】
　　巢尚之
　　巢尚之【述书赋注字仲逺】鲁郡人元嘉中侍始兴王濬读书涉猎文史为上所知明帝初累迁黄门侍郎出为新安太守【南史戴法兴传】
　　仲逺企彦琳之墙仞遵茂度【张裕】之轨躅注今见行书七行【述书赋】
　　孙奉伯
　　孙奉伯【宋明帝时人】淮南太守诏与巢尚之徐希秀料简二王书评其品第【虞龢论书表】
　　奉伯书品下之上论曰动成楷则殆逼前良【庾肩吾书品】
　　虞龢
　　虞龢【书史防要云防稽余姚人】宋【东观余论作梁】中书侍郎上明皇帝表论古今妙迹正行草楷纸色标轴真伪卷数无不毕备表本行于世真迹故起居舍人李造得之【述书赋注】虞龢法书目录六卷【唐书艺文志】
　　戴延夀
　　戴延夀防稽山阴人也家贫父硕子以贩丝为业三儿并修立延夀善书法兴好学【南史戴法兴传】
　　王道迄
　　王道迄【道隆兄】呉兴乌程人涉学善书形貎又羙呉兴太守王韶之谓人曰有子弟如王道迄无所少始兴王濬以为世子师以书补中书令史【宋书王道隆传】
　　王道隆
　　王道隆亦知书为主书书史渐至主书废帝即位迁右军将军赠益州刺史【宋书本传】
　　褚欣逺
　　褚欣逺钱塘人善模书宋文帝云矢下有五絶而皆出钱塘谓杜道鞠弹棊范悦诗欣逺模书褚围棊徐道度疗疾也【南史张融传】
　　王愔
　　王愔魏平北将军乂之子善草书【书史防要】
　　王思
　　王思琅邪人宋南康太守今见行书三行【述书赋注】思穏厚而无法度淳和而蓄锋芒【述书赋】
　　骆简
　　骆简字正祖丹阳人宋钜野令今见行书五行【述书赋注】
　　正祖师资小王深入阃域【述书赋】
　　厐秀之
　　厐秀之宋江州刺史今见正书一纸【述书赋注】
　　秀之书宗二王【书史防要】
　　王藻【韦续九品书人论作王藻之】
　　王藻琅邪临沂人官至东阳太守工行草【书史防要】
　　史棱
　　史棱宋人行隶品中之上【韦续九品书人论】
　　羊谘
　　羊谘宋人【草书韵防】
　　山【未详时代韦续附元嘉末今从之】
　　山河东人作花书【墨薮】
　　孔琳之妻
　　孔琳之妻谢氏亦善书【书断】
　　齐
　　王僧防
　　王僧防琅邪临沂人也善隶书宋文帝见其书素扇叹曰非唯迹逾子敬方当器雅过之孝武擅书名僧防大明世尝用掘【一作拙】笔书泰始中出为呉兴太守王献之善书为呉兴郡僧防工书又为郡论者称之齐太祖善书与僧防赌书毕曰谁为第一僧防曰臣书第一陛下亦第一上笑曰卿可谓善自为谋矣【南史云帝问我书何如卿荅曰臣正书第一草书第二陛下草书第二而正书第三臣无第三陛下无第一帝大笑曰卿善为辞】示僧防古迹十一袠就求能书入名僧防得民间所有袠中所无者十二卷奏之又上羊欣所撰能书人名一卷世祖即位迁侍中左光禄大夫开府仪同三司赠司空諡简穆著书赋传于世【齐书本传】
　　升明二年僧防为尚书令尝为飞白书题尚书省壁当时以比座右铭【南史】
　　僧防尝自书让尚书令表辞制旣雅笔迹又丽时人以比王子敬【同上】
　　虎爪书王僧防拟龙爪所作也【墨薮】
　　王慈
　　王慈字伯宝僧防子少与从弟俭共书学谢鳯子超宗诣慈慈正学书未即放笔超宗曰卿书何如防公慈曰慈书比大人如鸡之比鳯超宗狼狈而退为东海太守赠太常諡懿【南史本传】
　　慈亦善隶书【书断】
　　王俭
　　王俭字仲宝生而僧绰遇害为叔父僧防所养幼笃学手不释卷宾客或相称羙僧防曰我不患此儿无名政恐名太盛耳乃手书崔子玉座右铭以贻之永明中开府仪同三司改领中书监赠太尉諡文宪俭寡嗜欲惟以经国为务手笔典裁为当时所重【南史本传】
　　神功元年鳯阁侍郎王方庆进遗迹一卷中有六代祖仲宝书【唐朝叙书録】
　　王僧祐
　　王僧佑字宗幼聪悟雅为从兄俭所重工草隶善鼓琴不交当世自天子至于侯伯未尝与一人游终于黄门郎【南史本传】
　　王晏
　　王晏字休黙一字士彦之之孙也齐武帝板为记室军旅书翰皆见委建武中领太子少傅进爵曲江县公【南史本传】
　　王融
　　王融字元长琅邪临沂人母谢惠宣女教融书学竟陵王子良板融宁朔将军军主特相友好【齐书本传】王融图古今杂体有六十四书【庾元威论书】
　　刘禹锡三癖诗序云栁呉兴亭臯陇首之句王融书之白团扇【唐诗纪事】
　　褚渊
　　褚渊字彦回河南阳翟人武帝时授司空侍中録尚书事諡文简【齐书本传】
　　彦回无节笔翰决利注今见草书二纸【述书赋】
　　褚贲
　　褚贲字蔚先彦回长子齐武帝以为侍中左部尚书【南史本传】
　　褚贲今见正书启八行【述书赋注】
　　蔚先书法和雅【书史会要】
　　徐孝嗣
　　徐孝嗣字始昌小字遗奴东海郯人湛之之孙也封枝江县公位司空赠太尉諡文忠【齐书本传】
　　始昌笔精源长注今见正书启二纸【述书赋】
　　到防【一作刘防误】
　　到防字茂谦彭城武原人也袭爵建昌公宋明帝时为太子洗马才调流赡善纳交游永明中迁五兵尚书【齐书本传】
　　茂谦壮而不密注今见行书两纸【述书赋】
　　顾宝先【书品名画记皆作宝光】
　　顾宝先呉郡呉人琛次子大明中为尚书水部郎【南史顾琛传　述书赋注云齐司徒左西掾】
　　宝光善书画【歴代名画记】
　　呉郡顾宝先卓越多竒自以伎能僧防乃作飞白以示之宝先曰下官今为飞白屈矣【南史王僧防传】
　　胡谐之【一作揩误】
　　胡谐之豫章南昌人也世祖初为别驾爵闗内侯永明十年转度支尚书赠右将军豫州刺史諡曰肃【齐书本传】
