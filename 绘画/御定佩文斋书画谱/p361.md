<!-- { "loadSidebar": true } -->
　　五代顾闳中画韩熈载夜宴图
　　五代顾闳中六逸图
　　五代周文矩唐宫春晩图
　　五代周文矩画狄梁公谏武后图
　　五代李升出峡图
　　五代李升潇湘烟雨图
　　五代释贯休应真髙僧像卷
　　五代黄筌画雀
　　五代黄筌寒曝背图
　　宋李成画松石
　　宋李成画营丘图
　　宋李成画
　　宋李成晴峦萧寺图
　　宋李成江山雪眺图
　　宋范寛山水图
　　宋范寛雪景
　　宋范寛画卷
　　宋范寛山水卷
　　宋范寛长江万里卷
　　宋董源画
　　宋董源画卷
　　宋董源潇湘图卷
　　宋董源秋山行旅图
　　宋董源仙山楼阁图
　　宋郭忠恕摹开元按乐图
　　宋郭忠恕画
　　宋郭忠恕画轴
　　宋郭忠恕画夲
　　宋郭忠恕摹辋川图
　　宋郭忠恕避暑宫图
　　宋郭忠恕楼居仙图
　　宋王蔼乞巧图
　　宋石恪玉皇朝防图
　　宋石恪钟馗氏小妹图
　　宋张戡歇骑图
　　宋朱羲桃村雨牧图
　　宋包鼎乳虎图
　　宋徐崇嗣没骨华图
　　宋燕文贵山水
　　宋燕文贵画
　　宋孙知防画雪钟馗
　　宋孙知防画水图
　　宋孙知防十六罗汉像
　　宋赵昌菡萏图
　　宋易元吉猩猩图
　　宋王拙纺车图
　　宋许道寜画
　　宋燕肃写蜀图
　　宋燕肃山居图
　　宋燕肃楚江秋晓卷
　　宋髙克明雪意卷
　　宋宋迪画
　　宋宋迪潇湘八景图
　　宋宋迪巩洛小景
　　宋郭熈画山水
　　宋郭熈隂崖宻雪图
　　宋郭熈长江万里图
　　宋郭熈画树色平逺图卷
　　宋崔白画风竹上鸜鹆
　　宋崔白蝉雀图
　　宋勾龙爽普陀观音像
　　宋蔡襄荔枝图
　　宋文同画防竹
　　宋文同墨竹
　　宋文同竹
　　宋文同晩霭图
　　宋文同画竹上鸜鹆
　　宋文同竹卷
　　宋文同画竹
　　宋文同画怪木疎篁
　　宋文同画盘谷图
　　宋蘓轼画竹石
　　宋苏轼画蟹
　　宋苏轼画枯木竹石
　　宋苏轼自画背靣图
　　宋苏轼枯木疎竹图
　　宋苏轼墨竹图
　　宋苏轼竹卷
　　钦定四库全书
　　御定佩文斋书画谱卷八十二
　　歴代名人画跋二
　　五代赵岩神骏图卷
　　右调马图乃后梁驸马都尉赵岩笔也岩喜丹青工于人马而胸次不凡能脱去笔墨畛域故其所作与防常画手不同图后松雪所题笔法精警异于他书岂亦重其画而然耶此图旧藏余友何翰林元朗处今始见之因题其后时万歴丁丑三月二十日茂苑文嘉【珊瑚网】
　　五代荆浩楚山秋晚图
　　洪谷子有云吴道子画山水有笔而无墨项容有墨而无笔吾当采二子所长成一家之格以此则知其未尝不好古而亦未尝不好学今太朴先生近购所画楚山秋晚图骨体敻絶思致高深诚有合于斯语非南宋人所得梦见也【瑚网】
　　五代荆浩交泰图
　　世论洪谷子画为唐末之冠此幅得之于髙友明家树石苍古三羊有生动之趣因相传为交泰图真有笔有墨不独善为云中山顶以山水专门也汪砢玉识【珊瑚网】
　　五代闗仝侧作泰山图
　　以匠石极巧以贲育极力或谓不能败泰山之体吾将假夀千嵗令之操规矩举绳墨挺干将而求正则韩子亦知终身不得矣不可败者体也其不可正者势也今观此画则且人败之既正之矣且谓彼何施见巧而至耶吾尝背泰山西之导灵岩而东乡则虽与蹈其背脊可以坐而察之闗仝于画其有见于此则亦何必举墨索而游乎而下求其反而正哉世人不知天下有自然者何徃而不适邪乃谓极盛于夀尽力于巧反泰山于笔下是韩子之説也【广川画跋】
　　五代闗仝层峦秋霭图
　　闗仝此卷虽祖洪谷子而间以王摩诘笔法融液秀润正其中嵗精进之作也人谓有出蓝之美讵不信夫【珊瑚网】
　　五代闗仝仙游图
　　唐闗仝所作故相国丁公印章在焉仝画山水入妙然于人物非工每有得意者必使胡翼主人物此图神仙翼所作也大石丛立矻然万仞色若精铁上无尘埃下无粪垠四靣斩絶不通人迹而深岩委涧有楼观洞府鸾鹤花竹之胜杖履而遨游者皆羽毛飘飘若仰风而上征者非仙灵所居而何石之并者左右视之各见其圆鋭长短逺近之势石之坐卧者上下视之各见其方圜广狭薄厚之形笔墨畧到便能移人心目使人必求其意趣此又足以见其能也【李廌画品】
　　五代张图紫微朝防图
　　朱梁时将军张图所作帝被衮执圭五星七曜七元四圣左右执侍十二宫神二十八舎星各居其次乗云来下其容色皆端敬其服章皆严谨道家谓玉皇大帝为众仙天子紫防大天帝为众星天子观此图者知君臣之义虽九天之上亦未尝废也图作衣文不师吴带当风曹衣出水之例用浓墨麤笔如草书颤掣飞动势极豪放至于作靣与手及诸服餙仪物则用细笔轻色详缓端慎无一欹仄亦一家之妙用【李廌画品】
　　五代厉归真画渡水牛出林虎
　　朱梁时道士厉归真所作缺岸平波逺山坡青林浅草牛与牧人情味俱适笔闲意尽气韵萧爽与戴嵩韩滉所画未知其孰贤也归真画虎毛色明润其视躭躭有威加百兽之意尝作棚于山中大木上下观虎欲见真态又或自衣虎皮跳踯于庭以思仿其势今观此图非心识意解未易得其自然也【李廌画品】
　　五代厉归真夕阳图
　　此画不待模写青山犹衔半边日之句而卷中自有苍然暮色画家以韩滉戴嵩牛为神品厉道士唐未五代间亦以此技擅名其妙不减韩戴非近时范颠辈所敢望但轻蓑短笠日与觳觫君相周旋乃在野民农者之事竹溪方当驾天廏之飞黄行緑槐之御路顾宝惜戴厉之二画嗜好如此毋乃侵余之疆乎昔徐师川拜内相子苍寄诗云尚忆平生故人否夜驱黄犊在田间竹溪他日坐摛文堂草制罢展卷观画毋忘老矣【后邨集】
　　五代李賛华画千角鹿
　　秘阁有李賛华画鹿角直而岐出若斜藤相扶而生长三倍其身觵鬭立羣角森列故画録号千角鹿其实则角上横出者众也崇寕四年诏下秘阁收其画以入使者疑其状且求其説古有是类者当得其名以备顾问所及余谓邪希有鹿两头而角且千云南郡有神鹿一身两头而角众列合浦有鹿额带斜藤一枝四条直上各大人以为角条支桃杖一角者为天鹿两角者为辟拔道书有五头鹿其角且十皆古之异鹿也此画得之殆为瑞应而出者邪条録谨上【李廌画品】
　　五代胡瓌报尘图
　　胡瓌报尘图事具画史此作腾趠精迅豪缕罅缝间俱有动意是其真迹无疑报尘者异时边以尘起计马数多寡数骑疾驰东首鸟举电抹前无行羣后脱追者壮哉【剡源集】
　　五代胡瓌番骑图
　　唐胡瓌畨骑图一卷先师翰林学士吴文定公所藏也瓌画番骑铺叙巧密至于穹庐什器无不毕具可谓善于体物者矣余尝官主客凡四译之使日接乎前暨出使寕夏经西戎出没之境见其山緜亘起伏状如坡陀上无寸木四顾惟黄沙野蒿行路之人有欲求勺水而不可得鞭马疾驰惟恐边骑突至今见斯卷不觉惘然然非余之目击则亦莫能知其妙也【寓意编】
　　五代徐熙鹤竹图
　　南唐朝覇府之库物旧有集贤院印章梅翰林询涂去故印复用梅昌言印以盖之徐熙所作也丛生竹篠根干节叶皆用浓墨麤笔其间节比畧以青丝防拂而其梢萧然有拂云之气两雉驯啄其下羽翼鲜华喙欲鸣距欲动近时画师作翎毛务以疏渲细密为工一羽虽似而举体或不得其大全虽羽毛不复疏渲分布众采映带而成生意真态无不具非造妙自然莫能至此【李廌画品】
　　五代徐熙牡丹图
　　世之评画者曰妙于生意能不失真如此矣至是为能尽其技尝问如何是生意曰殆谓自然其问自然则曰能不异真者斯得之矣且观天地生物特一气运化尔其功用妙移与物有宜莫知为之者故能成于自然今画者信妙矣方且晕形布色求物比之似而效之以成者皆人力之后先也岂能以合于自然者哉徐熙作华则与常工异也其谓可乱本失真者非邪若叶有乡背花有低昻絪緼相成发为余润而花光艳逸晔晔灼灼使人目识昡耀以此仅云生意可也赵昌花妙于设色比熙画更无生理若绣屏帐者【李廌画品】
　　五代顾闳中画韩熙载夜宴图
　　南唐中书侍郎韩公熙载后主时知国祚将废放懐杯酒间以自许后主欲用为相而闻纵逸不检每伺其家宴令画工顾闳中丹青以进其卷首即与公门生朱铣紫微郎粲状元及敎坊副使李嘉明并其妹按胡琴又公自击鼓妓王屋山舞六么王屋山俊慧非常公最怜爱每醉须乐聒之乃醒幼令二婢出家号凝酥素质后主复信小人之谮遂黜公以左庶子分司南京受命日尽逐羣婢单车即路后主怜之留为尚书不数日羣婢复集饮逸愈甚后主叹曰孤不得熙载为相矣既而薨于私第后主哭之恸赠平章事諡曰文元丰己未孟夏二十日洛阳祖无颇题【龙学集】
　　顾闳中南唐人事后主为待诏善画独见于人物是时中书舍人韩熙载以贵游世胄多好声伎専为夜饮虽宾客揉杂欢呼狂逸不复拘制李氏惜其才置而不问声传中外颇闻其荒纵然欲见樽俎灯烛间觥筹交错之态度不可得乃命闳中夜至其第窃窥之目识心记图绘以上之此图乃闳中之所作者也其不化为神物也幸矣宜宝藏之泰定改元仲秋既望天水赵升识彦升【铁网珊瑚】
　　五代顾闳中六逸图
　　闳中写六人像皆取其旷逸而渊明非其伦也露卧者其刘伯伦乎所谓枕麯借糟吹篴者其桓伊乎所谓卧吹三防题以为孝先马融非其时矣缺题者其嵇叔夜乎所谓目送归鸿妄意如此惜不及与石田评之【震泽集】
　　五代周文矩唐宫春晩图
　　周文矩宫中图妇人小儿其数八十一男子写神而装具乐器盆盂扇倚席鹦鹉犬蝶不与文矩句容人为江南翰林待诏作士女近周昉而加纎丽尝为后主画南荘图号一时絶笔他日上之朝廷诏籍之秘阁宫中图云是真迹藏前太府卿朱载家或摹以见餽妇人髙髻自唐以来如此此卷丰肌长裠周昉法也余在峤南于端溪陈髙之裔见其世藏诸帝像左右宫人梳髻与此畧同而了鬟乃作两大鬟垂肩项间虽丑而有真态李氏自谓南唐故衣冠多用唐制然风流实承六朝之余画家者言辨古今当先问衣冠车服盖谓此也绍兴庚申五月乙酉澹嵒居士张澂题【郁逄庆书画题跋记】
　　五代周文矩画狄梁公谏武后图
　　右狄文惠公谏天后图相传为长安周景元作以笔法重轻较之盖建业周文矩尔非景元也余于秘府多见二子真迹故敢鉴定若此未知赏识之家以为何如也若夫狄公拳拳存唐之忠史书之天下士大夫皆能道之余尚何言哉【潜溪集】
　　五代李升出峡图
