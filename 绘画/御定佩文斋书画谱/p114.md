<!-- { "loadSidebar": true } -->
　　乔年善小篆飬母至孝大歴中为人作大字获钱以供甘旨【书小史】
　　张璪
　　张璪字文通吴郡人【见画家传】相国王缙奏检校祠部贠外郎盐铁判官坐事贬衡州司马移忠州司马【歴代名画记】
　　唐渭北节度使臧希让碑复鄠县记并张璪八分书【金石録】
　　韩秀弼
　　韩秀弼【代宗时人】唐元待聘碑李齐物碑郑叔清碑裴旷改碑镇国公李元亮功徳颂李晟先庙碑并韩秀弼八分书【墨池编】
　　唐臧希晏碑广徳二年朝议郎守衞尉少卿淮阳县开国男韩秀弼八分书书法清劲可喜【弇州山人集】
　　韩秀实
　　韩秀实为翰林善楷隶八分【书史防要】
　　唐少保李少进碑平蛮颂并韩秀实八分书【金石略】唐鲜于民里门颂韩秀实八分【墨池编】
　　韩秀荣
　　韩秀荣【代宗时人】唐故尚书左丞畅悦碑韩秀荣八分书【金石略】
　　唐辛京杲碑韩秀荣八分书【古今碑帖考　按秀弼秀实秀荣并以八分擅名又俱同时必其兄弟诸书俱无可考】
　　郑桂清
　　郑桂清【代宗时人】乾元寺晋髙士戴颙舍宅置乾元初苏州节度采访使郑桂清书额【吴地记】
　　韦讽
　　韦讽【代宗时人杜甫有送韦讽摄阆州録事参军诗】唐轩辕铸鼎原铭华州刺史袁滋籀书贞元十七年韦讽复书识其后【广川书跋】
　　陆淙
　　陆淙【代宗时人】唐宋武受命坛记永泰元年张谓撰陆淙八分书【金石録】
　　魏万珵
　　魏万珵【代宗时人】唐黄鹤楼记永泰元年阎伯瑾撰魏万珵行书【金石録】
　　房集
　　房集【代宗时人】唐永泰寺钟铭大歴元年崔巨撰房集书【金石録】
　　赵惎
　　赵惎【代宗时为少詹事见旧唐书常衮传】唐令晖令皎二禅师塔铭大歴元年赵惎撰并正书【金石録】
　　刘钧
　　刘钧【代宗时人】唐绛州刺史李公徳政碑大歴二年崔巨撰刘钧八分书【金石録】
　　李着
　　李着【代宗时人】唐亳州刺史刘瓌碑大歴二年路防撰李着八分书并篆【金石録】
　　屈突寘
　　屈突寘【代宗时人】唐潘孝子颂大歴三年崔称撰屈突寘八分书【金石録】
　　萧良童
　　萧良童【代宗时人】唐徐州副元帅防街记大歴四年严伋撰萧良童正书【金石録】
　　杜劝
　　杜劝【代宗时人】唐防庙记大歴四年齐嵩撰杜劝正书【金石録】
　　萧正
　　萧正【代宗时人岑参有秦筝歌送外甥萧正归京】唐赠杨州都督段府君碑大歴四年杨炎撰萧正正书【金石録】
　　郭升
　　郭升【代宗时人】唐立晋太尉郄公祠庙记大歴四年十一代孙昂撰郭升行书【金石録】
　　陈秦
　　陈秦【代宗时人】唐宣州开元以来良吏记【文苑英华大歴四年陈简甫撰】陈秦书【墨池编】
　　程浩
　　程浩【代宗时人】唐左仆射裴冕墓志大歴五年程浩撰并书【金石録】
　　王祐【一作王佐】
　　王祐【代宗时人】唐义井记大歴六年邵真撰王祐书【金石録】
　　张楚昭
　　张楚昭【代宗时人】唐再修信行禅师塔碑大歴六年于益撰张楚昭行书【金石録】
　　王轨
　　王轨【代宗时人】唐特进梁公碑大歴六年王修然撰王轨行书【金石録】
　　俞伯侨
　　俞伯侨【代宗时人】唐吕府君勅葬碑大歴六年俞伯侨八分书【金石録】
　　张潭
　　张潭【代宗时人】唐髙陵令李岘遗爱颂大歴六年蘓端撰张潭行书【金石録】
　　康玠
　　康玠【代宗时人】唐陀罗尼经石幢铭大歴六年僧昔真撰布衣康玠行书【金石文字记】
　　萧森【下阙一字】
　　萧森【下阙一字】唐羙原田真人碑大歴六年朝散大夫并州别驾上柱国兰陵萧森【下阙二字】政撰并摸晋王右军书【金石文字记】
　　张廷邦
　　张廷邦【代宗时人】唐桂州都督程元英碑大歴七年李邕撰张廷邦八分书【金石録】
　　李阐
　　李阐【代宗时人】唐重建顔含碑大歴七年上李阐篆曽孙顔延之铭十四代曽孙真卿书下【金石録】
　　张宙
　　张宙【代宗时人】唐徐偃王庙碑大歴八年徐安贞撰张宙正书碑隂记张宙撰并八分书【金石録】
　　裴平
　　裴平【代宗时人】唐文宣王庙新三门记大歴八年裴孝智撰裴平八分书并篆【金石録】
　　王羡
　　王羡【代宗时人】唐尧山神记大歴八年李诞撰王羡行书【金石録】
　　郭陶
　　郭陶【代宗时人】唐立汉髙祖庙颂晋陆机撰大歴十年郭陶正书【金石録】
　　戴千龄
　　戴千龄【代宗时人】唐张同敬碑大歴十一年陈休撰戴千龄书【金石録】
　　唐博阳郡北岳恒山铭并序翰林李荃文吴郡戴千龄书方劲有力不类唐人【盛时泰牍记】
　　史镐
　　史镐【代宗时人】唐寿安县甘棠馆记大歴十一年萧昕撰史镐八分书【金石録】
　　元讷
　　元讷【代宗时人】唐兖州都督刘好顺碑大歴十二年梁秉撰元讷正书【金石録】
　　周籯金
　　周籯金【代宗时人】唐慧解寺三门楼讃大歴十二年李宥撰周籯金行书【金石録】
　　陶千岁
　　陶千嵗【代宗时人】唐巴州刺史鲜于昱碑大歴十二年乔琳撰陶千嵗正书【金石録】
　　徐珙
　　徐珙【代宗时人】唐太子典膳郎郑君碑大歴十三年李翰撰徐珙八分书【金石録】
　　髙坚
　　髙坚【代宗时人】唐梵纲经心地戒品大歴十三年髙坚正书【金石文字记】
　　张増
　　张増【代宗时人】唐段行琛碑大歴十四年张増楷书【金石表】
　　李同系
　　李同系【代宗时人】唐段行琛碑大歴十四年李同系篆额【金石表】
　　王湍
　　王湍【代宗时人】唐寿州刺史张镒去思颂大歴十四年赵亘撰王湍八分书【金石録】
　　盛涛
　　盛涛【代宗时人】唐盐池神祠新记大歴中钱方义撰盛涛八分书【墨池编】
　　周式
　　周式【代宗时人】唐太子賔客赠尚书令王府君碑大歴中周式书【金石略】
　　杨淑【金石録作杨琡】
　　杨淑【代宗时人】唐舒州天柱山司命真君碑大歴中杨淑文并书【金石略】
　　郜恭
　　郜恭【代宗时人】唐杭州刺史李公碑郜恭书【金石略】
　　赵滔
　　赵滔【代宗时人】唐东川节度使李叔明冠冕颂赵滔书【金石略】
　　邬员
　　邬员【代宗时人】唐尊胜幢赞韩极文邬员行书【金石録】
　　李泌
　　李泌字长源京兆人七嵗知为文宗驰召之赐束帛及长博学常游嵩华终南间肃宗初拜元帅广平王行军司马后隠衡山徳宗时歴拜中书侍郎同中书门下平章事封邺县侯【唐书本传】
　　李泌书体放逸【书史会要】
　　韩滉
　　韩滉字太冲京兆长安人【见画家传】太子少师休之子以防补左威衞骑曹参军贞元元年歴检校左仆射同中书门下平章事封晋国公赠太傅諡曰忠肃滉书得张旭笔法尝自言不能定笔不可论书画以非急务故自晦不传于人【唐书本传】
　　壁书萧字者梁侍中萧子云之所飞白也韩晋公领浙西之嵗得于建邺佛寺置之南徐官舍晋公翰墨代无等俦自获壁书施榻于下耽翫研味略无巳时【崔备壁书飞白萧字记】
　　滉工隶书章草【书史防要】
　　陆贽
　　陆贽字敬舆苏州嘉兴人十八第进士中博学宏辞徳宗立为翰林学士贞元中歴拜中书侍郎同中书门下平章事諡曰宣【唐书本传】
　　唐贺兰夫人墓志贞元七年陆贽撰或云贽书也【集古録】陆宣公书陆士衡文赋小字章草【汪砢玉瑚网】
　　袁滋
　　袁滋字徳深陈郡汝南人弱嵗强学以外兄道州刺史元结有重名往来依焉以防士荐授试校书郎贞元中拜中书侍郎平章事防刘辟拥兵擅命为劒南西川节度使连为荆襄二帅贬湖南观察使赠太子少保滋工篆籀书雅有古法【旧唐书本传】
　　唐尚书省新修记元和八年许孟容撰郑余庆正书袁滋篆【金石録】
　　唐轩辕铸鼎原铭虢州刺史王顔撰华州刺史袁滋籀书【广川书跋】
　　贾耽
　　贾耽字敦诗沧州南皮人天寳中举明经贞元中歴尚书右仆射同中书门下平章事封魏国公顺宗立进检校司空左仆射諡曰元靖【唐书本传】
　　贾耽正书宗虞世南【书史防要】
　　归登
　　归登字冲之吴人崇敬子大歴七年举孝廉髙第贞元初复登贤良科歴迁工部尚书赠太子少保登有文学工草隶【旧唐书本传】
　　唐百岩大师怀晖碑归登篆额【集古録】
　　唐宰相张延赏碑贞元三年赵赞撰归登八分书【金石録】归登书径山禅师碑乃登骑省时书也字皆真行纵横变动笔意尤精【墨池编】
　　郑余庆
　　郑余庆字居业郑州荥阳人少善属文擢进士第贞元中拜中书侍郎同中书门下平章事为鳯翔节度封荥阳郡公諡曰贞【唐书本传】
　　唐赠吏部尚书武就碑元和五年权徳舆撰郑余庆正书【金石録】
　　余庆书遒熟可喜【墨池编】
　　郑絪
　　郑絪字文明余庆从父行也幼有竒志善属文所交皆天下名士擢进士宏辞髙第宪宗初歴拜中书侍郎同中书门下平章事文宗太和中以太子太傅致仕諡曰宣【唐书本传】
　　唐太常卿赠吏部尚书崔忠公碑在西京百岩禅师铭在京兆府并郑絪书【金石略】
　　于頔
　　于頔字允元后周太师谨七世孙防补千牛贞元中封燕国公歴拜司空同中书门下平章事终太子賔客諡曰厉【唐书本传】
　　唐秀州嘉兴县寳华寺碑于頔书【金石録】
　　齐抗
　　齐抗字遐举定州义兴人抗有文雅从张镒镇江西及以宰相领鳯翔奏署监察御史徳宗时歴中书侍郎同中书门下平章事罢为太子賔客諡曰成【唐书本传】唐缑氏赵道光碑齐抗书【墨池编】
　　裴佶
　　裴佶字正耀卿子幼能文第进士补校书郎徳宗时歴吏部侍郎以疾为国子祭酒工部尚书諡曰贞【唐书本传】
　　佶工于翰墨有名当世【书史防要】
　　张延赏
　　张延赏嘉贞子本名寳符宗召拜左司御率府兵曹参军赐名曰延赏博渉经史通吏治肃宗在鳯翔擢监察御史累拜荆南劒南西川节度使徳宗在奉天拜中书侍郎同中书门下平章事赠太保諡曰成肃【唐书本传】
　　张彦逺云曽祖魏国公【按宰相世系表嘉贞无二子张彦逺所称曽祖乃延赏也而新旧书皆不云封魏国公】少禀师训妙合钟张尺牍尤为合作【法书要録序】
　　班宏
　　班宏衞州汲人天寳中擢进士第徳宗时歴户部尚书封萧国公【唐书本传】
　　唐泽潞李抱真徳政碑贞元九年董晋撰班宏书碑隂行书【金石録】
　　伊慎
　　伊慎字寡悔兖州人通春秋战国策天官五行书用善射补折冲都尉嗣曹王臯防为大将封南充郡王贞元末为奉义节度拜检校右仆射兼右衞上将军諡曰壮缪【唐书本传】
　　公以武毅通文理砚席楷隶师心自得【权德舆伊公神道碑】
　　崔稹
　　崔稹字实方贝州武城人【相国羣之父】善书史五言诗为文而敏歴殿中侍御史检校金部郎中赠太尉【牛僧孺相国崔羣家庙碑】
　　胡证
