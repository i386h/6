<!-- { "loadSidebar": true } -->
　　刘方平河南人邢襄公政防之后元鲁山与之善方平不仕萧頴士云山东茂异有河南刘方平【唐诗纪】刘方平工山水树石汧国公李勉甚重之【歴代名画记】皇甫冉刘方平壁画山诗云墨妙无前性生笔先回溪已失逺嶂犹连侧径樵客长林野烟青峰之外何处云天【皇甫补阙集】
　　陈义
　　陈义国初丞相叔逹之孙尤工写貌宗少与之善特承恩遇为武徳南薫中尚等使银青光禄大夫少府监【歴代名画记】
　　殷　许琨
　　殷【唐书作】许琨并开元中善写貌常在内庭画人物海内知名开元十一年勅令写貌丽正殿诸学士欲画像书赞于含象亭以车驾东幸遂停初诏殷季友韦无忝等分貌之【歴代名画记】
　　髙江
　　髙江车道政二人并善写貌【厯代名画记】
　　车道政
　　车道政【明皇时人】大相国寺西库有朙皇先勅车道政往于阗国传北方毗沙门天王様来至开元十三年封东岳时令道政于此依様画天王像为一絶【圗画见闻志】道政尤善佛事迹简而笔健【歴代名画记】
　　钱国养
　　钱国养开元中善写貌海内推服【歴代名画记】
　　国养衣裳凡鄙未离贱工格律自髙足为出众【画拾遗】
　　左文通
　　左文通善写貌【歴代名画记】
　　朱抱一
　　朱抱一开元二十二年直集贤善写貌写张果先生真为好事所【歴代名画记】
　　任直亮　邵齐钦　吉旷
　　任直亮开元中直集贤时有画直邵齐钦书手吉旷皆解画【歴代名画记】
　　梁令瓒
　　梁令瓒或云蜀人【见书家传】开元中工画人物宋秘阁有五星二十八宿真形圗一卷李伯时云甚似吴生【圗绘寳鉴】
　　倪麟
　　倪麟开元中集贤画直工人物【圗绘寳鉴】
　　田琦
　　田琦鴈门人徳平之孙【见书家传】工图画写洪崖子张氲云栖幷雪木行于世【述书赋注】
　　田琦善写貌人物写橘术圗【歴代名画记】
　　李平钧
　　李平钧淮安王神通曽孙【见书家】妙山水冠絶一时【述书赋注】
　　郑逾
　　郑逾迁季弟善画山水天寳中知名梁宋【述书赋注】
　　李果奴
　　李果奴笔迹调润天寳中写貌人物及僧佛为妙【歴代名画记】
　　谈皎
　　谈皎善画人物有态度衣裳润媚大髻寛衣亦当时所尚与李凑小相类【厯代名画记】
　　谈皎画武惠妃舞圗佳丽寒食图佳丽伎乐圗【唐书艺文志】
　　解奉先
　　解奉先洛阳画匠开元中为嗣宁王家画象【嘉话録】
　　杨恵之
　　杨惠之开元中与吴道子同师张僧繇笔迹号为画友巧艺并着而道子声光独显恵之遂都焚笔砚毅然发忿专肆塑作能夺僧繇画相乃与道子争衡时人语曰道子画恵之塑夺得僧繇神笔路其为人称叹也如此【刘道醇五代名画补遗】
　　西京千福寺东塔院涅槃神杨恵之画【歴代名画记】
　　员名　程进
　　员名程进【与杨恵之同时】张彦逺云杨恵之善塑像员名程进雕刻石像并学画迹皆精妙【歴代名画记】
　　张仙乔
　　张仙乔【本名爱儿】学呉画不成便为捏塑宗御笔改名仙乔杂画虫像亦妙【歴代名画记】
　　武静藏
　　武静藏善画神有气韵东都敬爱寺东山亭院地狱变画甚妙【歴代名画记】
　　程维
　　程维善杂画【歴代名画记】
　　杨坦
　　杨坦【张彦逺云长安人一作杨垣】崇仁坊资圣寺西廊北隅杨坦画近塔天女朙睇将瞬【京洛寺塔记】
　　杨爽
　　杨爽垣子垣好圗佛寺神子爽亦善之【歴代名画记】
　　杨仙乔【一作杨桥】
　　杨仙乔长安人好圗佛寺神西京开元观天尊殿门西牕上下杨仙乔画【厯代名画记】
　　解倩
　　解倩善神西京咸宜观殿前东西二神解倩画定水寺殿内七神及下小神并解倩画【歴代名画记】
　　畅防
　　畅防善山水似李将军【歴代名画记】
　　畅朙瑾
　　畅明瑾防子妙过于父【歴代名画记】
　　程逊
　　程逊善寺壁禽兽东都昭成寺香炉两头净土变药师变程逊画【歴代名画记】
　　董好子【名画録作奴子】
　　董好子善人物【歴代名画记】
　　董奴子以花鸟松石写真为能【唐朝名画録】
　　河南邵溥侍郎家有董奴子丛花圗广都宇文时中龙图家有董奴子鸡冠花圗【画继】
　　陆庭曜【一作陆曜】
　　陆庭曜东郡人善人物神有气韵【歴代名画记】陆庭曜画功徳时称第一画天卿寺神亦继踵于卢【唐朝名画録】
　　张遵礼
　　张遵礼善画鬭将鞍马戈矛噐械【东都昭成寺三门下防法二神张遵礼画】用笔堑差小画尤佳【歴代名画记】
　　陈庆子【已下二人见张彦逺两京寺观画璧】
　　陈庆子【与武净藏同时】东都敬爱寺殿间菩萨及内廊下壁武净藏描陈庆子成【歴代名画记】
　　苏思忠
　　苏思忠【与陈庆子同时】东都敬爱寺东壁西方变苏思忠描陈庆子成【歴代名画记】
　　杨朏【见李嗣真画后品】
　　杨朏学呉生睛髭发有意衣纹差员【米芾画史】李嗣真画録云空有其名不见踪迹不可定其品格者凡二十五人【按李嗣真殁于永昌间其所载诸家当是擅名国初者今画迹可考者八人存一十七人列于后】
　　何墨君　　王雄　　　段去惑　杨整【张彦逺作畅整】陆慤【张彦逺作陈慤】刘智敏【张彦逺作刘志敏】　　　荆元成【张彦逺作京元
　　成】　　　　任质　　　李国相　马光业
　　马树应【张彦逺作马树鹰】　　　周子朝　蔡金刚
　　史晟　　　王岳　　　曹伯崇　胡宗















　　御定佩文斋书画谱卷四十六
<子部,艺术类,书画之属,御定佩文斋书画谱>
　　钦定四库全书
　　御定佩文斋书画谱目録
　　第四十七巻
　　画家传三
　　唐
　　王维　　　　　　郑防
　　张通　　　　　　祁岳
　　曹覇　　　　　　韩干
　　孔荣　　　　　　陈闳
　　孟仲晖　　　　　杜景祥
　　王允之　　　　　张志和
　　毕宏　　　　　　韦鉴
　　韦銮　　　　　　韦偃
　　王宰　　　　　　刘单
　　郑审　　　　　　韩志清
　　张諲　　　　　　刘整
　　刘之竒　　　　　　崔希真
　　陈子昂　　　　　　杨岫之
　　崔阳元　　　　　　李炅
　　张惟亘　　　　　　李滔
　　耿昌言　　　　　　耿昌期
　　杨炎　　　　　　　韩滉
　　裴谞　　　　　　　齐皎
　　齐映　　　　　　　于邵
　　房茂长　　　　　　张璪
　　刘商　　　　　　　顾况
　　项容　　　　　　　王墨
　　周昉　　　　　　　王朏
　　赵博宣　　　　　　赵博文
　　程伯仪　　　　　　程修己
　　髙云　　　　　　　卫宪
　　郑寓　　　　　　　朱审
　　戴嵩　　　　　　　戴峄
　　张符　　　　　　　邉鸾
　　陈庶　　　　　　　梁广
　　陈昙　　　　　　　沈宁
　　辛澄　　　　　　　郑华原
　　李真　　　　　　　甯采
　　李放　　　　　　　李该
　　张敦简　　　　　　金忠义
　　萧祐　　　　　　　李则
　　李渐　　　　　　　李仲和
　　田正　　　　　　梁洽
　　李方叔　　　　　　李约
　　李洪度　　　　　　崔膺
　　李灵省　　　　　　韦旻
　　萧悦　　　　　　　白旻
　　李士昉　　　　　　左全
　　赵公祐　　　　　　杜宗敬
　　周助　　　　　　　范琼
　　陈皓　　　　　　　彭坚
　　张腾　　　　　　　陈式
　　项信　　　　　　　卢卓
　　项洙










　　钦定四库全书
　　御定佩文斋书画谱卷四十七
　　画家传三
　　唐【中】
　　王维
　　王维字摩诘太原祁人【见书家传】歴尚书右丞书画特妙笔踪措思参于造化而创意经图即有所缺如山水平逺云峰石色絶迹天机非绘者之所及也晚年得宋之问蓝田别墅在辋口辋水周于舍下别涨竹洲花坞【唐书云辋川地竒胜有华子冈欹湖竹里馆栁浪茱茰沜辛夷坞】与道友裴廸浮舟往来弹琴赋诗啸咏终日尝聚其田园所为诗号辋川集【旧唐书本传】
　　维有髙致信佛理以水木琴书自娱工画山水体渉今古清源寺壁上画辋川笔力雄壮【歴代名画记】王维画品妙絶于山水平逺尤工今昭国坊庾敬休屋壁有之【唐国史补】
　　维山水松石踪似吴生而风致标格特出今京都千福寺西塔院有掩障一合画青枫树一图复画辋川图山谷鬰鬰盘盘云水飞动意出尘外怪生笔端慈恩寺东院与毕庶子郑广文各画一小壁时号三絶【唐朝名画録】
　　王维过郢州画孟浩然像于刺史亭因曰浩然亭咸通中刺史郑諴更署曰孟亭【唐书孟浩然传】
　　唐贞元年太子文学陆羽序云余有王右丞画防阳孟公马上吟诗图并其记此亦谓之一絶【张洎集】
　　王维画小辋川人物好张少卿家有辟支佛下画王维仙桃巾黄服合掌顶礼乃是自冩真【米芾画史】
　　摩诘画两丛竹于开元寺【王氏苏诗注】
　　王维为岐王画一大石有天然之致王寳之时独坐注视作山中想悠然有余趣数年之后益有精彩一旦大风雨雷电俱作忽防石去屋宇俱壊后见空轴乃知画石飞去耳宪宗朝髙丽遣使言神嵩山上飞一竒石下有王维字印王不敢留遣使奉献上命羣臣以维手迹较之无毫发差谬上始知维画神妙徧索海内藏之宫中【丹青记】
　　维善画破墨山水尝自制诗曰宿世谬词客前身应画师不能舍余习偶被时人知【唐诗纪事】
　　宋苏轼云味摩诘之诗诗中有画观摩诘之画画中有诗【东坡集】
　　王维山水诀一卷【焦竑经籍志】
　　文人之画自王右丞始其后董源巨然李成范寛为嫡子李龙眠王晋卿米南宫及虎儿皆从董巨得来至元四大家黄子久王叔明倪元镇吴仲圭皆其正传又云南宗则王摩诘始用渲淡一变抅研之法【董其昌画防】
　　郑防
　　郑防【字弱齐】郑州荥阳人【见书家传】天寳中广文馆博士防善图山水尝自冩其诗并画以献帝大署其尾曰郑防三絶后与张通王维并囚宣阳里三人者皆善画崔员使绘斋壁防等极思祈觧于员卒免【唐书本传】
　　郑广文能画鱼水山石时称竒妙人所降叹【唐朝名画録】
　　杜甫送郑十八防贬台州司户诗云郑公樗散鬓成丝酒后常称老画师又存殁口号云郑公粉绘随长夜曹霸丹青已白头天下何曾有山水人间不觧重骅骝【杜工部集】
　　唐圣善寺木塔有郑广文书画【图画见闻志】
　　张通
　　张通河间人曹州刺史【唐书宰相世系表】
　　通工山水杂画尤精瞻【歴代名画记】
　　祁岳
