<!-- { "loadSidebar": true } -->
　　清夜游西园图者晋顾长康所画有梁朝诸王防尾处云图上若干人并食天厨唐贞观中褚河南装背题处具在其图本张维素物传至相国张靖家靖元和中忽奉诏取之是时并钟元常书道徳经一部同进入内后中贵人崔谭峻自禁中将出复流落人间有张维素子周封泾州从事秩满居亰一日有人将此图求售周封惊异之遽以绢数疋易得经年忽闻款门甚急问之见数人同称仇中尉愿以三百素易公清夜游西园图周封惮其迫胁遽以图授之翊日果赍绢至后方知其伪乃是一豪士求江淮大盐院时王涯判盐铁酷好书画谓此人曰为余访得清夜游西园图当遂公请因为计取之耳及十家事起后流落一粉铺家未防为郭承嘏侍郎阍者以钱三百市之以献郭公郭公卒又流传至令狐相家一日宣宗问相国有何名画相国具以图对既而复进入内
　　唐外郎荥阳郑賛宰万年日有以贼名而荷校者賛命取所盗以视则烟晦古丝三四幅齐罽裁褾班鼊皮轴之曰是画也太尉李公所寳惜有賛皇图篆存焉当时人以七万购献于李公者遂得渠横梁倅职后因出妓复落民间今幸其妓人不鉴以卑价市之后妓人自他所得知其本直因归诉请以所亏价输罪賛不得决时延夀里有水墨李处士以精别画品游公卿门召使辨之李瞪目三叹曰韩展之上品也虽黄沙之情已具而丹笔之断尚疑防有赍籍自禁军来认者賛以且异奸盗非愿荷留因并画桎送之后永亡其耗
　　梁驸马都尉赵嵒酷好绘事兼嫺小笔偶唐末乱世独推至鉴人有鬻画者则必以善价售之不较其多少繇是四逺向风抱画者嵗无虚日复以亲贵擅权凡所依附率多以法书名画为贽故画府袐藏图轴仅五千余卷时称盛焉暇日亦多自仿前贤名迹勒成卷轴每延致艺士辐凑门馆各取其所长而厚遇之然多不迨已也亦未始面加雌黄荒浅甚者自慙而退食客常至百余人其间亦多琴棊道术髙雅之流时衣冠士族尚有唐之遗风也以画见留者惟胡翼王殷二人而已尝令胡翼品第画府之优劣中品以下或有未至者即指示令医去其病或用水刷或以粉涂有经数次方合其意者时人谓之赵家画选塲其精别如此
　　梁千牛衞将军刘彦齐善画竹为时所称世族豪右袐藏书画虽不及天水之盛然好重鉴别可与之争衡矣本借贵人家图画臧赂掌画人私出之手自传模其间用旧褾轴装治还伪而留真者有之矣其所藏名迹不啻千卷每暑伏晒曝一一亲自卷舒终日不倦能自品藻无非精当故当时识者皆谓唐朝吴道子手梁朝刘彦齐眼也
　　太祖平江表所得图画赐学士院初有五十余轴及景徳咸平中只有雨村牧牛图三轴无名氏寒芦野鴈三轴徐熈笔五王饮酪图二轴周文矩笔悉令重装背焉玉堂后北壁两堵董羽画水正北一壁吴僧巨然画山水皆有逺思一时絶笔也有二小壁画松不知谁笔亦妙今并在焉
　　江表用师之际故枢密使楚公适典维扬于时调发军饷供济甚广上録其功将议进拜公自陈愿寝爵赏闻李煜内库所藏书画甚富輙祈恩赐上嘉其志遂以名笔仅百卷赐之徃徃有李主图篆暨唐贤防尾
　　蘓大参雅好书画风鉴明逹太平兴国初江表平上以金陵六朝旧都复闻李氏精博好古艺士云集首以公倅是邦因喻防搜访名贤书画后果得千余卷上进既称防乃以百卷赐之公后入拜翰林承防啓沃之余且复语及图画于时勅借数十品于私第未防就赐焉至今蘓氏法书名画最为盛矣
　　王文献家书画繁富其子贻正继为好事尝徃来亰雒间访求名迹充牣巾衍太宗朝尝表进所藏书画十五卷寻降御札云卿所进墨迹并古画复徧看览俱是妙笔除留墨迹五卷古画三卷领得外其余却还卿家付王贻正其余者乃是王羲之墨迹晋朝名臣墨迹王徽之画唐阎立本画老子西升经图薛稷画鹤凡七卷犹子涣遂得摸诏札刋于翠琰
　　太平兴国中袐阁曝画时陶谷为翰长因展秋山图一面令黄居寀品第之居宷一见动容曰此图实居寀与父筌奉孟主命同画以答江南信币绢缝中有居寀父子姓名视之果验曽有人于向文简家见十二幅图花竹禽鸟泉石地形皆极精妙上题云如亰副使臣黄筌等十三人合画图之角却有江南印记乃是孟氏赠李主之物也文简薨其图不知所在
　　真宗祀汾隂还驻跸华隂因登亭望莲花忽忆种放居是山亟令中贵人裴愈召之时放称疾不应召上笑而止因问愈曰放在家何为邪愈对曰臣到放所居时防放在草防中看画水牛二轴上顾谓侍臣曰此髙尚之士怡性之物也遂按行在所见扈从圗轴得四十余卷尽令愈徃赐之皆名踪古迹也
　　丁晋公家藏书画甚盛南迁之日籍其财产有李成山水寒林共九十余轴他皆称是后悉分掌内府矣张文懿性喜书画今古图轴襞积繁伙铨量必当爱防尤勤每张画必先施帟幕画叉以白玉为之其画可知也
　　李后主有国日常令周文矩画南荘图尽写其山川气象亭台景物精思详偹殆为絶格开寳癸亥嵗归朝首贡于阙下籍之袐府
　　李后主才髙识博雅尚图书蓄聚既丰尤精赏鉴今内府所有图轴暨人家所得书画多有印篆曰内殿图书内合同印建业文房之寳内司文印集贤殿书院印集贤院御书印或亲题画人姓名或有押字或为歌诗杂言又有织成大回鸾小回鸾云鹤练雀墨锦褾饰提头多用织成縚帯签贴多用黄金纸背后多书监装背人姓名及所较品第又有澄心堂纸以供名人书画【图画见闻志】
　　宋宣和画谱【上】
　　道释【三教钟馗氏神附】
　　晋顾恺之【御府所藏九】
　　净名居士图一　　　　　三天女美人图一
　　夏禹治水图一　　　　　皇初平牧羊圗一
　　古贤图一　　　　　　　春龙出蛰图一
　　女史箴图一　　　　　　斲琴图一
　　牧羊图一
　　宋陆探微【御府所藏十】
　　无量夀佛像一　　　　　佛因地图一
　　降灵文殊像一　　　　　净名居士像一
　　托塔天王图一　　　　　北门天王图一
　　天王图一　　　　　　　王献之像一
　　五马图一　　　　　　　摩利攴天菩萨像一
　　梁张僧繇【御府所藏十有六】
　　佛像一　　　　　　　　文殊菩萨像三
　　大力菩萨像一　　　　　维摩菩萨像一
　　佛十弟子图一　　　　　十六罗汉像一
　　十髙僧图一　　　　　　九曜像一
　　镇星像一　　　　　　　天王像一
　　神王像一　　　　　　　埽象图一
　　摩利攴天菩萨像一　　　五星二十八宿真形图一
　　隋展子防【御府所藏二十】
　　北极廵海图二　　　　　石勒问道图一
　　维摩像一　　　　　　　法华变相图一
　　授塔天王图一　　　　　摘图一
　　按鹰圗一　　　　　　　故实人物图二
　　人马圗一　　　　　　　人骑图一
　　挟弹游骑图一　　　　　十马图一
　　北齐后主幸晋阳图六
　　隋董展【御府所藏一】
　　道经变相图
　　唐阎立徳【御府所藏九】
　　采芝太上像一　　　　　七曜像二
　　游行天王图二　　　　　荘生马知图一
　　右军翰图一　　　　　沈约湖鴈诗意二
　　唐阎立本【御府所藏四十有二】
　　三清像一　　　　　　　元始像二
　　行化太上像一　　　　　传法太上像一
　　岩居太上像一　　　　　四子太上像一
　　太上西升经一　　　　　拱极图一
　　玉晨道君像一　　　　　延夀天尊像一
　　木纹天尊像一　　　　　北帝像一
　　十二真君像一　　　　　维摩像二
　　孔雀明王像一　　　　　观音感应像一
　　五星像二　　　　　　　太白像一
　　房宿像一　　　　　　　十二神符一
　　宣圣像一　　　　　　　歩辇图一
　　王右军真一　　　　　　窦建徳图一
　　写李思摩真一　　　　　凌烟阁功臣图一
　　魏徴进諌图一　　　　　飞钱验符图一
　　取性图二　　　　　　　西域图二
　　职贡图二　　　　　　　异域鬭寳图一
　　职贡狮子图一　　　　　埽象图一
　　紫微北极大帝像一　　　混元上徳皇帝像一
　　唐张孝师【御府所藏一】
　　传法太上像
　　唐范长夀【御府所藏二】
　　醉道图一　　　　　　　醉真图一
　　唐何长夀【御府所藏二】
　　辰星像一　　　　　　　五岳真官像一
　　唐尉迟乙僧【御府所藏八】
　　弥勒佛像一　　　　　　佛铺图一
　　佛从像一　　　　　　　外国佛从图一
　　大悲像一　　　　　　　明王像二
　　外国人物图一
　　唐吴道元【御府所藏九十有三】
　　天尊像一　　　　　　　木纹天尊像一
　　列圣朝元图一　　　　　佛防图一
　　炽盛光佛像一　　　　　阿弥陀佛像一
　　三方如来像一　　　　　毘罗遮那佛像一
　　维摩像二　　　　　　　孔雀明王像四
　　寳檀花菩萨像一　　　　观音菩萨像二
　　思维菩萨像一　　　　　寳印菩萨像一
　　慈氏菩萨像一　　　　　大悲菩萨像三
　　等觉菩萨像一　　　　　如意菩萨像一
　　二菩萨像一　　　　　　菩萨像一
　　地藏像一　　　　　　　帝释像二
　　太阳帝君像一　　　　　辰星像一
　　太白像一　　　　　　　荧惑像一
　　罗防像二　　　　　　　计都像一
　　五星像五　　　　　　　五星图一
　　二十八宿像一　　　　　托塔天王图一
　　防法天王像二　　　　　行道天王像一
　　云盖天王像一　　　　　毘沙门天王像一
　　请塔天王像一　　　　　天王像五
　　神王像二　　　　　　　大防法神十四
　　善神像九　　　　　　　六甲神像一
　　天龙神将像一　　　　　摩那龙王像一
　　和修吉龙王像一　　　　温鉢罗龙王像一
　　防难陀龙王像一　　　　徳义伽龙王像一
　　檀相手印图二　　　　　双林图一
　　南方寳生如来像一　　　北方妙声如来像一
　　唐翟琰【御府所藏四】
　　天尊圣像一　　　　　　太上像一
　　孔雀明王像一　　　　　天王图一
　　唐杨庭光【御府所藏十有四】
　　药师佛像一　　　　　　五秘宻如来像一
　　观音像二　　　　　　　如意轮菩萨像一
　　思定菩萨像一　　　　　思惟菩萨像一
　　仁王菩萨像一　　　　　长夀菩萨像一
　　菩萨像一　　　　　　　五星像一
　　星官像一　　　　　　　明星擕行图一
　　写武后真一
　　唐卢楞伽【御府所藏】一【百五十】
　　献芝真人像一　　　　　成道释迦佛像一
　　释迦佛像四　　　　　　大悲菩萨像一
　　观音菩萨像一　　　　　文殊菩萨像一
　　普贤菩萨像一　　　　　七俱胝菩萨像一
　　罗汉像四十八　　　　　十六尊者像十六
　　罗汉像十六　　　　　　小十六罗汉像三
　　智嵩笠渡僧像一　　　　渡水僧图二
　　髙僧像二　　　　　　　髙僧图二
　　孔雀明王像一　　　　　十六大阿罗汉像四十八
