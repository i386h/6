<!-- { "loadSidebar": true } -->
　　铭叔上一字未详云子孟姜盥匜铭文字画与杞公匜絶相类盖一时物也【钟鼎款识】
　　孟姜盥匜铭余所录古器款识有叔匜铭匜字作后又得伯公父匜铭字作□今此铭作□盖古书不必同文然三字意义皆通【金石录】
　　田季加匜
　　此匜唇与器各有铭二十一字曰田季加者田姓也季序也加即其名耳【钟鼎款识】
　　仲姞旅匜
　　铭十有七字【考古图】
　　兕匜盘
　　是器铭文上为屋宇之状而下作兕形与周兕敦款识略无少异盖宗之器也【绍兴古器评】
　　周伯吉父匜盘
　　铭一百三十三字伯吉父不见于记考其铭识颇有周书誓诰之风【绍兴古器评】
　　兕敦三
　　右三器制作一律盖底皆有铭铭各一字上为屋室之状下一字曰已当读曰兕古人用字或如此前二器旧藏御府后一器宣和间获于长安水中其制度款识悉同惟阙其盖耳【钟鼎款识】
　　虎敦
　　铭曰周防旅车【钟鼎款识】
　　防敦
　　铭曰周防作旅车敦【钟鼎款识】
　　仲言父旅敦
　　右不知所从得唯盖存铭六字【考古图】
　　达敦
　　铭云达作寳敦其万年子孙永寳用【钟鼎款识】
　　叔旦敦
　　铭一十五字得于兰亭法帖中形制未不可得而考矣【钟鼎款识】
　　伯庶父敦
　　此器嘉祐中刘原父得于扶风其铭曰伯庶父作王始周姜尊敦伯庶不知为何人【集古录】
　　伯冋父敦【一名周姜寳敦周伯煮附】
　　伯冋敦铭曰伯冋父作周姜寳敦用夙夕享用蕲万夀尚书冋命序曰穆王命伯同为周太仆正则此敦周穆王时器也后张伯铭曰张伯作煮其子子孙孙永寳用张伯不知何人也二铭皆得之原父【集古録】
　　周姜敦铭本二器其一原父以遗欧阳公伯下一字集古録读为冋曰此书所载伯冋穆王时人也而吕氏考古图训作首皆未详【金石录】
　　史张父敦
　　铭曰史张父者史着其官也张称其氏也曰父则又见其尊焉【钟鼎款识】
　　蒯仲敦
　　铭曰蒯仲奠父作尊敦【钟鼎款识】
　　师望敦
　　是器与周师望簋铭文政同殆一时物邪【钟鼎款识】
　　雁侯敦
　　按周室武王第四子曰雁侯其后乃有雁姓【博古录】
　　刺公敦二
　　二器铭悉同一时宗庙之器皆曰用享用孝也【钟鼎款识】
　　屈生敦
　　屈其姓也韐其名也曰生如龙鼎称龙生之类后言用享如在乃宗庙之器有祭神如神在之义【钟鼎款识】
　　叔敦
　　叔生者叔则伯仲之序也则其名耳曰生则如龙生屈生之类【钟鼎款识】
　　仲驹敦
　　铭曰仲驹父其国氏及世次皆未详【钟鼎款识】
　　肇父敦
　　肇父作姬甗賸敦按肇从聿而此从子既曰姬甗又曰賸敦形制未传故未可考也【钟鼎款识】
　　散季敦
　　考其名乃散季为王母叔姜作也【博古图】
　　散季敦铭藏长安吕微仲丞相家厎盖皆有铭考古图以太初歴推之为武王时器未知是否又云武王时散氏惟有宜生季疑其字者亦何所据哉【金石录】
　　敦
　　按此器乃敦而铭谓之彞者彞器之总名故不言敦必诸侯也【博古録】
　　毛伯敦【一名师毛父敦一名敦】
　　此敦原父得其盖于扶风而有此铭原父为予按其事云史记武王克商尚父牵牲毛叔郑奉明水则此铭谓郑者毛叔郑也铭称伯者爵也史称叔者字也敦乃武王时器也其后二铭一得盩厔曰龚伯尊彞其一亦得扶风曰伯庶父作舟姜尊敦皆不知为何人也三器铭文皆完可识【集古图】
　　毛伯敦铭凡四其一惟盖存藏刘原父家其一厎盖具藏京兆孙氏其一不知所从得铭文皆同原父释祝下一字为郑今究其防画殊不类郑字而吕氏考古图释为皆莫可考【金石録】
　　秦公敦铭
　　商人堌中得铭曰秦公作敦其制簋也【广川书跋】
　　孟姜敦
　　铭云叔孙父孟姜尊敦绾绰眉夀永命弥久生万年无疆子子孙孙永寳用享【钟鼎款识】
　　虢姜敦
　　铭曰用禅追孝于皇考恵仲者宗庙祭享之器也祈匃康祀纯佑通禄永命文全与微栾鼎相类殆一时器邪【钟鼎款识】
　　敦
　　其铭与敦相似文云正月乙子及商癸彞亦曰丁子日辰刚柔不相配疑乙子即甲子丁子即丙子世质人淳取其同类未甚区别不然殆不可考【考古图】
　　宰辟父敦三
　　三器形制款制俱同乃一时物也【钟鼎款识】
　　龙敦
　　龙乃其名也郑有大夫公子龙周鼎亦有龙生鼎公子龙者尝为大夫此谓册命龙作宰司王家而锡之以衮衣赤舄想非所谓公子龙也【钟鼎款识】
　　师敦
　　铭文二百一十二字曰师者官也则其名耳【钟鼎款识】
　　师敦
　　此铭伯和父者和衞武公也【博古图】
　　牧敦
　　其铭与敦敦相似所锡有秬鬯一卣及虎冕练衷之类与寅簋相似【考古图】
　　敔敦
　　铭一百四十字【博古图】
　　井伯敦
　　井伯敦铭云惟六月既生覇戊戌旦王格于太室师某父即位井伯右内使册命锡赤芾对扬王休用作寳敦其万年子子孙孙其永寳用古器铭文字难尽通故时有断续不可次第处今此铭四十余字所不识者一字而已因并载其语【金石録】
　　周敦
　　右不知其所从得铭七十有四字【考古图】
　　铜敦
　　铭曰宰辟父右周立王册命周周顿首奉王休命用作文考寳敦其制与周姜敦异【广川书跋】
　　终南敦
　　大理评事苏轼为凤翔府判官得古器于终南山下其形制与今三礼图所画及人家所藏古敦皆不同初莫知为敦也盖其铭有寳尊敦之文遂以为敦尔【集古録】
　　寳敦
　　是器敦也而识曰作寳彞盖先王之于器用未有不以常法为贵耳观其制作精巧文缕精华非周盛时不能有此也【绍兴古器评】
　　弡生敦
　　弡生者恐其姓也如曰弡仲作□簠弡伯作旅匜则又知其为一族耳皆周物也称生者亦犹韐敦曰屈生龙生鼎曰龙生之类【绍兴古器评】
　　仲申敦盖
　　仲申经传无所见而曰旅者盖取其旅众之义以明非一器也【绍兴古器评】
　　史黎簠二
　　二器一出古器物铭一藏扶风乞伏氏铭文同而字画小异史黎二字皆籀文【钟鼎款识】
　　鄀子斯簠二
　　二器一出向本一出古器物铭云藏宗室仲爰家铭文详略不同【钟鼎款识】
　　刘公铺【一名杜嬬簠】
　　簠之字小篆作口籀文作口盖小篆而籀文筌今铺字从金从甫则为簠无疑也【钟鼎款识】
　　太公缶【钟鼎款识作簠】
　　按旧图云咸平年同州民杨善徳获于河濵以献此器与弡中及史防二器形制全相类铭皆从□而文不同此器从缶弡中器从夫史防器从亦缶字字即古簠字与簠声相近又形制皆如簋而方文虽不同疑皆簠也【考古图】
　　弡中
　　唇盖有铭铭皆五十有一字【考古图】
　　刘原父弡仲铭以隶写之弡字原父误释为张字遂以为张仲之器欧公从而文之以数百言盖失之矣古器中又有弡伯敦岂仲之兄乎【东观余论】大观元年刘仲冯以其家藏古器上之余尽模其铭其曰弡仲寳考其文方中作汞以古校之则为与簠同【广川书跋】
　　史防缶
　　右得于扶风铭四字【考古图】
　　师奕父旅簋【钟鼎款识作师寏父】
　　厎盖有铭铭皆六字【考古图】
　　叔邦父簋
　　寅簋铭亦曰叔邦父岂非一种器邪【钟鼎款识】
　　京叔簋
　　诸簋铭款有言旅簋有言寳簋此曰飨簋【钟鼎款识】
　　师望簋
　　铭曰太师小子师望作彞训煮熟食簋也【钟鼎款识】
　　叔髙父旅簋【旅集古录作煮】
　　右煮簋铭曰叔髙父作煮簋其万年子子孙孙永寳用原父在长安得此簋【集古録】
　　按古文髙当作郭煮当作旅【广川书跋】
　　伯考父簋
　　陈氏得古簋其文曰伯考父作此寳簋形制与原父所得甚异不知其为何代器也【广川书跋】
　　防簋
　　先秦古器有防簋杨氏古器图有防甗永叔集古皆存其名考其文当为旅字学诸书可考不知诸公皆以为防何也【广川书跋】
　　宋公寳簋
　　河南王氏得铜簋六铭曰宋公作寳簋【广川书跋】
　　寅簋
　　右得于京兆铭一百五十七字【考古图】
　　寅者不见于经传即其铭文所载其殆有功于王室故有赤舄驹辇华轩朱号虎冕练衰之锡其铭文典雅字画奇古尢非他器之比【博古录】
　　小子师簋
　　铭九字按铭曰鼎彞而其制簋也大师小子师或官号其名也字书所不载不知其音【考古图】
　　单疑生豆
　　铭曰单疑生作养豆用享【钟鼎款识】
　　齐豆
　　熙宁中得于扶风铭三十字【考古图】
　　姬寏豆
　　铭曰姬寏母作太公郭公【阙二字】鲁仲览伯孝公静公豆用祈睂夀永命多福永寳用【钟鼎款识】
　　单从盉
　　单氏之器种种不一有舟有鼎有与此二器其形不同其铭皆曰从彞盖彞以言其常从以言其有继是器特与盉为类耳【钟鼎款识】
　　伯王盉
　　铭十有四字按盉不见于经説文曰盉调味也盖整和五味以共调也【考古图】
　　加仲盉
　　铭曰加仲诸友用其吉金自作盂子子孙孙其永用之【钟鼎款识】
　　凫盉
　　是器铭一字作象形鳬字盖之上亦以凫为饰盖凫出入于水而不溺以况则习于礼者也【绍兴古器评】
　　伯温父甗
　　铭曰伯温父作旅甗【钟鼎款识】
　　伯□父铭曰伯□父作旅甗考古图以□作温今校籀书温之文若此【广川书跋】
　　仲酉父甗
　　周有敦盖亦曰仲酉父作旅敦皆一时物也肇作甗者言始作此器耳【钟鼎款识】
　　方寳甗
　　此铭与前二圆鼎同出于安陆之孝感铭识悉同惟十有三字合作一字甗字尢极奇古左右上下不拘偏傍位置【钟鼎款识】
　　仲信父方旅甗
　　咸平三年好畤令黄郓获是器诣阙以献诏勾中正杜镐详其文【考古图】
　　方甗铭
　　李氏献无秫铭曰方鬳【广川书跋】
　　父乙甗
　　形制精妙款识奇古曰父乙者盖商末周初之器尔【钟鼎款识】
　　慧季鬲
　　按慧与惠通【钟鼎款识】
　　伯鬲
　　铭云伯作寳彞【钟鼎款识】
　　帛女鬲
　　铭曰帛女作齐鬲帛女疑宫氏之有职者【钟鼎款识】
　　师鬲
　　铭曰师鬲制作简古虽周之物殆有商之遗意焉【钟鼎款识】
　　虢叔鬲
　　铭五字铭曰虢叔作尊鬲【考古图】
　　叔殷彀鬲
　　铭八字疑与虢叔鬲同铭少异耳【考古图】
　　聿逺鬲
　　铭云聿逺作尊鬲永寳用【钟鼎款识】
　　亦鬲
　　右铭亦下一字浸灭未考然铭文纯朴字画奇古殆商末周初之器【钟鼎款识】
　　蔑敖鬲
　　右铭十有一字所可辨者九字而已敖上髣髴若蔑字【钟鼎款识】
　　仲父鬲
　　右铭十有一字仲下一字不可辨【钟鼎款识】
　　京姜鬲
　　铭曰京姜庚仲作尊鬲其永寳用【钟鼎款识】
　　某父鬲
　　右铭文上两字未详【钟鼎款识】
　　仲斯鬲
　　右铭曰仲斯【钟鼎款识】
　　匕旅鬲
