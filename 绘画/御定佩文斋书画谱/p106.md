<!-- { "loadSidebar": true } -->
　　宋太平兴国二年袁州献宋之问书龙鸣寺碑【玉海】
　　宋之逊【金石録作之愻】
　　宋之逊令文子之问弟为连州参军初父令文富文辞且工书有力絶人世称三絶后之问以文章起其弟之悌以蹻勇闻之逊精草隶世谓皆得父一絶【唐书本传】唐襄州刺史封公碑垂拱元年宋之逊正书字画颇佳【金石録】
　　武三思
　　武三思并州文水人少以后族累拜夏官尚书及革命封梁王神龙初拜司空諡曰宣【旧唐书本传】
　　唐福先寺浮图碑神龙元年武后撰武三思正书【金石録】
　　孙过庭
　　孙过庭字防礼富阳人右衞胄曹参军【述书赋注　张懐瓘书断作孙防礼字过庭陈留人官至率府録事参军宋王铣云唐垂拱时人】
　　过庭博雅有文章草书宪章二王工于用笔儁拔刚断尚异好竒然所谓少功用有天材眞行之书亚于草矣尝作运笔论亦得书之指趣也【书断】
　　过庭书至能品尝著书论妙尽其趣即书谱也宋髙庙垂情艺文尝谓此谱妙备草法手不少置石本惟禁中太清楼所刻最为精絶【王鏊姑苏志】
　　孙翔
　　孙翔过庭子亦能书【姑苏志】
　　薛稷
　　薛稷字嗣通蒲州汾隂人【见画家传】擢进士第以辞章自名景龙末为谏议大夫昭文馆学士初贞观永徽间虞世南褚遂良以字颛家后莫能继稷外祖魏征家多藏虞褚书故锐精临仿结体遒丽遂以书名天下睿宗时封晋国公歴太子少保礼部尚书【唐书本传】
　　薛稷好古博雅尤工隶书【旧唐书本传】
　　薛稷书学褚公尤髙绮丽媚好肤肉得师之半矣可谓河南之髙足甚为时所珍【书断】
　　薛稷书师褚河南时称买褚得薛不失其节【朱景唐朝名书録】
　　薛稷于书得欧虞褚陆遗墨至备故于法可据【广川书跋】
　　韦嗣立拜中书令苏瓌署官告苏颋为之词薛稷书时谓三絶【唐诗纪事】
　　薛稷书慧普寺三字方径三尺笔画雄健在通泉寿圣寺聚古堂【舆地纪胜】
　　杜甫观薛稷少保书画壁诗云仰看垂露姿不崩亦不骞郁郁三大字蛟龙岌相纒【杜工部集】
　　少保传李北海邕与贺监知章同鸣开元之间【解缙书学传授】
　　钟绍京
　　钟绍京【贑州志云字可大】防州贑人也【绍京杨歴碑自题曰颍川】初为司农録事以工书直凤阁则天时明堂门额九鼎之铭及诸宫殿门牓皆绍京所题景龙中拜中书令封越国公后为少詹事年八十余卒【旧唐书本传】
　　绍京碑师薛稷【东观余论】
　　绍京嗜书画如王义之王献之褚遂良眞迹藏家者至数十百卷然自书微怯不足逮前辈云【墨池编】
　　张昌宗捜访天下图书以绍京妙识古今奏请直秘书宝匣竒迹莫不徧览明皇在藩邸爱重其书【书史防要】
　　王知敬
　　王知敬懐州河内人善书隶武后时仕为麟台少监【唐书王友贞传】
　　知敬善署书与仲容齐肩天后诏一人署一寺额仲容题资圣知敬题清禅俱为独絶【述书赋注】
　　知敬工草及行尤善章草入能肤骨兼有戈防足以自衞毛翮足以飞翻若冀大略宏图摩霄殄防则未竒也【书断】
　　知敬善隶草行评者谓如麒麟将腾鸾凤欲翥【墨池编】
　　王知愼
　　王知愼【见画家传】官少府监工书画与兄知敬齐名【歴代名画记】
　　王友贞
　　王友贞【知敬子】少为司经局正字歴长水令罢归中宗诏为司议郎不就神龙初以太子中舍人征固辞疾宗在东宫以蒲车召不至卒赠银青光禄大夫【唐书本传】书家父子最著者唐王知敬子友贞【王鍪震泽集】
　　王宗
　　王宗琅邪人绍宗兄隐嵩山号太和先生传黄老术【唐书本传】
　　唐法师王先生碑干封二年于敬之撰王宗正书【金石録】
　　王绍宗
　　王绍宗字承烈江都人【窦防云修礼子】少贫侠嗜学工草隶客居僧坊写书取庸自给凡三十年庸足给一月即止不取赢武后召擢太子文学累进秘书少监绍宗雅修饰当时公卿莫不慕悦其风【唐书本传】
　　绍宗中年小眞书体象尤异行草及章草次于眞曽谓所亲曰自恨不能专有功褚虽已过陆犹未及【书断】
　　王嗣宗
　　王嗣宗绍宗兄亦善书【书断】
　　唐推
　　唐推师王绍宗【书史防要】
　　卢藏用
　　卢藏用字子潜幽州范阳人能属文举进士不得调与兄征明偕隐终南少室二山长安中召授左拾遗歴尚书右丞藏用工草隶大小篆八分士贵其多能【唐书本传】
　　藏用书幼尚孙草晚师逸少八分有规矩之法【书断】
　　刘允济
　　刘允济字允济河南巩人少孤事母尤孝工文辞与王勃齐名累迁左史兼直文馆武后明堂成奏赋述功徳手诏褒咨除著作郎终修文馆学士【唐书本传】杜甫寄刘峡州伯华使君诗云家声同令闻时论以儒称太后当朝肃多才接迹升又云学并卢王敏书偕褚薛能老兄眞不坠小子独无承允济与王勃早齐名又与膳部同事天后知为允济无疑【杜诗笺注】
　　尹元凯
　　尹元凯瀛州乐寿人由慈州司仓参军坐事免栖迟不出者三十年与张说卢藏用厚诏起为右补阙【唐书本传】
　　唐美原神泉诗并序垂拱四年篆书云云阳主簿明台子徐彦伯字光序裕明子河东尹元凯字棫左司郎中温翁念字敬祖天官员外郎李通字至逺各诗一首五言十二句其额曰大唐裕明子书【金石文字记】
　　薛曜
　　薛曜【武后时人嵩山石淙诗云奉宸大夫汾阴县开国男】武后三教珠英张昌宗李峤崔湜阎朝隐徐彦伯张说沈佺期宋之问富嘉谟乔品员半千薛曜等撰【唐书艺文志】
　　伪周封祀坛碑登封元年武三思撰薛曜正书【金石録】
　　杨庭
　　杨庭【武后时人】为时经生作字得楷法之妙长寿间一时为流辈推许【宣和书谱】
　　贾膺福
　　贾膺福曹州宛句人懐州刺史敦实子先天中歴左散骑常侍文馆学士【旧唐书本传】
　　周大云寺碑贾膺福撰并八分书其笔法精妙后又得唐修封禅记贾膺福撰并正书字为小楷尤工妙可喜【金石録】
　　薛昌容　李元振
　　薛昌容李元振【与贾膺福同时】武后铸九州鼎图写山川物产之象命工书人著作郎贾膺福殿中丞薛昌容凤阁主事李元振司农録事钟绍京分题之【旧唐书礼仪志】
　　李敬
　　李敬赵郡人苏州刺史应子【唐书宰相世系表】
　　唐介休令张君清徳碑永昌元年李愿撰李敬八分书【金石録】
　　唐奉一
　　唐奉一齐州人善书翰武后时为侍御史【御史台记唐书武后纪云久视元年三月夏官尚书唐奉一为天兵大总管】
　　唐中兴圣教序碑中宗为三藏法师义净所作唐奉一书刻石在济南长清县四禅寺【金石録】
　　李思训
　　李思训宗室也【详见画家传】书画称一时之妙官至左武衞大将军【歴代名画记】
　　尹守贞
　　尹守贞天水冀人盖好学博古者也能诵古史百家之言文章草隶之则元元本本不舍昼夜垂拱四年以明经髙第长安初授四门助教【文苑英华】
　　党复
　　党复【武后时人】唐豫州狄梁公感徳颂党复书【墨池编】
　　严政
　　严政【武后时人】东蜀牛头山下有闾丘均撰瑞圣寺磨崖碑严政书【杜诗注】
　　李承福
　　李承福【天后时人】唐长子智乘院碑郑王文学阮立徳撰李承福书【广川书跋】
　　李思恽
　　李思恽【武后时人】唐齐州刺史封公徳政颂李迥秀撰李思恽行书【金石録】
　　萧懐素
　　萧懐素【武后时人】伪周懐州大云寺碑阴记萧懐素正书【金石録】
　　房晋
　　房晋【武后时人光宅元年房晋词标文苑科策见文苑英华】唐要栅湫神祠碑房晋书【墨池编】
　　刘明
　　刘明【武后时人】唐武强县令梁君徳政碑垂拱元年刘明正书【金石録】
　　鞠处信
　　鞠处信【武后时人】唐中山法果寺碑垂拱二年姚璹撰鞠处信正书【金石録】
　　郑庄
　　郑庄【武后时人】唐泽王府主簿梁府君并夫人唐氏墓志铭垂拱四年四品孙义阳朱賔撰五品孙荥阳郑庄正书【金石文字记】
　　刘翊
　　刘翊【武后时人】伪周化善寺石井碑天授二年刘翊行书【金石録】
　　马元贞
　　马元贞【武后时人】汉史晨飨孔庙后碑有武后天授二年马元贞题名【金石文字记】
　　杨楚材
　　杨楚材【武后时人】伪周冠军大将军杨公碑长寿元年苏味道撰侄楚材正书【金石録】
　　杜行均
　　杜行均【武后时人】伪周王仁恭祭岳颂长寿二年严后撰序邢灵均颂杜行均八分书【金石録】
　　萧令臣
　　萧令臣【武后时人】伪周濮州长史萧府君碑大足元年员半千次子令臣正书【金石録】
　　韩懐信
　　韩懐信【武后时人】伪周栖岩寺诗长安二年髙宗则天撰韩懐信正书【金石録】
　　刘济物
　　刘济物【武后时人】伪周尧庙碑卢永庆撰刘济物正书【金石録】
　　孙希弼
　　孙希弼【武后时人】伪周晋州长安韦公碑长安三年杨炯撰孙希弼八分书【金石録】
　　范元悊
　　范元悊【武后时人】伪周司刑寺佛迹碑长安三年前碑阎朝隐撰范元悊正书【金石録】
　　吴守劼
　　吴守劼【武后时人】伪周司刑寺佛迹碑长安三年后碑范元悊撰吴守劼八分书【金石録】
　　叚元述
　　段元述【武后时人】伪周宼法师道徳铭长安三年王道珪撰叚元述正书【金石録】
　　韩景阳
　　韩景阳【武后时人】伪周东鎭沂山塲碑长安四年房晋韩景阳八分书【金石録】
　　孙去烦
　　孙去烦【武后时人】唐百门陂碑铭长安四年辛怡谏文张元琮记孙去烦行书【金石表】
　　袁元悊【墨池编作袁元哲】
　　袁元悊【武后时人】伪周整法师龙门石龛像碑僧波仑撰袁元悊正书【金石録】
　　王知恭
　　王知恭【武后时人】唐天后御制诗王知恭书【金石略】
　　李巗
　　李巗赵州髙邑人中宗时授右宗衞兵曹参军累迁谏议大夫封赞皇县伯终兵部侍郎巗善草隶【唐书本传】
　　崔液
　　崔液字润甫定州安喜人工五言诗官至殿中侍御史【唐书崔仁师传】
　　宋楼钥跋李少陵修禊诗序云唐文皇之赐韩王有崔润甫之题若李重光拨镫书无能效之者【楼钥攻媿集】
　　刘升【一作升】
　　刘升徐州彭城人景云中授右武卫骑曹参军开元中累迁中书舍人太子右庶子升能文善草隶【唐书本传】唐华岳精享昭应碑开元八年华阴主簿咸廙撰殿中侍御史刘升八分书【金石文字记】
　　元希声
　　元希声河南洛阳人【宰相世系表云隋兵部尚书岩曽孙】三岁便善草隶书客有闻而谬之者公援豪立就动有楷则当时目曰神童举进士征拜司礼博士擢吏部侍郎景龙元年终【文苑英华】
　　徐师道
　　徐师道字太眞防稽人【浩之祖】少有至行不干仕进裴行俭辟賔幕授九陇尉弃官归隐及终諡曰文行先生师道精于翰墨【墨池编】
　　唐徐浩古迹记云臣先祖故益州九陇县尉赠吏部侍郎师道臣先考故洺州刺史赠左常侍峤之眞行草皆名冠古今无与为比【法书要録】
