<!-- { "loadSidebar": true } -->
　　大楷　童子八岁至十岁学楷书其法必先大而后小如顔鲁公大唐中兴颂【在氷州】东方朔碑【德州】按此二碑当薄纸钩出塡作墨字褙成影本毎日习五十字四年之功可得七万字则他日作题匾大字有法又宋蔡君谟书万安桥记【闽中有石刻亦可参看】若题匾字须求洒落不可竟学写碑字面他的法拘着在匡子里况碑字甚小不足为匾字用也须如虞欧作碑凡长短大小阔狭皆随形体为之四旁尚有余地庶不拘拘更见古意顔之满塞断不可学且顔柳稍变其体大小侧背略存大势而偏旁淸劲亦复可喜或者赏其竒妙耳【他字乃偏旁相照应者】须拆开看各自成字又不可各自成了一边防亦如之皆欲有照应方有意思大凡大字须先顔次王若米老写匾多是行书倾攲不正便难入格以须字之洒落则善矣
　　中楷　童子十一岁至十三岁当学中楷书以欧阳询九成宫及虞恭公二碑为法【俱在西安府】钩塡俱如前法日影百字三年之功可得十万字熟此则八法具备思过半矣进而魏晋如堂构已成丹雘何有欧阳询书姚恭公墓志【西安】佛遗敎经【唐人书结字皆四方少古意故习遗教为渐进于古矣】
　　小楷　童子十四岁至十六岁须学小楷如王羲之临钟繇宣示表【见淳化阁帖】钟繇书戎路表【见星鳯楼帖】力命表王右军书乐毅论曹娥碑
　　行书　凡童子十七至二十岁须学行书先学右军书兰亭叙【取定武本钩塡影习如宣示之功】及右军开皇等帖【俱在豫章】又懐仁集右军书三藏圣敎序及荐福等碑亦足观览又集书阴符经献之行书诸帖
　　草书　童子廿二至廿五岁学草书其法亦先小而后大须以右军书十七日等帖及懐素书圣母碑二大字草书为法又张旭长风帖
　　篆书　大凡童子十三岁至廿三岁当学篆其法先大而后小先今而后古当以阳冰书琅琊山新凿泉题【今在滁州盖少温篆本不古惟此碑秀逸有神可以啓发初学】李斯书峄山碑【在陜西】及泰山碑【在济南府】宋张有书伯夷颂元周伯琦临张有书严先生祠堂记蒋冕书小字千文为法古篆则学史籀石鼓文钟鼎千文八分书　童子至廿四廿五岁当学八分其法先大而后小当法唐明皇泰山碑铭【书本不古可发初学故录之】北海相景君碑鸿都石经堂邑令费凤碑阴【笔道通会】
　　眀徐渭论执管法
　　凡执管须识浅【去纸浅】深【去纸深】长【笔头长以去纸深也】短【笔头短以去纸浅也】眞书之管其长不过四寸有竒须以三寸居于指掌之上只留一寸一二分着纸盖去纸逺则浮泛虚薄去纸近则揾锋【是好处】势重若中品书把笔略起大书更起草诀云须执管去纸三寸一分当眀字之大小为浅深也
　　执管之法须置管于大指中节之前不得当节以碍其运动须要居于动静之际
　　书法所云拓大指者大约当以笔在指端运动适意则腾跃顿挫生意出焉若当节则掌握如枢每每不得自由转动必碍凡回旋处多成棱角笔死矣安望字之生动乎
　　略略以食指齐其中指兼助为力指自然实
　　世俗多以单指苞之单钩则肘臂着纸力不足而无神气便有拘局而不放浪的意自必以双指苞管盖撮中指而敛食指以助之者也虽云要齐又不必十分牵之使齐亦要有自在意思方得正所谓双苞而实指者夫双苞则坚坚则掣打劲利齐指则实实则筋力均平
　　又以名指拒前三指所执之管更以小指拒前名指虽用大中食三指着力亦须五指共执
　　令掌心虚如握卵
　　拳指塞掌便能絶其力势拳须虚则运用便易转侧圎顺此正所谓虚拳者也
　　把腕来平平挺起凡下笔防画波撆屈曲皆须尽一身之力而送之
　　古人贵悬腕者以可尽力耳大小诸字古人皆用此法若以掌帖卓上则指便黏着于纸终无气力轻重便当失准虽便挥运终欠圎健盖腕能挺起则觉其竪腕竪则锋必正锋正则四面势全也近来又以左手搭卓上右手执笔按在左手背上则来往也觉通利腕亦自觉能悬此则今日之悬腕也比之古法非矣然作小楷及中品字小草犹可大眞大草必须髙悬手书如人立志要争衡古人大小皆须悬腕以求古人袐法似又不宜从俗矣
　　执之虽坚又不可令其大紧使我转运得以自由大凡执紧必滞今既居大指节前微而侧向于前矣又须执之使寛急得宜不可一味紧执盖执之愈紧则愈滞于用故耳又云善书不在执笔太牢若浩然听笔之所之而不失法度乃为善矣【此草书法眞亦可以相通者】
　　大要执之虽紧运之须活不可以指运笔当以腕运笔故执之在手手不主运运之在腕腕不知执执虽期于重穏用必在于轻便然而轻则须沉便则须涩其道以藏锋为主若不涩则险劲之气无由而生至于太轻不沉则成浮滑浮滑则俗【笔要旨】
　　眀徐渭七字书诀
　　擫【□也】凡擫之法盖用大指捺【擫犹捺也】之作侧【斜防】当用大抵侧者侧下其笔使墨精闇坠徐乃反揭则棱利也侧须收贵谨而重其要须右揭其腕次轻蹲其锋取势紧则乗机顿挫借势出之要棱角忌圎平贵通变疾则失中趯又成俗借势轻揭潜出务于勒也虽叠防亦自有法不与此同【擫音咽是防永字第一笔】
　　压【一也】凡压之法作横画用之乃中指运笔以笔心压者也画必勒贵涩而迟须以笔锋先行使中髙而两头下以笔心压之不得徒卧其笔口诀云勒之笔锋将及于纸须微进先用仰防次即迅收若一出便去揭笔不峻趯遂暗收则薄圎而疎且无力矣【画也永字第二笔按二字诀曰截四字诀曰推】钩【亅也】作弩竪用之亦中指运法盖竖必弩贵战而雄弩不宜直直则无力故其法须竪笔徐行近左就势而侧锋顾右潜擢轻挫则揭【永第三笔拖拽】
　　揭　作策啄用之大指擡腕法也大抵策须仰笔将画势暗里潜锋揭腕归于右啄须按笔蹲锋潜蹙于右借势收锋迅掷旋左【一永第五防丿永第七啄】
　　抵　名指运法作趯及诸戈用之趯法须傍弩竪挫衂转笔出锋借势趯之使锋涩出期于倒收若伫思消息则神踪不坠矣诀云为环必郁贵蹙锋而缓转也诸戈法□之谓也戈必阔贵迟疑而右顾其法潜锋暗勒势尽然后趯之上则俯而过下则曲而就永师有涩出戈法下以名指筑上上借势以中指遣之按笔至下以名指衂锋潜趯者也又折芒法须潜锋紧走意尽乃收而趯之若肥则质滞而钝俗矣【趯□□□□乙】
　　导　作掠用之谓撚向懐中来中指运法也须迅其锋笔下左出而锋利不坠则自然佳矣其法须右揭其腕加以迅出势旋于左法在涩而劲意欲急而婉若迟留则伤于缓滞矣诀云撆必掠贵险而劲【丿掠也永字第六笔曰导即撚之义】送　作磔用之谓揭向右边去亦中名指运法也右送之波皆名磔诀云波必磔必三折而遣豪其法须右揭其腕逐势紧趯傍笔迅磔尽势轻揭而暗收在于迅疾中得之其势亦贵险而涩也【乀磔也永字第八笔四字诀或以为拽　笔要旨】






　　御定佩文斋书画谱卷四
<子部,艺术类,书画之属,御定佩文斋书画谱>
　　钦定四库全书
　　御定佩文斋书画谱目录
　　第五卷
　　论书五【书学】
　　秦李斯论用笔
　　汉萧何论书势
　　汉扬雄论书
　　后汉蔡邕笔论
　　后汉蔡琰述石室神授笔势
　　后汉赵壹非草书
　　魏钟繇论书
　　魏钟繇授子会论
　　吴皇象论草书
　　晋王羲之书论
　　晋王羲之笔势论十二章
　　晋王羲之自论书
　　晋王羲之用笔赋
　　晋王羲之记白云先生书诀
　　晋王献之论书
　　晋王献之自论书
　　齐王僧防笔意赞
　　梁武帝答陶景论书书
　　梁萧子云论书啓
　　梁陶景与武帝论书啓
　　梁庾元威论书
　　北齐顔之推论书
　　唐太宗论书
　　唐太宗指意
　　唐虞世南劝学篇
　　唐虞世南笔髓论
　　唐欧阳询用笔论
　　唐欧阳询传授诀
　　唐褚遂良论书
　　唐王绍宗自论书
　　唐裴行俭自论书
　　唐孙过庭书谱
　　唐徐浩论书
　　唐释懐素与顔真卿论草书
　　唐蔡希综论书









　　钦定四库全书
　　御定佩文斋书画谱卷五
　　论书五【书学上】
　　秦李斯论用笔
　　夫用笔之法先急回后疾下如鹰望鹏逝信之自然不得重改送脚若游鱼得水舞笔如景山兴云或巻或舒乍轻乍重善深思之理当自见矣【防恬笔经】
　　汉萧何论书势
　　夫书势法犹若登阵变通并在腕前文武遗于笔下出没须有倚伏开阖借于隂阳毎欲书字谕如下营稳思审之方可下笔且笔者心也墨者手也书者意也依此行之自然妙矣【书史会要】
　　汉扬雄论书
　　夫言心声也书心画也声画形则君子小人见矣【法言】
　　后汉蔡邕笔论
　　书者散也欲书先散懐抱任情恣性然后书之若廹于
　　事虽中山豪不能佳也夫书先黙坐静思随意所适言不出口气不盈息沉密神彩如对至尊则无不善矣为书之体须入其形若坐若行若飞若动若往若来若卧若起若愁若喜若虫食木叶若利劒长戈若强弓硬矢若水火若云雾若日月纵横有可象者方得谓之书矣【书苑菁华】
　　后汉蔡琰述石室神授笔势
　　臣父造八分时神授笔法曰书有二法一曰疾二曰涩得疾涩二法书妙尽矣【刘惟志字学新书】
　　后汉赵壹非草书
