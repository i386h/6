<!-- { "loadSidebar": true } -->
　　黄守一安福人以赀豪里门为人所诬陷亡匿新淦之玉笥抚之太华遇异人颇得其道家书符呪之属喜为诗学唐人楷书【解学士集】
　　陈廉
　　陈廉字平叔福清人善草书学张长史晩居黄山搆醉墨堂自号雪蓬散人【徐榕隂新检】
　　陈廉学书二十年篆籀草隶皆尝究意而草隶尤为时重林鸿髙廷礼诸名士皆有诗美之【书史防要】
　　陈廉草书得懐素法尤工篆隶求者如市每遇故人兴防輙解衣挥洒顷刻数十纸其他贵要求之不屑也【福州志】
　　王建中
　　王建中字懋徳闽县人官博士草书学陈廉声价重一时【福州志】
　　胡正
　　胡正字端方庐陵人官御史草书用笔如篆【书史防要】
　　孙玉
　　孙玉字彦晖慈谿人洪武中其父为人所诬械送京师卒于道玉年十二即匍匐返榇归及长受徒养母力学不懈工诗善草书尝举贤良方正不就又以明经荐亦不就【张时彻宁波志】
　　田致平
　　田致平字叔衡奉化人为诗累千百言字用章草篆隶书帖应答无倦初为乡里童子师比老不出方丈之室号梦觉关【张时彻宁波志】
　　王毓
　　王毓字用贤鄞人【见画家传】工隶书自号香雪坡老人【张时彻宁波志】
　　林铭
　　林铭字良箴长乐人工诗文草书琴尤精尝与王恭髙棅往来自号琴乐子棅有琴歌赠之【闽书】
　　陆友仁
　　陆友仁名辅以字行华亭人沈粲弟子也善楷书官中书舍人迁礼部主事【松江志】
　　沈洪
　　沈洪字雄仲其先世为中呉富室万三公中衰尝游京师从陈登习篆时程云南亦有书名洪又从之学凡汉隶八分真行章草皆能书但拘于绳墨殊乏风韵偃蹇老于江湖【皇甫汸长洲志】
　　李熹
　　李熹字景豫号琴清道人博雅能诗书法赵文敏晩更号来鹤【王应麟镇江志】
　　陈尚铭
　　陈尚铭钱唐人工书法喜吟咏缙绅重之【张升文僖公集】
　　支子杰
　　支子杰嘉兴人工诗善行草书【支如玉支子述余】
　　范廷珍
　　范廷珍字惟中洪永间人学极该洽喜吟咏字法欧阳尤长于斋阁题署求者踵接年九十余犹日作数十纸弗厌【方鹏昆山志】
　　葛贞
　　葛贞字原良有至行不渉声华楼居庋文籍以自愉鬯诗有晋唐风书法王右军人称为悠然先生【徐待聘上虞县志】
　　丁礼
　　丁礼字思敬号兰室耽吟咏工书札永乐中献周礼补注【王应麟镇江府志】
　　刘布
　　刘布字孟升长乐人嗜古书法习书山中二十余年篆籀为时所重【闽书】
　　俞行之
　　俞行之字文辅清江人善草书及章草俱工妙【皇明书画史】
　　马端
　　马端工楷书永乐中人仕至夀州知州【褚相霍州志】
　　钟志
　　钟志字汝持闽县人【闽书云自号乐夀山人】善楷书深得欧阳询笔意【福州府志】
　　陈旭
　　陈旭字叔旦闽县人亦善楷书士大夫皆重之【福州府志】
　　陈琦
　　陈天长人精书法为工部主事【张鉴天长县志】
　　杨子超
　　杨子超【杨士竒季父】安贫守义喜为诗文工大字名其所居斋曰螙书【东里续集】
　　陈孔立
　　陈孔立【杨士竒舅】白水县丞教人学书必谨法度曰不精真楷不可以趋行草然其平生未尝作楷书而行书特佳士竒尝以质焉笑曰汝但为鲁男子不用説柳下恵也【东里续集】
　　尹升
　　尹升武昌人尝为千户为人慷慨豁逹有侠气好草书明四声等字之学喜賔客尤喜接儒者所居直黄鹤楼之北面大别山据武昌胜处作小亭其中亭中嘉客无虚日【东里续集】
　　张衡
　　张衡字以平诗笔清丽书法遒美被征入京师书诰勅以老乞归【邓韨常熟志】
　　邹頴
　　邹頴字防原有清才书学赵孟頫得意可乱真兼善篆隶以荐为四夷馆儒士【常熟志】
　　周浒
　　周浒字时显和敏得士爱为吉安府学训导善草书超纵有神正书小字清媚可观【常熟志】
　　薛章　孙诩
　　薛章字大章孙诩字甫卿同学张雨书后皆以隐终【常熟志】
　　朱天宥
　　朱天宥字洪恩正书学沈度草仿解缙【常熟志】
　　张潮
　　张潮字思信自幼嗜学尤精于书隐居授徒未尝轻出【方鹏昆山志】
　　方澜
　　方澜字叔囦其先莆阳人至澜居呉中闭门读书恒教授以自给善诗尤工笔札【呉中人物志】
　　苏复
　　苏复字性初长洲人以贡仕至绵州知州书得晋人笔意【苏州志】
　　张收
　　张收字用轸号放翁又号朴轩长洲人于书无所不读尤善音律之学永乐初征至京问以治道及时政称旨赐予独厚官之不拜还故里惟以琴书自娯善小楷求者接踵应之无倦容【张氏世谱】
　　曽鲁
　　曽鲁字敏道读书好礼教授里中善楷书书法顔欧颇得其肯綮虽老犹日课百字至今其书犹有传者【钱肃乐太仓州志】
　　包公庆
　　包公庆号九芝山人松阳人能诗文善书劄见重于世【括苍志】
　　尹寛
　　尹寛字孟容号易斋呉江人善书【书史防要】
　　朱云
　　朱云呉江人善楷书【书史防要】
　　陈肃
　　陈肃号梅雪清江人能书【书史防要】

　　御定佩文斋书画谱卷四十
<子部,艺术类,书画之属,御定佩文斋书画谱>
　　钦定四库全书
　　御定佩文斋书画谱目録
　　第四十一卷
　　书家传二十
　　明【二】
　　伊恒　　　　　厐叙
　　姜濬　　　　　卫靖
　　刘仲珩　　　　曽棨
　　李时勉　　　　陈敬宗
　　凌安然　　　　龚永吉
　　蒋骥　　　　　陈琏
　　黄翰　　　　　呉凯
　　刘实　　　　　呉惠
　　陈绍先　　　　卢瑛
　　陆賛　　　　　李寯
　　徐明善　　　　刘渊
　　陈信　　　　　　郑观
　　黎斌　　　　　　沈愚
　　萧曰賔　　　　　周号
　　莫藏　　　　　　姚纶
　　卢垕　　　　　　陈用原
　　陈　　　　　　李昶
　　王锡　　　　　　林彬
　　谢克铭　　　　　彭叙古
　　林宗　　　　　　林完
　　林儒　　　　　　林傅
　　陈景茂　　　　　王直
　　王英　　　　　　魏骥
　　金问　　　　　　钱习礼
　　张益　　　　　　髙谷
　　张楷　　　　　　程南云
　　赵敏　　　　　　王一宁
　　马愉　　　　　　金湜
　　金溥　　　　　　张翔
　　林文　　　　　　张翰
　　张约　　　　　　张汝昌
　　徐观　　　　　　宋瑮
　　胡斆　　　　　　陈勉
　　张绅　　　　　　张绰
　　沈讷　　　　　　温良
　　蒋良　　　　　　曽纉
　　邢让　　　　　　陈助
　　陈敏　　　　　　岑俊
　　庄琛　　　　　　周鼎
　　韩定　　　　　　郑达
　　王麟　　　　　　张昺
　　易恒　　　　　　陈贽
　　苏鎕　　　　　　苏钲
　　胡应东　　　　　袭锜
　　朱绅　　　　　　凌广
　　余孜善　　　　　施达
　　刘瑜　　　　　　黄梅
　　徐叔砺　　　　　黄惟天
　　沈恪　　　　　　邹鲁遗
　　凌晖　　　　　　张天保
　　程学　　　　　　于谦
　　俞山　　　　　　陈询
　　杨翥　　　　　　王谦
　　沐璘　　　　　　汝讷
　　张宁　　　　　　任道逊
　　曹泰　　　　　　罗麟
　　刘昌　　　　　　刘嘉防
　　聂大年　　　　　何观
　　罗琥　　　　　　李淳
　　林春　　　　　　刘泰
　　张端　　　　　　沈性
　　翟政　　　　　　刘侃
　　林宗道　　　　　封锦
　　钱华　　　　　　汪瀚
　　朱煜　　　　　　董璵
　　徐有贞　　　　　岳正
　　彭时　　　　　　叶盛
　　刘　　　　　　周瑄
　　李绍　　　　　　黄谏
　　赵昂　　　　　　刘珏
　　官廉　　　　　　孔公恂
　　胡信　　　　　　左賛
　　丘霁　　　　　　朱贞
　　沈钟　　　　　　张泰
　　马愈　　　　　　王徽
　　左明善　　　　　徐忭
　　叶藻　　　　　　卢儒
　　伍福　　　　　　呉与弼
　　洪昌　　　　　　姜立纲
　　马绍荣　　　　　柳楷
　　赵荣　　　　　　俞纲
　　袁彬　　　　　　苏致中
　　苏雨　　　　　　张翼
　　章瑾　　　　　　钱进
　　许廉　　　　　　杜琼
　　闾丘观　　　　　黄暹
　　李厚　　　　　　陆鑪
　　余谦　　　　　　陈翀
　　凌耀宗　　　　　谢宇
　　呉谦　　　　　　商辂
　　刘珝　　　　　　钱溥
　　钱博　　　　　　韩雍
　　夏时正　　　　　陈鉴
　　林鹗　　　　　　余子俊
　　倪谦　　　　　　沐琮
　　江玭　　　　　　陈献章
　　罗伦　　　　　　庄防
　　张弼　　　　　　张宜
　　张骏　　　　　　萧显
　　王献　　　　　　林章
　　姚黼　　　　　　姚绶
　　姚旬　　　　　　蒋文藻
　　桑琳　　　　　　桑恱
　　朱应祥　　　　　陈旦
　　李承箕　　　　　陈钢
　　薛穰　　　　　　杨茂元
　　林俊　　　　　　涂瑞
　　呉佐　　　　　　华清
　　史琳　　　　　　翟瑛
　　奚昊　　　　　　邵珪
　　曹时中　　　　　陶成
　　黄谦　　　　　　何洪
　　张西铭　　　　　杨荣
　　沈瀚　　　　　　李经
　　赵寛　　　　　　尹荩
　　李汉　　　　　　陆渊之
　　李旻　　　　　　马瓛
　　屠勲　　　　　　陈钦
　　施槃　　　　　　陈大章
　　陈炜　　　　　　陈防
　　赵子禧　　　　　张锡
　　徐博　　　　　　周庚
　　顾谦　　　　　　陆銮
　　洪钟　　　　　　沈应竒
　　呉东升　　　　　支鉴
　　陈谦　　　　　　张翔
　　胡钟　　　　　　朱夏
　　蔡桂芳　　　　　郁琼
　　李元夀　　　　　王瑛
　　陈文　　　　　　倪祚
　　莫懋　　　　　　王佑
　　张干　　　　　　史循
　　王旸　　　　　　刘苍
　　沈本初　　　　　张晟
　　蒋主孝　　　　　项麒
　　石璞　　　　　　周禋
　　方炯　　　　　　孙适
　　陶玻　　　　　　叶绶
　　梁淮　　　　　　沙洪
　　沙廷梧　　　　　邝海
　　傅佐　　　　　　吴震
　　柳济　　　　　　呉鉴
　　张顺　　　　　　余孟拳
　　陈纲　　　　　　王礼

　　钦定四库全书
　　御定佩文斋书画谱卷四十一
　　书家传二十
　　明【二】
　　伊恒
　　伊恒字宗有吴人徙金陵少从博士弟子游书迹甚善召侍东宫洪熈初与修撰金问同被命待诏阙前进符玺少卿【王圻续文献通考】
　　厐叙
