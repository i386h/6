<!-- { "loadSidebar": true } -->
　　明董其昌江山秋思图
　　余与平原程黄门以使事过江南一日阁舆道上陂陀廻复峯峦孤秀下有平湖碧澄万顷湖之外长江吞山征帆防防与鸟相没黄门曰此何山也余曰其齐山乎以江涵秋影句测之果然【画禅随笔】
　　明董其昌幽亭秀木图
　　幽亭秀木古人尝绘图世无解其意者余为下注脚曰亭下无俗物谓之幽木不臃肿经霜变红黄者谓之秀昌黎云坐茂树以终日当作嘉树则四时皆宜霜松雪竹虽凝寒亦自堪对【画禅随笔】
　　明董其昌孤烟远村图
　　山下孤烟远村天边独树高原非右丞工于画道不能得此语米元晖犹谓右丞画如刻画故余以米家山写其诗【画禅随笔】
　　明董其昌寒林远岫图
　　昔人评王右丞画以为云峰石色逈出天机笔思纵横参乎造化余未之见也往在京华闻冯开之得一图于金陵走使缄书借观既至凡三薰三沐乃长跽开卷经岁开之复索还一似渔郎出桃花源再往迷误怅惘久之不知何时重得路也因想像为寒林远岫图世有见右丞画者或不至河汉【画禅随笔】
　　明董其昌庐山读书图
　　余既为君防作畸墅诗复作此补图然画中剰水残山不能尽畸墅之胜命之曰庐山读书圗云【画禅随笔】
　　明董其昌山庄清夏图
　　小庄清夏三啇而起捡所藏法书名画鉴阅一过极人间清旷之乐作此图以记事【画禅随笔】
　　明董其昌画杜樊川诗
　　杜樊川诗时堪入画南陵水靣漫悠悠风紧云繁欲变秋正是客心孤逈处谁家红袖倚高楼陆瑾赵千里皆图之余家有呉兴小册故临于此【画禅随笔】
　　明董其昌画卷
　　董宗伯喜以翰墨到处结縁晚年行草洒落终日至不停腕若墨戏则虽片纸未易得请也此卷沉着秀媚断非赝手可作董于绘事宿有重名其值日昂今又当其秘惜时得此者应作千黄金想也【恬致堂集】
　　明董其昌画
　　东坡以书法写一木一石柯丹丘学之不能髣髴正为坡老气韵胜耳宰按贾耘老故人公据写此相赠如有烟云风雨出入其中恨不使老坡见之【书画记】
　　明邹廸光画卷
　　邹彦吉使君画称一代名手此卷作溪山平远之势白水翠岩互相映发人物萧散往往有山泽间意披之者何异入山隂道中邪呉中图绘家竞传石田衡山衣鉢此卷独出入辋川伯虎而窈窕幽深更在笔墨蹊径之外非胸中具一丘壑者未易及此也炎蒸中对此毛骨冷然乃知刘襃画北风图见者觉寒画云汉图见者觉热画之微能移人意理自应尔非虚语耳【嬾眞草堂集】
　　明李流芳画卷
　　李孝亷长蘅清修素心人也平生交有二孟阳一为程孟阳善画一为邹孟阳善鉴画过于程盖程以能画故不受法缚而邹孟阳居六桥三竺湖山间每长蘅游屐所至必与之俱乗頽然微醉有意放笔时輙以纸墨应无论合作与否收贮如头目脑髓果有以十五城易者知其必不为割好也长蘅以山水擅长余所服膺乃其写生又有别趣如此册者竹石花卉之类无所不备出入宋元逸气飞动嗟嗟其人千古其技千古而孟阳为荆卿之渐离其交道亦足千古可传也【容台集】
　　明李流芳西湖梦游图
　　长蘅与邹孟阳有水乳之契过西湖必与孟阳偕为写西湖梦游图跋数行于后皆清异可喜独江南卧游尚阙数幅每思续成之巳巳病不起骑箕上天矣孟阳展图泪渍纸上又恐为好事借观如落束薪手中特诣呉门装潢之秘藏香龛将六乙泥封口惟恐穿厨飞出耳孟阳挟此册游天台十三日蹑履奇险处大呼李大安在松光云气间髣髴有长蘅应声而出但为数万丈掷空瀑布召呼五百毒龙横作搏攫之状一时截断两人安能摄长蘅坐之笔端泼天台数幅生绡也虽然吾度长蘅墨仙也决不死宿世再生当为孟阳补完江南图如张安道楞伽经邢和璞地中藏瓮相似证明者为睂道人异日见之一笑于三生石上梦游西湖此梦尚未即了【瑚网】
　　明李流芳画册
　　长蘅富八斗才懐万斛愁而以一病为之糵生平所着翰墨淋漓酣肆悉是物也此卷稍入平淡然亦长吉诗之可解者耳奇趣不乏也宝之【恬致堂集】
　　明杨文骢画
　　画家尽态极妍只如义学沙门文人之画则西来直指也龙友于笔墨畦迳脱落都尽故千山秀色现清净身明明祖师意只在里许然亦有自诩别传不谙敎相者欲离画家死法又堕文人活计如龙友深探南北二宗方能脱离一切未许通宗不通敎者横拳竪指【卓发之漉篱集】
　　明项圣谟画册
　　古人论画以取物无疑为一合非三十科全备未能至此范寛山水神品犹借名手为人物故知兼长之难项孔彰此册乃众美毕臻树石屋宇花卉人物皆与宋人血战就中山水又兼元人气韵虽其天骨自合要亦功力深至所谓士气作家俱备项子京有此文孙不负好古鉴赏百年食报之胜事矣乙丑秋董其昌题【瑚网】
　　明项圣谟仿叔明画
　　世人学叔明止肖其罨蔼滃润一种其别行苍峭荒率饶古趣者实本于常粲呉道诸人图佛菩萨衬景不易拟也唯孔彰此卷得之可贵可贵【恬致堂集】
　　明项圣谟写生册
　　尔雅笺虫鱼古人以为非壮夫事又谓摘剔刻削穷物情状恐犯造化之忌夫技至犯造化亦不可谓非壮矣孔彰此册大抵半部尔雅顾余性歴落不耐细入终当以丑石怪松自见虽然亦姑言之耳未能践也一笑【恬致堂集】
　　明项圣谟五牛图
　　韩晋公节度时见疑于帝李邺侯百口保之适输米数万石入京师帝父子相庆得更生此唐之功臣也不意工于体物至此人知有韩干马不知有韩滉牛项孔彰摹临一卷笔力高古正类三代牺尊间篆隶非戴嵩所能劲敌也李冏卿小赋直压栁宗元刘禹锡后宜倩名手写相牛经一篇而以李涉牧牛词张文潜陈去非永叔子瞻诸公继之无令烟蓑雨笠踯躅于丰草乡耳【书画记】
　　明冷谦蓬莱仙奕图
　　三丰遇老题是图云蓬莱仙奕图乃龙阳子冷君所作君武陵人字啓敬龙阳子其别号也中统初君年尚少与邢台刘秉忠从沙门海云游书无不读尤防于易及邵氏经世天文地理律歴众伎皆能通之至元间秉忠入拜太保参中书事君乃弃释业儒游于霅川与故宋司户参军赵孟頫于四明史卫王府观唐李思训之画忽发胷臆效之不月余山水人物悉得其法而傅彩尤加纎细神品幻出由此以丹青鸣于时隶淮阳遇异人授以中黄大丹出示平叔悟真之指悟之如己作至正间百数岁矣緑鬓童顔如方壮时值红巾之乱避于金陵以方药济人如神天朝维新君有画鹤之诬隐壁仙逝此卷乃至元六年五月五日为予作者予方将访君于十洲三岛恐后人不识其奇仙异笔混之凡流故识之奉遗元老太师淇国公丘公三丰此跋盖永乐二年四月也冷君名谦字启敬洪武初以善音律任太常协律郎今名啓敬或以字行亦未可知跋谓至正间啓敬已百数岁及谓其隐壁而逝诚神仙也三丰张姓名跋谓至元五年端阳日得此至永乐二年始輙以赠人计其齿当过冷君其为眞仙亦无疑矣予尝于王屋山遇三丰徒孙所谓陈铁牌者言三丰辽东人正统间犹在后不知所之盖二公我朝神仙之最显者儒先君子槩以为世无神仙岂通论哉【寓意编】
　　故协律郎冷啓敬以画鹤之诬瓶隐其所图仙奕张三丰道人已详记之今年春有携售者以直太昂不能应聊为摹其大都因戏谓石室仙奕太迟取滑待诏天人奕太速孤山仙姑妇奕太巧恒山仙奕太拙吾不知此仙人于巧迟拙速何似有粲者姝乐于橘中叟远矣漫为题尾【弇州续藁】
　　明道士张复阳山水
　　余弄鸠车时见先荆翁斋阁悬山水二幅云以墨洒之而成为张复阳笔复阳当湖人业儒弃去从朱艮庵学道妻亦为尼善诗攻画仿呉仲圭苍郁淋漓喜作云水游止金陵朝天宫与尹蓬头为侣复担书住余杭洞霄宫凡廿年丹就还里南宫有司建一枝堂栖楼以居之治三年复阳八十有八矣竟尸解去仙乐满空香气经月不散举棺甚轻至今以铁索悬后堂如空器焉思白董老尝见此画曰仙眞遗迹不可不珍秘也蠡湖南白痴散仙水玉磊珂者记【瑚网】
　　明薛素花里观音
　　薛姬能挟弹调筝鸣机刺绣又善理睂掠鬓人间可喜可乐以娯男子事种种皆出其手然花繁春老后人情不免有緑隂青子之思姬无可着力今又以绘法精写大士代天下有情夫妇祈嗣此又是于姬已分上补一段大阙防也乃欢喜以赞曰慧女春风手百花指端吐菩萨现花中自结眞实果日华【恬致堂集】

　　御定佩文斋书画谱卷八十七
<子部,艺术类,书画之属,御定佩文斋书画谱>
　　钦定四库全书
　　御定佩文斋书画谱目録
　　第八十八卷
　　书辨证【上】
　　夏禹岣嵝山碑
　　穆王坛山刻石
　　石鼓文
　　比干墓字
　　孔子季札墓十字
　　峄山刻石
　　之罘山刻石
　　汉石经
　　孙叔敖碑
　　周府君碑
　　大飨碑
　　公卿上尊号奏
　　受禅表
　　钟繇贺防表
　　鹞雀赋
　　王羲之兰亭序
　　智永临本
　　陆临兰亭
　　唐人模本
　　定武本
　　玉枕本
　　淳化本
　　褚兰
　　三米本
　　都下木本成都本
　　宝月本
　　悦生堂本
　　大业石本
　　复州本
　　豫章本
　　江州本
　　鄱阳本
　　处州本
　　石氏本
　　不知处本
　　淡墨本
　　刘无言本
　　永嘉本
　　北京本
　　金陵清凉本
　　考兰亭
　　兰亭集刻
　　永乐内府本
　　周邸兰亭
　　东阳本
　　颍上本
　　黄庭经
　　黄庭内景经
　　东方朔画賛
　　遗教经
　　十七帖
　　貍骨帖
　　笔阵图
　　理头方
　　右军杂迹
　　瘗鹤铭
　　唐碧落碑
　　唐石经
　　蜀石经
　　宋石经
　　钦定四库全书
　　御定佩文斋书画谱卷八十八
　　书辨证【上】
　　夏
　　夏禹岣嵝山碑
　　夏禹导水通渎刻石书名山之高【徐灵期衡山记】
　　衡山实无此碑韩诗所纪盖当时传闻之误故其卒章自为疑词以见防意刘禹锡寄吕衡州温亦云尝闻祝融上有神禹铭古石琅玕姿秘文螭虎形盖亦得于传闻也【朱熹韩文考异】
　　古今文士称述禹碑者不一然刘禹锡盖徒闻其名矣未至其地也韩退之至其地矣未见其碑也崔融所云则似近之盖所谓螺书匾刻非目覩之不能道耳宋朱晦翁张南轩游南岳寻访不获其后晦翁作韩文考异遂谓退之诗为传闻之误盖以耳目所限为断也王象之舆地纪胜云禹碑在岣嵝又传在衡山县云密
　　昔樵人曾见之自后无有见者宋嘉定中蜀士因樵夫引至其所以纸打其碑七十二字刻于防门观中后俱亡近张季文佥宪自长沙得之云是宋嘉定中何致子一模刻于岳麓书院者斯文显晦信有神物防持哉禹碑凡七十七字舆地纪胜云七十二字误也【丹铅总録】自韩以前未见此碑何子一始得之祝融下手摹以后及衡山令搜访已迷其处字竒而不合法语竒而不中伦韵竒而不合古可断其伪【金石文字记】
