<!-- { "loadSidebar": true } -->
　　金润夫名璧蘓州人画山水人物学马逺弟质夫工画道释人物【书画史】
　　姜清叟
　　姜清叟不知何许人程文宪常作画格赠之【书画史】
　　陆厚
　　陆厚字景周号狂狷生工写生花鸟【书画史】
　　魏颙
　　魏颙字伯昂天台人工山水【书画史】
　　叶梓素
　　叶梓素字楚材不知何许人善画山水徐幼文曾题其画【书画史】
　　吴大素
　　吴大素字季章号松斋会稽人善画梅有梅谱世尤能画山矾水仙【书画史】
　　于元鼒
　　于元鼒字仲实嘉兴人善画山水【书画史】
　　阎骧
　　阎骧字仲彬余姚人山水学郭熙【书画史】
　　顾伯髙
　　顾伯髙定之子画墨竹窠石得家【书画史】
　　钱君用
　　钱君用毘陵人善画禽鸟尝作败荷鹭鸶甚佳【书画史】
　　赵安道
　　赵安道号西林善画山水【书画史】
　　金禹瑞
　　金禹瑞钱唐人王元章作诗赠之云钱唐有道金隠居风流不让今古人文章学古画师古落笔正似萤之亲【书画史】
　　杨仲开
　　杨仲开不知何许人善画王元章诗云杨君绰有隠者风防长骨瘦两耳聋作诗作画不比意造化不与常人同【书画史】
　　吕仲
　　吕仲善墨竹学李息斋【书画史】
　　李士安
　　李士安至正间人画山水学董元【书画史】
　　李道行
　　李道行古魏人画山水学郭熙【书画史】
　　李师孟
　　李师孟画山水学僧巨然【书画史】
　　周巽卿
　　周巽卿嘉定人善画道释人物【书画史】
　　汤有吉
　　汤有吉常熟人工写生【书画史】
　　李端
　　李端字彦章画山水学李成郭熙【书画史】
　　堵信卿
　　堵信卿毘陵人善画草虫【书画史】
　　南宫文信
　　南宫文信字子中号懒心斋工画墨戯禽鸟枯木竹石【书画史】
　　张心田
　　张心田昆山人善书画【书画史】
　　孟仲良
　　孟仲良工画山水【书画史】
　　陈公望　莫士元
　　陈公望莫士元俱工山水【书画史】
　　金徳谦
　　金徳谦昆阳人工花鸟【书画史】
　　吴宗起　朱大年　吴若水
　　吴宗起朱大年吴若水俱工写照【书画史】
　　李良心
　　李良心古魏人画山水宗二米【书画史】
　　张定
　　张定号松岩嘉禾人善画花竹翎毛【书画史】
　　郑録
　　郑録字克敬三山人画枯木竹石【书画史】
　　朱肃
　　朱肃字敬之钱唐人画枯木竹石平逺【书画史】
　　夏子言
　　夏子言不知何许人号聼鹤画白描人物【书画史】
　　陈公才
　　陈公才至正间人画山水宗米元晖【书画史】
　　曽勉
　　曾勉号楂居又号偃月斋楂溪人画水仙山矾墨梅【书画史】
　　焦粲
　　焦粲【顺帝时人】陈基题其山居图云故人焦粲妙丹青为写山居悬素壁【铁网瑚】
　　伍元如
　　伍元如延平人工山水爱作烟云出没竹木变怪之势【延平志】
　　沈瑞
　　沈瑞华亭人得画法于黄公望常为杨维桢作君山吹笛图木石幽润山水清逺人物噐具缀絶工【松江志】
　　曹焕章
　　曹焕章号采芝生云间人好古博雅善书画【赖良大雅集】
　　曹焕章善写生徃徃逼真见者相视而笑常写席防山人像陶九成骑牛及濯足图【松江志】
　　张英
　　张英字仁杰诸暨人善写花鸟【戴冠绍兴志】
　　于务道
　　于务道毘陵人善画【朱昱毘陵志】
　　陈寳生
　　陈寳生字彦亷有才名作怪体诗兼善绘事交徃多一时名流与黄子乆尤契宻【海盐图经】
　　王立中
　　王立中字彦强吴人以防授开化尉【列朝诗集云元末为松江太守】长于词善画【吴中人物志】
　　立中为刘性功画破牕风雨图【铁网瑚】
　　持嘉希曾
　　持嘉希曾肃慎贵族读书为诗善鼓琴且工墨菊有新意【张以宁翠屏集】
　　陈岳
　　陈岳字甫申不着里籍隠居天台委羽山善书画【陆树声学士题跋】
　　卞仲子
　　卞仲子【佚其名】善画花木【狄斯彬野志续编】
　　卞珏
　　卞珏字仲寳仲子子【见书家传】着色花木绰有父风【野志续编】
　　李通
　　李通乡里莫考见元人画册【都穆寓意编】
　　张令
　　张令【佚其名】虞集题张令鹿门图云张侯襄阳人深知襄阳乐十年宦学懐襄阳故托豪缣写山郭【道园学古録】
　　乔戚里
　　乔戚里名字出处未详画梅竹石建安白鹤山岳祠东庑中壁有其画【画史防要】
　　自然老人
　　自然老人姓刘氏真定祁州人兵后居燕工墨竹禽鸟【图绘寳鉴】
　　牛老
　　牛老大名人自少居市防间作丝绢牙郎号窝丝牛能画墨竹得于巧性不师古人亦麤可观【图绘寳鉴】
　　写真张翁
　　写真张翁居京城南年八十一神清眼碧盖进于其技而无求于世以自足焉者也【栁贯待制集】
　　简生
　　简生蜀人善山水【图绘寳鉴】
　　虞集题简生画云简生与我皆蜀人留滞东南凡几春毎拂齐纨作山水使我感慨懐峨岷【道园学古録】
　　何大夫
　　何大夫工画人马【画史防要】
　　虞集题何大夫画马云国朝画手何大夫亲临伯时阅马图【道园学古録】
　　吉学士
　　吉学士工墨梅杜本诗云临牕喜见横斜影却有王孙翰墨香【清江碧嶂集】
　　孙写真
　　孙写真【佚其名】李存赠孙写真诗云平生嬾照镜不自见其老孙子偶写之嗒焉一枯槁【俟庵集】
　　马郎中
　　马郎中【佚其名】刘永之题马郎中画鹤云郎中画鹤称第一江海十年多见之【刘永之山隂集】
　　水东山人
　　水东山人亡其名字奕父工山水【书画史】
　　沈处士
　　沈处士未详其名精神【书画史】
　　蘓大年
　　蘓大年字昌龄以字行【杨维桢东维子集云号西涧别号林屋洞主】真定人侨居扬州元末官翰林编修避兵居吴张氏开籓特见知遇用为参谋称为蘓学士竹石师东坡松木师廉宣仲画家称之【列朝诗集】
　　夏汲清
　　夏汲清曹云西仆也亦能画【画史防要】
　　宋嘉禾
　　宋嘉禾上党人伶优也画人物学石恪减笔好作利市仙官和尚骨格态度俗工莫及亦能墨竹小景絶佳【图绘寳鉴】
　　王正贞
　　王正贞先名瓉字承之号竹斋又号筠溪杭人以宋内侍奉谢后北觐上命佩虎符一旦辞入道山水墨竹学毛勿斋【陈善杭州志】
　　宋汝志
　　道士宋汝志钱唐人宋景定间画院待诏入元为开元观道士号碧云人物山水花鸟师楼观【画史防要】
　　张羽材
　　天师张羽材字国梁号薇山别号广微子封留国公居信州龙虎山画竹与龙【图绘寳鉴】
　　羽材善画龙变化不测了无粉本求者鳞集晚年修道嬾于举笔人有绢素辄呼曰画龙来顷之忽一龙飞上绢素即成画矣【丹青志】
　　张嗣成
　　天师张嗣成号太能画龙亦尝见其所画庐山图【图绘寳鉴】
　　张嗣徳
　　天师张嗣徳号太一画墨竹禽鸟【画史防要】
　　方从义
　　道士方从义字无隅号方壶贵溪人【见书家传】性好画人以礼求之始为出其一二皆萧散非世人所能及尝言太行居庸天下之岩险其雄杰竒丽皆古之名画余所愿见者今皆见之而有以慊吾志充吾操吾非若世俗者区区而至也【余阙青阳集】
　　方壶盖学仙之颖然者由无形而有形虽有形终归于无形画能如是其至矣乎非仙者孰与于此【俟庵集】方壶画山水极潇洒峦髙耸树木槎枒云横岭岫舟泊莎汀墨气冉冉非尘俗笔也遇兴挥豪故世不多耳【图绘寳鉴】
　　方方壶品之逸者也【艺苑巵言】
　　吴霞所
　　道士吴霞所居龙虎山善画龙【画史防要】
　　张彦辅
　　道士张彦辅从徳真人学道特精绘事为其友天台徐中孚用商集贤家法作江南秋思图【道园学古録】张彦辅画拂郎马图自出新意不受羁绁超轶之势见于豪楷间【陈基夷白斋藁】
　　张彦辅多居京师善画山水【图绘寳鉴】
　　张雨
　　道士张雨字伯雨号句曲外史一名天雨号贞居子【见书家传】钱唐人【书史防要】
　　张外史素不善画醉墨戏写张洞竒石颇有一种逸韵【云林集】
　　张伯雨独于画未工或引败笔缀木石人物亦自赏适盖论意不论象也姚【绶谷庵集】
　　伯雨善画用笔古雅深得六朝气韵使北苑复生不能为也【瑚网】
　　简天碧
　　道士简天碧善画有西山南浦图【刘崧槎翁集】
　　虞集有赠道人简天碧画士诗【道园学古録】
　　马臻
　　道士马臻字志道别号虚中少慕陶贞白为人着道士服隠于西湖之濵手画桑干龙门二图于世【霞外集】马虚中善画花鸟山水【图绘寳鉴】
　　赵元靖
　　道士赵元靖不知何许人浪游闽浙间以墨竹有名所至淋漓墙壁虽颇近繁重亦有可观【画史防要】
　　丁清溪
　　道士丁清溪钱唐人工画道释人物师李嵩王辉马麟尤善写貌【陈善杭州志】
　　王景升
　　道士王景升杭人居开元宫善画道释人物学王辉李嵩【图绘寳鉴】
　　徐太虚
　　道士徐太虚不知何许人善画山水【图绘寳鉴】
　　卢益修
　　道士卢益修天台人善画水仙学赵子固【图绘寳鉴】
　　萧月潭
　　道士萧月潭淮人善白描道释人物【图绘寳鉴】
　　李道士
　　李道士【佚其名】宋旡题南岳李道士画双龙图云道士醉卧天柱睥睨石上千年之老松松精相感入梦寐化作苍髯双老龙酒肠空洞生鳞角飞出两龙醉不觉须臾霹雳撼五岳丰隆缩手不敢捉神灵顷刻归虚无壁上但见双松图松邪龙邪莫能诘栋梁霖雨藏秃笔【宋旡翠寒集】
　　周愚
　　道士周愚字蕴古居龙虎山善画龙【俟庵集】
　　彭道士
　　彭道士【佚其名】丁复有题茅山彭道士画梅花仙子诗【桧亭集】
　　莫起炎
　　道士莫起炎字月鼎幼习举子业尝三试弗利遂究心学放浪江湖间纵酒任狂徃徃作字类霞僪云佹灵异惚怳使人莫测其所为至元戊子世皇徴如上京祈雪验上悦赐上尊命典其教固辞归吴【梧溪集】
　　萧得周
　　道士萧得周号自愚翁善画龙至今称自愚龙有名盖得之太子有受也【觧缙春雨集】
　　郎隠
　　道士郎隠洮湖人居三茅山善画兰得明雪牕笔法【孔行素至正直记】
　　邹复雷
　　道士邹复雷斋居荜琴书余兴以写梅自乐得华光老人不之妙【铁网瑚】
　　邹复元
　　道士邹复元【复雷凡】杨维桢云雷链师与其兄复元皆能诗画既见元竹复见雷梅【铁网瑚】
　　康链师
　　康链师善画陈泰天岳图歌序云云间康链师来自岳阳称其友蔡素蟾好道之笃乃作天岳图以寄【陈泰所安遗集】
　　曾道士
　　曾道士善画龙释圆至赠玉龙曾道士诗云我求写龙真画仙许我不【牧潜集】
　　释溥光
　　释溥光字晖号雪庵俗姓李氏大同人【见书家传】特封昭文馆大学士赐号悟大师山水学关仝墨竹学文湖州俱成趣【画史会要】
　　释溥圆
