<!-- { "loadSidebar": true } -->
　　李昭道一为赵伯驹伯骕精工之极又有士气后人仿之者得其工不能得其雅若元之丁野夫钱舜举是已五百年而有仇实父文太史亟相推服太史于此一家画不能不逊仇氏非以赏誉増价也实父作画时不间鼔吹阗骈之声其术亦近苦矣行年五十方知此一画殊不可习譬之禅定积劫方成菩萨非如董巨米三家可一超直入如来地也
　　文太史本色画极类赵承旨第微尖利耳同能不如独异无取絶肖似也【已上容台集】
　　王叔明为赵呉兴甥其画皆摹唐宋髙品若董巨李范王维备能似之若于刻画之工元季当为第一也髙彦敬尚书画在逸品之列虽学米氏父子乃逺吾家北苑而降格为墨戏者
　　倪迂在胜国时以诗画名世其自标置不在黄公望王叔明间自云我此画深得荆关遗意非王辈所能梦见也然定其品当称逸格盖米襄阳赵大年一耳于黄王真伯仲不虚也
　　范寛山川浑厚有河朔气象瑞雪满山动有千里之逺寒林孤秀挺然自立物态严凝俨然三冬在目
　　吾乡画家元时有曹云西张以文张子正诸人皆名笔而曹为最髙与黄子久倪元镇颉颃并重
　　元季诸君子画惟两一为董源一为李成成画有郭河阳为之佐亦犹源画有僧巨然副之也然黄倪呉王四大家皆以董巨起家成名至今只行海内至如学李郭者朱泽民唐子华姚彦卿辈俱为前人蹊径所压不能自立堂戸【已上画禅室随笔】
　　明王穉登丹青志
　　呉中绘事自曹顾僧繇以来郁乎云兴萧疎秀妙将无海峤精灵之气偏于东土耶抑亦流风余韵前沾后渍邪癸亥秋日卧疴斋居雨深巷寂掩扉散发展焙所藏名画累累满壁丹铅粉墨苍润淋漓竹坞寸烟花林尺霭图石疑云写川欲浪人夺幽明之奥禽虫俨飞蠕之色于是感名邦之多彦瞻妙匠之苦心断自呉都肇乎昭代援豪小纂传信将来若夫四海辽乎千龄邈矣编充简积我则不暇
　　神品志一人【附见三人】
　　沈周先生【二沈处士贞吉恒吉杜征君琼】
　　赞曰休矣煌煌乎沈先生之作集厥大成其诸金声而玉振之者欤二父庭闻杜公私淑其有以陶育之也夫然青出于蓝矣允矣观于海者难为水也处士渊孝固一勺之多也
　　妙品志四人【附见四人】
　　宋南宫先生【克】唐解元　　　文待诏先生【文嘉伯仁】张灵【朱生周官】
　　赞曰南宫翩翩侠骨水墨游戏唐画含英咀华雕绘满眼张虽琼玖早折然一鳞一角要足为珍文之迹直能徧四海流逺夷非夫所谓以人重者哉郎君犹子绰矣门风美哉珠兰玉树秀于阶庭已乎
　　能品志四人
　　两夏君【太卿中书】　周臣　　　　仇英
　　赞曰鲛人泣珠龙骥汗血文豹变而成钱山鸡吐而为绶夫人无技能是蚕不绩而蟹不也两夏瞻依日月声华鹊起美而未善所乏天机周之创境仇之临移虽曰偏长要之双美耳
　　逸品志三人
　　刘佥宪【珏】　　两陈君【道复子正】
　　赞曰佥宪风疎云逸清矣逺矣太学明泉秀壑翦伐町畦所谓牝牡骊黄之外者也子正箕裘不陨惜未青冰遗耆志三人
　　黄子久　　　赵善长　　　陈惟允
　　赞曰二三君子遭时不淑赵陈两生或直言贾祸或伪朝被俘蚕丝鸟翠反为身殃者邪黄之年跻大耋乐覩太平何其幸欤
　　栖旅志二人
　　徐先生【贲】　　张先生【羽】
　　赞曰两贤奕奕虽楚有材晋实用之抑亦南国河山之秀増其模写邪
　　闺秀志一人
　　仇氏【英之女】
　　赞曰粉黛钟灵翺翔画苑寥乎罕矣仇媛惠心内朗窈窕之杰哉必也律之女行厥亦牝鸡之晨也【丹青志】
　　明顾凝逺画评
　　自古以画名世者大都不乏文辞然不能一一具载兹不惟其画惟其人因其人想见其画令人仰止之思不能己巳姑即其世次録其姓名以志大贤豪大名士风流蕴借虽一时寓兴于丹青乃千载流芳于金石汉
　　张衡　　　　蔡邕
　　魏
　　杨修
　　蜀
　　诸葛亮
　　晋
　　嵇康　　　　王羲之　　　王献之
　　温峤
　　宋
　　逺公
　　南齐
　　谢惠连
　　梁
　　陶景
　　唐
　　卢鸿　　　　王维
　　宋
　　苏轼　　　　米芾【子友仁】
　　元
　　倪瓒　　　　赵孟頫【画引】
　　明顾凝逺元人画评
　　四大家目
　　倪瓒　　　　呉仲圭　　　黄公望
　　王
　　继其盛者
　　方壶　　　　徐贲　　　　马文壁
　　曹知白　　　谢葵丘　　　柯九思【画引】明顾凝逺国朝画评
　　自元末以迄国初画家秀气已略尽至成嘉靖间复钟于吾郡名流辈出竟成一都防矣至万歴末而复衰幸董宗伯起于云间才名道艺光岳毓灵诚开山祖也惜学之者未探宗防徒貌皮肤遂令影中生影影之外复有影合之两郡气习亦骎骎乎强弩之末也兹特博采时论略序人伦光昭斯道未敢轩轾
　　士大夫名家宗匠
　　沈周　　　　文征明　　　唐寅
　　周用　　　　刘珏　　　　仇英【附】
　　中兴间气
　　董其昌
　　文士名家
　　陈道复　　　陆治　　　　文嘉
　　莫是龙　　文伯仁　　王谷祥
　　岳岱　　　孙克　　谭志伊
　　张元举　　张灵　　　钱谷
　　画名家
　　周臣　　　侯懋功　　陈粲
　　周之冕
　　今文士名家
　　李流芳　　钟惺　　　陈元素
　　朱鹭　　　顾庆恩
　　兰闺特秀
　　文淑　　　韩玥【画引】

　　御定佩文斋书画谱卷第十八
<子部,艺术类,书画之属,御定佩文斋书画谱>
　　钦定四库全书
　　御定佩文斋书画谱目録
　　第十九卷
　　歴代帝王书上【后妃诸王附】
　　三皇
　　庖牺氏　　　　神农氏
　　五帝
　　轩辕氏　　　　金天氏
　　髙阳氏　　　　髙辛氏
　　帝尧
　　夏
　　禹
　　周
　　文王　　　　　武王
　　周公　　　　　穆王
　　汉
　　髙祖　　　　　武帝
　　元帝　　　　　许后
　　后汉
　　光武　　　　　章帝
　　安帝　　　　　灵帝
　　窦后　　　　　隂后
　　邓后　　　　　梁后
　　王美人　　　　北海王睦
　　乐成王党　　　清河王姬
　　魏
　　武帝　　　　　文帝
　　髙贵乡公　　　甄后
　　陈思王植
　　吴
　　大帝　　　　　景帝
　　归命侯　　　　赵夫人
　　晋
　　宣帝　　　　　景帝
　　文帝　　　　　武帝
　　元帝　　　　　明帝
　　成帝　　　　　康帝
　　哀帝　　　　　简文帝
　　孝武帝　　　　杨后
　　王后　　　　　齐王攸
　　武陵王晞　　　防稽王道子
　　汉
　　刘聪
　　赵
　　刘曜
　　宋
　　武帝　　　　　文帝
　　孝武帝　　　　明帝
　　南平王铄　　　海陵王休茂
　　齐
　　髙帝　　　　　武帝
　　废帝　　　　　临川王暎
　　武陵王　　　始兴王鉴
　　萧钧　　　　　江夏王锋
　　竟陵王子良
　　梁
　　武帝　　　　　简文帝
　　元帝　　　　　郄后
　　昭明太子　　　邵陵王纶
　　萧坚　　　　　萧确
　　陈
　　武帝　　　　　文帝
　　后主　　　　　章后
　　沈后　　　　　始兴王伯茂
　　庐陵王伯仁　　　永阳王伯智
　　桂阳王伯谋　　　新蔡王叔齐
　　长沙王叔懐
　　魏
　　太武皇帝　　　　文成冯皇后
　　顺思王
　　隋
　　炀帝
　　唐
　　髙祖　　　　　太宗
　　髙宗　　　　　中宗
　　睿宗　　　　　宗
　　肃宗　　　　　代宗
　　徳宗　　　　　顺宗
　　宪宗　　　　　穆宗
　　文宗　　　　　宣宗
　　昭宗　　　　　窦后
　　则天武后　　　上官昭容
　　楚王智云　　　汉王元昌
　　韩王元嘉　　　鲁王灵防
　　魏王泰　　　　曹王明
　　江都王绪　　　范阳王蔼
　　嗣江王祎　　　岐王范
　　太子瑛　　　　永王璘
　　寿王清　　　　临川公主
　　晋阳公主
　　梁
　　太祖　　　　　末帝
　　后唐
　　太祖　　　　　明宗
　　魏国夫人陈氏
　　周
　　世宗
　　吴
　　吴王杨渭
　　南唐
　　元宗　　　　　后主
　　先主种氏　　　后主昭惠后周氏
　　保仪黄氏　　　吉王从谦
　　后蜀
　　太子喆
　　南汉
　　刘防
　　吴越
　　武肃王钱镠　　　忠懿王俶
　　东汉
　　刘承钧

　　钦定四库全书
　　御定佩文斋书画谱卷十九
　　历代帝王书上【后妃诸王附】
　　三皇
　　太皞庖牺氏
　　太皞庖牺氏风姓代燧人氏继天而王【史记三皇夲纪】古者庖牺氏之王天下也仰则观象于天俯则观法于地观鸟兽之文与地之宜近取诸身逺取诸物始作八卦以通神明之徳以类万物之情【周易系辞】
　　伏羲氏命臣飞龙氏【家语注命朱襄为飞龙氏造书契】造六书【古三坟】大昊庖牺氏获景龙之瑞始作龙书【韦续墨薮】
　　炎帝神农氏
　　炎帝神农氏姜姓火徳王故以火名官遂重八卦为六十四爻【史记三皇本纪】
　　炎帝神农氏因上党羊头山始生嘉禾八穗作八穗书用颁行时令【墨薮】
　　五帝
　　黄帝轩辕氏
　　黄帝者少典之子姓公孙氏名曰轩辕官名皆以云命为云师注应劭曰黄帝受命有云瑞故以云纪事【史记五帝本纪】
　　黄帝时卿云常见郁郁纷纷作云书【墨薮】
　　帝服斋中宫有大鸟衔圗体备五色三文成字又至翠妫之泉有黄龙负图而出于河其圗五色毕具白圗兰叶而朱文帝令侍臣写之以示天下曰河圗书帝既得龙鳯之圗书仓颉之文即制文章始代结绳之政以作书契【张君房云笈七签】
　　帝尝以金铸器皆有名题上古之字也【同上】
　　少昊金天氏
　　少昊金天氏名挚姓已黄帝之子嚣也【通鉴外纪】少昊金天氏以鸟纪官作鸾鳯书文章衣服取以为象【墨薮】
　　颛顼髙阳氏
　　帝颛顼髙阳者黄帝之孙昌意之子也【史记五帝本纪】书序孔壁得科斗文字书始云髙阳氏作【王应麟玉海】髙阳氏状科斗之形作科斗书亦曰篆文【释适之金壶记】
　　帝喾髙辛氏
　　帝喾髙辛者黄帝之曽孙也【史记五帝本纪】
　　髙辛氏以人纪事象仙人形作人书车服书器皆为之【墨薮】
　　帝尧
　　帝尧【家语曰髙辛之子曰陶唐】索隠曰放勲名帝喾之子姓伊祁氏【史记五帝本纪】
　　陶唐氏因轩辕灵负圗作书【墨薮】
　　夏
　　禹
　　夏禹名曰文命禹之父曰鲧鲧之父曰帝颛顼【史记夏禹本纪】
　　夏后氏作钟鼎书以钟鼎形为象也【墨薮】
　　衡山岣嵝峯神禹治水碑在长沙凡七十七字小孤山禹刻在扬子江中庐山洞中禹刻在庐山上霄峰七十二字【周必大庐山后録云归宗后峰半右石室中有夏禹刻字百余】仅有鸿荒漾檋六字可辨阳明洞禹书淳化阁帖禹书十二字【杨慎法帖神品目】
