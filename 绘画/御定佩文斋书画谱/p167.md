<!-- { "loadSidebar": true } -->
　　蔡桂芳字徳馨昆山人居京师攻书翰所摹东坡三刻用意精到与真迹不差豪发【匏翁家藏集】
　　郁琼
　　郁琼字文佩号松坡上海人文体好为连珠书如赵文敏而遒劲有加焉【鲁文恪公集】
　　李元夀
　　李元夀【昆山人物传云字仁山】号鹿野翁昆山人少工书尝书诸经四书小本楷法精善三原王端毅公廵抚江南见而爱之呼为李生使侍舟中为人淳笃而又善书以是为缙绅所重碑石多其所书【归有光震川集】
　　王瑛
　　王瑛字廷辉美容仪工书画【王崇庆端溪集】
　　陈文
　　陈文字汝明号谨斋性嗜学为文出人意表书法晋人小楷亦自拔俗【端溪集】
　　倪祚
　　倪祚攻诗善真行书【秦梁无锡志】
　　莫懋
　　莫懋字云楼无锡人【见画家传】好为张旭狂草【无锡志】
　　王佑
　　王佑字彦贞雅尚文学所交皆一时才俊尤善草隶吟咏别号谷道人【杨徳政建阳志】
　　张干
　　张干字惟健太仓人【见画家传】能作大字州初立时题额多出其手以荐入直仁智殿【钱肃乐太仓州志】
　　史循
　　史循咸阳人成化十八年输粟济边拜散官善书翰通子史大略教乡社子弟二百余【吉人咸阳县志】
　　王旸
　　王旸字时晖慈溪人乡举在髙选五试礼部不售居国学余十稔渔猎百氏作古文近体诗辞及晋人书日益工将擢中书舍人遽以疾不起无不痛惜之【吕文懿公集】
　　刘苍
　　刘苍字伯春鹰扬卫千户九嵗嗣官十五入武学笃志刻励通书史又能书【江宁府志】
　　沈本初
　　沈本初字大中诗有韦孟风小楷絶类顔平原时称二絶【昆山人物传】
　　张晟
　　张晟字徳斋嗜学好古能大书官千户【江宁府志】
　　蒋主孝
　　蒋主孝【存徴録云字宗伦】工小楷【金陵琐事】
　　项麒
　　项麒【宪宗时人】孤山三贤祠重修记南京大理寺卿致仕夏时正文南京刑部郎中项麒书【廖瑜杭州府志碑碣目】
　　石璞
　　石璞字元素昆山人性翛然不乐仕进书法蔡君谟有肖神处【昆山人物传】
　　周禋
　　周禋字维敬为府掾补乐平簿改兴国寻告归登临眺咏好著述工草书【松江志】
　　方炯
　　方炯字用晦莆田人学医于蜀人虞仲文能诗工书自号杏翁【八闽通志】
　　孙适
　　孙适号东岩老人钱塘人隐居甘泉里有诗名善行草【杭州志】
　　陶玻
　　陶玻字仕珩缙云人七嵗能赋诗善楷书后厌科举究心圣贤着仁家训诸録洼尊见鸣诸藁【何镗括苍彚记】
　　叶绶
　　叶绶字叔章上虞人中江西乡试仕应州学正学问该博尤善古篆【书史防要】
　　梁淮
　　梁淮字伯海泰宁人工诗文善真草篆隶书教授乡里号云麓樵者【廖富泰宁县志】
　　沙洪
　　沙洪字文逺临髙人从呉琦学豁达坦夷善书大笔尤遒劲【唐胄琼台志】
　　沙廷梧
　　沙廷梧洪子官汀卫经歴作楷有父风规【琼台志】
　　邝海
　　邝海右所人书名独歩一时称入品尽得擫押钩格抵之法画生动不茍【琼台志】
　　傅佐
　　傅佐字秉忠右所人善书小楷尤峻密成化间任鸿胪寺序班陞中书舍人后以武功为广东后卫百户【琼台志】
　　吴震
　　呉震琼山人善真草篆隶书为左卫经歴【琼台志】
　　柳济
　　柳济字孟渊别号耕叟徳化人善楷书【李汛九江府志】
　　吴鉴
　　呉鉴字宗道为医学训科庄定山劝令读书遂从讲学能诗善草书【沈孟化江浦县志】
　　张顺
　　张顺字裕钱唐人成化中为定州学正草楷篆隶靡不精佳【韩上桂定州志略】
　　余孟拳
　　余孟拳无锡人善小楷仕保定新城训导【秦夔无锡志】
　　陈纲
　　陈纲【宪宗时人】成化二年罗伦榜进士题名碑大学士陈文撰文礼部郎中陈纲书【六馆日抄】
　　王礼
　　王礼【宪宗时人】明隆安寺碑成化中礼部郎中关西倪让撰中书舍人广昌王礼书【香河志】









　　御定佩文斋书画谱卷四十一
<子部,艺术类,书画之属,御定佩文斋书画谱>
　　钦定四库全书
　　御定佩文斋书画谱目録
　　第四十二卷
　　书家传二十一
　　明
　　李东阳　　　　吴寛
　　吴奕　　　　　谢迁
　　邵宝　　　　　徐溥
　　李应祯　　　　何乔新
　　何乔福　　　　何宗
　　王防　　　　　童轩
　　徐琼　　　　　沈晖
　　周经　　　　　陆釴
　　罗璟　　　　　刘大夏
　　傅瀚　　　　　傅潮
　　倪岳　　　　　谢铎
　　戴珊　　　　　　屠滽
　　程敏政　　　　　罗玘
　　吕献　　　　　　戴经
　　廖辅　　　　　　乔瑛
　　张凤翔　　　　　张元澄
　　钱仁夫　　　　　刘挺
　　曾琮　　　　　　周佩
　　蔡潮　　　　　　张文渊
　　杨武　　　　　　张至
　　张其湜　　　　　周宣
　　胡锦辂　　　　　张潜
　　邓杞　　　　　　沈周
　　呉纶　　　　　　张鈇
　　张渊　　　　　　王纶
　　雷鲤　　　　　　朱存理
　　王一鹏　　　　　皇甫信
　　黄云　　　　　　马时旸
　　陈厚　　　　　　赵式
　　张翼　　　　　　刘棨
　　詹复礼　　　　　詹僖
　　杨节　　　　　　杜堇
　　盛安　　　　　　王佐
　　邹忠　　　　　　吴鸣翰
　　秦霖　　　　　　方干
　　顾培　　　　　　夏礼
　　汪道全　　　　　郑时雍
　　程瑎　　　　　　钟礼
　　李进　　　　　　萧慈
　　周时勑　　　　　董元
　　周璿　　　　　　王敷若
　　陈廷泰　　　　　沈天禄
　　吴爟　　　　　　李橘
　　方绚　　　　　　邵文恩
　　温恭　　　　　　李璧
　　周令　　　　　　王蕃
　　林宣　　　　　　汤敬
　　柴登　　　　　　杨碧
　　吴应　　　　　　周文通
　　王鏊　　　　　　王延陵
　　杨廷和　　　　　李杰
　　郭勋　　　　　　梁储
　　杨一清　　　　　李璲
　　洪钟　　　　　　储瓘
　　张志淳　　　　　乔宇
　　王鸿儒　　　　　刘春
　　陆完　　　　　　钱承徳
　　毛澄　　　　　　王瓒
　　张嘉谟　　　　　王守仁
　　祝允明　　　　　唐寅
　　都穆　　　　　　文奎
　　文征明　　　　　文彭
　　文嘉　　　　　　王同祖
　　蔡羽　　　　　　王守
　　王宠　　　　　　陈淳
　　钱谷　　　　　　王韦
　　王逢元　　　　　徐霖
　　葛浒　　　　　　李梦阳
　　何景明　　　　　徐祯
　　顾璘　　　　　　顾
　　郑善夫　　　　　陈沂
　　孙一元　　　　　景旸
　　胡纉宗　　　　　杨慎
　　孙承恩　　　　　汪必东
　　孙绍祖　　　　　张潮
　　常伦　　　　　　胡松
　　虞守随　　　　　顾可乆
　　林达　　　　　　王廷陈
　　林黼　　　　　　张孚一
　　孙存　　　　　　杨应奎
　　成周　　　　　　王讴
　　王凤灵　　　　　于鏊
　　华爱　　　　　　李赞
　　姚惟芹　　　　　郑天鹏
　　江巨石　　　　　曾屿
　　涂澂　　　　　　郑雍言
　　张允中　　　　　金琮
　　金鱼　　　　　　刘穉孙
　　朱治登　　　　　胡师闵
　　朱贞孚　　　　　彭昉
　　王朝佐　　　　　谢承举
　　顾元庆　　　　　沈仕
　　严賔　　　　　　杨珂
　　王洪　　　　　　张诗
　　李祐　　　　　　张含
　　林钺　　　　　　周梁石
　　陶楷　　　　　　董宜阳
　　髙瀔　　　　　　杨黼
　　瞿汝臣　　　　　张錂
　　朱正　　　　　　陆平
　　宋显章　　　　　崔深
　　朱端　　　　　　司马伯通
　　杜君泽　　　　　李防
　　李穆　　　　　　陈世英
　　詹贵　　　　　　蒋能
　　林防　　　　　　张炜
　　诸夏　　　　　　吴楚
　　王时任　　　　　黄源
　　丘山　　　　　　林渠
　　罗黻　　　　　　朱唐
　　柴世需　　　　　徐潮
　　冯济　　　　　　钱润
　　严雍　　　　　　严芸
　　张奉　　　　　　何翠谷
　　王徳明　　　　　李士实
　　傅亨　　　　　　章寳臣
　　张节　　　　　　张士寔
　　徐墱　　　　　　许伯贞
　　陆顾　　　　　　潘谦
　　郑公佐　　　　　陈谟
　　杨士廉　　　　　范绅
　　陈宣　　　　　　金勉
　　陆勉　　　　　　周文褒
　　何暹　　　　　　凌夀
　　栁济














　　钦定四库全书
　　御定佩文斋书画谱卷四十二
　　书家传二十一
　　明【三】
　　李东阳
　　李东阳字賔之【朱谋垔云号西涯】茶陵人四嵗能大书景帝召见加诸膝赐寳镪举天顺八年进士授编修治八年入内阁十六年加太子太保户部尚书谨身殿大学士赠太师諡文正【瑚网】
　　涯翁篆胜古隶古隶胜真行草【弇州山人槀】
　　东阳草书笔力矫健成一家小篆清劲入妙【詹氏小辨】
　　吴寛
　　吴寛字原博【书史防要世人重之称匏庵先生】成化壬辰会试第一人试大廷又第一授翰林修撰治中为礼部尚书兼学士赠太子太保諡文定为文不事追琢独严体裁为诗沉着髙壮一洗近世尖新之习作书姿润中时出竒倔
　　虽规模于蘓而多所自得【震泽集】
　　吴奕
　　吴奕字嗣业号茶香居士文定公从子亦善书笔法类文定公【延陵族谱】
　　谢迁
　　谢迁字于乔余姚人成化十一年进士授修撰治八年与长沙同入内阁十八年加少傅太子太傅礼部尚书武英殿大学士赠太傅諡文正【瑚网】
　　王世贞国朝名贤遗墨有谢迁书【弇州续槀】
　　邵寳
　　邵寳字国贤【朱谋垔云号二泉】无锡人成化二十年进士治中为礼部尚书赠太子少保諡文庄【瑚网】
　　文庄善行草深得顔鲁公笔意【书史防要】
　　徐溥
　　徐溥字时用宜兴人孝宗时入内阁歴少师兼太子太师吏部尚书华盖殿大学士赠太师諡文靖【列卿纪】王世贞国朝名贤遗墨有徐溥书【弇州续槀】
　　李应祯
　　李应祯名甡以字行更字贞伯长洲人景泰癸酉举乡试入太学授中书舍人治中为太仆少卿博学好古篆楷俱入格【列卿纪】
　　文征明曰家君寺丞在太仆时公为少卿征明以同寮子弟得朝夕给事左右所承绪论为多一日书魏府君碑顾谓徴明曰吾学书四十年今始有得然老无益矣子其及目力壮时为之因极论书之要诀累数百言凡运指凝思吮豪濡墨与字之起落转换小大向背长短疏宻髙下疾徐莫不有法盖公虽潜心古法而所自得为多当为国朝第一其尤妙能三指尖搦管虚腕疾书今人莫能及也【甫田集】
