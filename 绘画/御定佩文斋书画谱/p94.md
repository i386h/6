<!-- { "loadSidebar": true } -->
　　王戎字濬冲琅邪临沂人也官尚书令拜司徒諡曰元【晋书本传】
　　戎作草字得崔杜法【宣和书谱】
　　王衍
　　王衍字夷甫戎之从弟爲太尉尚书令封武陵侯【晋书本传】
　　衍作行草尤妙初非经意而洒然自得于规矩之外【宣和书谱】
　　米芾云尝见晋人数帖皆竒夷甫独超然如羣鹤耸翅欲飞而未起也【书史】
　　乐广
　　乐广字彦辅南阳淯阳人也爲尚书令【晋书本传】张怀瓘书估乐广书入第三等【法书要録】
　　嵇康
　　嵇康字叔夜谯国铚人也其先姓奚会稽上虞人以避怨徙焉铚有嵇山因而命氏在魏拜中散大夫山涛去选官举康自代康与涛书告絶【晋书本传】
　　赵至年十四诣洛阳游太学遇嵇康于学写石经徘徊视之不能去【晋书赵至传】
　　叔夜善书妙于草制观其体势得之自然意不在乎笔墨【书断】
　　阮籍
　　阮籍字嗣宗陈留尉氏人也拜东平相更爲大将军从事中郎又求爲歩兵校尉【晋书本传】
　　昔于官书中见山涛阮籍嵇康书皆入作者阃域【广川书跋】
　　阮咸
　　阮咸字仲容籍之侄也爲始平太守【晋书本传】
　　阮咸行草品中之中【韦续九品书人论】
　　刘伶
　　刘伶字伯伦沛国人也尝爲建威参军【晋书本传】长安李丕绪得晋七贤帖刘伶书尤怪诡【广川书跋】
　　左思
　　左思字太冲齐国临淄人也其先齐之公族有左右公子因爲氏焉思少学钟胡书欲赋三都门庭藩溷皆着笔砚赋成豪贵之家竞相传写洛阳爲之纸贵【晋书文苑传】
　　陆机
　　陆机字士衡吴郡人也太康末与弟云俱入洛爲平原内史【晋书本传】
　　陆机书吴士书也无以较其多少【王僧防论书】
　　机能章草以才长见掩耳【宣和书谱】
　　陆云
　　陆云字士龙机之弟号曰二陆吴平入洛爲大将军右司马【晋书本传】
　　陆云善书【书史会要】
　　张翰
　　张翰字季鹰吴郡吴人也时人号爲江东歩兵齐王冏辟爲大司马东曹椽【晋书本传】
　　季鹰草书攀附张索【述书赋】
　　贾似道家有张翰思乡帖【恱生古迹记】
　　牵秀
　　牵秀字成叔武邑观津人也秀博辩有文才弱冠爲衞瓘所知后至平北将军【晋书本传】
　　牵秀善书见王愔文字志【法书要録】
　　裴邈
　　裴邈字景声河东闻喜人少有通才从兄頠器赏之历太傅从事中郎左司马监东海王军事【刘峻世说新语注】
　　裴邈书品下之下【庾肩吾书品】
　　刘琨
　　刘琨字越石中山魏昌人汉中山靖王胜之后也永嘉元年爲并州刺史元帝转琨爲侍中太尉諡曰愍【晋书本传】
　　越石伟度粃糠翰墨窦蒙注云今见行书五行【述书赋】
　　刘舆
　　刘舆字庆孙与兄琨并尚书郭奕之甥名著当时京都爲之语曰洛中奕奕庆孙越石东海王越以爲左长史越旣緫録舆爲上佐賔客满筵文案盈几逺近书记日有数千酬对款备时人服其能比之陈遵追赠骠骑将军封定襄侯諡曰贞【晋书本传】
　　刘舆书品中之下【庾肩吾书品】
　　王育
　　王育字伯春京兆人也少孤贫爲人佣牧羊每过小学必歔欷流涕时有暇即折蒲学书后成都王颖以爲破虏将军【晋书本传】
　　王裒
　　王裒字伟元城阳营陵人也博学多能隠居教授三徴七辟皆不就【晋书本传】
　　王裒善书【书史防要】
　　卢志
　　卢志字子道范阳涿人也始为成都王颖谘议参军永嘉末转尚书【晋书本传】
　　志少好学朝夕惟焚香读书尝与书盟曰誓与此君共老素法钟繇善书【尚友録】
　　辛谧
　　辛谧字叔重陇西狄道人也少有志尚博学善属文工草隶书为时楷法永嘉末兼散骑侍郎没于刘聪歴石勒季龙之世并不应辟命【晋书本传】
　　傅玉
　　傅玉【一作操】书如项羽投戈荆轲执防【唐人书评】
　　陈畅
　　陈畅荥阳人晋秘书令史善八分晋宫观城门皆畅书也【羊欣能书人名】
　　杨肇
　　杨肇字季初荥阳宛陵人封东武伯官折冲将军荆州刺史諡曰戴诔云多材丰艺彊记洽闻草隶兼善尺牍必珍翰动若飞纸落如云【潘岳杨使君碑】
　　杨潭
　　杨潭字道元肇子见潘岳集【魏志田豫传注】
　　杨潭书品下之中【庾肩吾书品】
　　杨经
　　杨经字仲武潭次子肇之孙亦善草隶【羊欣能书人名】
　　羊忱
　　羊忱字长和一名陶泰山平阳人世爲冠族历太傅长史扬州刺史【羊欣传作徐州刺史】迁侍中能草书亦善行隶有称于一时【文字志】
　　羊长和博学工书能骑射善围棊诸羊后多知书而余艺莫逮【世説新语】
　　江琼
　　江琼字孟琚冯翊太守善虫篆诂训永嘉中弃官投张轨因居凉【北史江式传】
　　江统
　　江统字应元陈留圉人也静黙有逺志与乡人蔡克俱知名至黄门侍郎散骑常侍领国子博士【晋书本传】式六世祖琼晋初与从父应元俱受学于卫觊古篆之法埤仓雅言説文之义【一作仓雅方言説文之谊】当时并收善誉【江式论书表】
　　蔡克
　　蔡克字子尼陈留考城人也少好学博渉书记成都王颖擢为东曹掾后为东嬴公从事中郎【晋书蔡谟传】子尼书軆简约【书史防要】
　　朱诞
　　朱诞字永长吴郡人体履清和黄中通理累迁议郎吴平归家【世説注】
　　朱诞书品中之下论曰朱诞以偏艺流声【庾肩吾书品】
　　皇甫定
　　皇甫定年七嵗善史书从兄谧深竒之【书断】
　　辛旷
　　辛旷【按晋诗纪有辛旷赠皇甫谧诗当是同时人】善书见王愔文字志【法书要録】
　　王导
　　王导字茂光禄大夫览之孙也初袭祖爵即丘子元帝为琅邪王请导为安东司马帝登尊号进骠骑大将军仪同三司封武冈侯后进位太傅又拜丞相諡文献【晋书本传】
　　导行草兼妙元明二帝并工书皆推叹于茂王愔云王导行草见贵当世【书断】
　　导善作字规模前人初师钟繇卫瓘力学不倦携钟繇宣示帖以过江【宣和书谱】
　　王恬
　　王恬字敬豫【宣和书谱避宋讳作钦豫世说新语注小字螭虎】导第二子也多技艺善弈棋后爲吴国会稽内史加散骑常侍赠中军将军諡曰宪【晋书本传】
　　恬工于草隶当世难与爲比【书断】
　　恬善隶书于草字尤妙是时张翼以书得名议者谓不能过恬【宣和书谱】
　　王洽
　　王洽字敬和导诸子中最知名历官至吴郡内史征拜中书令苦让不受【晋书本传】
　　王洽众书通善尤能隶行从兄羲之云弟书遂不减吾【羊欣能书人名】
　　洽书兼诸法于草尤工落简挥豪有郢匠成风之势【书断】
　　逸少与从弟洽变章草爲今草韵媚宛转大行于世【同上】
　　王劭
　　王劭字敬伦导第五子也爲尚书仆射出爲吴国内史卒赠车骑将军諡曰简【晋书本传】
　　王劭今见草书一纸六行【窦述书赋注】
　　王荟
　　王荟字敬文导第六子也至鎭军将军加散骑常侍赠卫将军【晋书本传】
　　王荟书品下之上论曰动成楷则殆逼前良【庾肩吾书品】
　　王珣
　　王珣字元琳小字法护导之孙洽之长子也孝武雅好典籍珣与殷仲堪徐邈王恭郄恢等并以才学文章见昵隆安初迁尚书令赠车骑将军开府諡献穆【晋书本传】
　　珣三世以能书称家范世学珣之草圣亦有传焉【宣和书谱】
　　王珉
　　王珉字季琰珣之弟也少有才艺善行书名出珣右时人为之语曰法护非不佳僧弥难为兄僧弥珉小字也代王献之为长兼中书令二人素齐名世谓献之为大令珉为小令赠太常【晋书本传】
　　自导至珉三世善书时人方之杜卫二氏尝书四疋素自朝操笔至暮便竟首尾如一又无误字子敬戯云弟书如骑骡骎骎欲度骅骝前【书断】
　　王廞
　　王廞字伯舆导之孙荟之子也厯太子中庶子司徒左长史【晋书王荟传】
　　伯舆书法骨軆慢正精采冲融【述书赋】
　　王敦
　　王敦字处仲【世说新语注云小字阿黑】司徒导之从父兄也拜侍中大将军江州牧后自为扬州牧【晋书本传】
　　敦初以工书得家传之学笔势雄健【宣和书谱】
　　王防【淳化阁帖作海陵恭侯王】
　　王字处重琅邪人舒弟也意局刚清以政事称累迁中领军尚书左仆射舒并敦从弟【王别传】
　　王作行书有羲献法防事一帖尤爲人所知流传至今布置婉媚结搆有法【宣和书谱】
　　刘超
　　刘超字世瑜琅邪临沂人以忠谨清愼爲元帝所防遂从渡江专掌文檄超自以书迹与帝手笔相类乃絶不与人交书后爲右衞将军諡曰忠【晋书本传】
　　顾荣
　　顾荣字彦先吴国吴人也祖雍吴丞相吴平与陆机兄弟同入洛号爲三俊永嘉初拜侍中元帝鎭江东以荣爲军司加防骑常侍諡曰元【晋书本传】
　　顾荣亦善书【书史会要】
　　戴若思
　　戴若思广陵人也名渊爲骠骑将军諡曰简【晋书本传】张怀瓘书估戴若思入第四等【法书要録】
　　孔偘
　　孔偘字敬思会稽人晋大司农今见行书一纸【述书赋注】
　　孔愉
　　孔愉字敬康【偘之从弟】会稽山阴人也吴平愉迁于洛后爲鎭东将军会稽内史加散骑常侍赠车骑将军諡曰贞【晋书本传】
　　敬思善行书敬康善草书述书赋云思行则轻利峭峻康草则古质郁纡【山阴志】
　　陆玩【一作陆珫米芾作陆统】
　　陆玩字士瑶吴郡吴人也封兴平伯迁侍中司空諡曰康【晋书本传】
　　玩机从弟弱冠有美誉喜翰墨尤长行书时瑞星见亲书表贺其笔力痩硬有钟繇法雅重而有典则【宣和书谱】
　　卞壸
　　卞壸字望之济阴冤句人也爲尚书令复加领军将军諡忠贞【晋书本传】
　　望之之草古而老【述书赋】
　　郄鉴
　　郄鉴字道徽髙平金乡人博览经籍以儒雅著名明帝以其有器望动静辄问之乃诏鉴特草上表疏以从简易后封南昌县公进位太尉諡文成【晋书本传】
　　太尉草书卓絶古而且劲【书断】
　　鉴作草字下笔刚决略无留滞厚实深沉丰茂宏丽而不乏风神【宣和书谱】
　　郄愔
　　郄愔字方回鉴之长子也爲冠军将军会稽内史就加鎭军征拜司空諡文穆【晋书本传】
　　愔善众书齐名庾翼其法遵衞氏尤长于章草纤能得中意态无穷筋骨亦胜王僧防云郄愔章草亚于右军【书断】
　　郄昙
　　郄昙字重熙鉴之次子也除北中郎将徐兖二州刺史諡曰简【晋书本传】
　　重熙书若投石拔距怒目扬睂【述书赋】
　　郄超
　　郄超字景兴一字嘉賔愔之长子也桓温辟爲掾转参军至临海太守【晋书本传】
　　超草书亚于二王紧媚过其父骨力不及【王僧防论书】景兴正草轻利脱略古法【述书赋】
　　郄俭之
　　郄俭之字处约昙之子【晋书超从弟】晋太子率更令今见草书两纸【述书赋注】
　　郄恢
　　郄恢字道【世说新语注小字阿乞】昙之子也领秦州刺史加督陇上军寻以爲尚书【晋书本传】
　　处约道家之后进草势兄优正书弟润【述书赋】
　　何充
