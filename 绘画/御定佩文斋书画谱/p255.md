<!-- { "loadSidebar": true } -->
　　篆书延光二年今在嵩山啓母庙南避景帝讳改啓为开叶封嵩阳石刻记云石质甚粗劣篆文亦未尽善【金石文字记】
　　少室神道石阙铭
　　篆书今在登封县西十里叶封嵩阳石刻记云凡二十一行行四字其所刻丞薛政等与啓母庙同其为一时所立无疑也【金石文字记】
　　大匠翟鬴碑
　　翟鬴为大匠上言太学頽废宜更修缮诱进后学顺帝从之遂起太学更开拓房室学者为鬴立碑铭于学云【后汉书翟鬴传】
　　窆室铭【释作窆石】
　　顺帝永建元年五月【金石録】
　　山阳麟鳯碑
　　麟鳯二物共一石像下有賛碑隂有记云永建元年山阳太守河内孙君新刻瑞像最后有铭词皆篆文也胡承公云其石两旁有书六十九字赵氏但得其篆予所藏亦然【释】
　　麟鳯图半篆半以九字九行为率余题曰非篆非科璞已雕【米海岳画史】
　　孝女叔先雄碑
　　孝女叔先雄父泥和堕湍水尸丧不归雄于父堕处投水死后六日与父相持浮于江上郡县表之为雄立碑图像其形焉【后汉书列女传　水经注云符县长赵祉遣吏光尼和以永建元年十一月诣巴郡没成濡滩女终至父没处自沉二十一日与父俱出郡县上言为之立碑】
　　幽州刺史防牱太守张子阳碑
　　在懐安军唐化镇沿江五里许求建四年造【舆地碑目】
　　汉安长陈君阁道碑
　　永建五年立在资州内江县【汉字原】
　　国三老袁良【金石略作贡】碑【金石録云永建六年二月】
　　在开封之扶沟袁君名良顺帝永建六年卒其孙卫尉滂立此石滂以光和年为相其作九卿当在灵帝之初水经云扶沟有袁梁碑者误也【释】
　　永建刻铭
　　元祐二年永城下得石如丰碑其上刻铭永建六年五月【广川书跋】
　　谒者王诲碑
　　荥口石门南际河有碑云惟阳嘉三年二月丁丑使河堤谒者王诲防逹河川刋石记功垂示于后陈留浚仪边韶字孝先颂石铭嵗逺字多沦缺【水经注】
　　洛阳桥右柱铭
　　洛阳建春门右桥建两石柱桥之右柱铭曰阳嘉四年乙酉壬申使中谒者魏郡清渊马宪监作石桥梁柱【水经注】
　　太学碑
　　石经东有一碑是汉顺帝阳嘉八年立碑南面刻颂表里镂字犹存不破【水经注】
　　太学賛碑　弟子賛碑
　　陆机言太学賛别一碑在讲堂西下列石碑载蔡邕韩説髙堂谿等名太学弟子賛复一碑在外门中今二碑并无【水经注】
　　西岳石阙铭
　　铭曰永和元年五月癸丑朔六日戊午农太守常山元氏张勲为西岳华山作石阙髙二丈二尺永和汉顺帝晋穆帝姚皆有此号穆帝时华隂不为晋以此碑字画验之恐非姚时盖汉刻也【金石録】
　　北海相景君铭　碑隂
　　济州任城有景氏三碑皆不着其名字顺帝汉安二年卒【释】
　　碑隂凡三列后一列下云行三年服者凡八十七人【汉字原】
　　窦贵人碑
　　顺帝初窦章女年十二能属文以才貌选入掖庭有宠为贵人早卒帝追思之无已诏史官树碑颂徳章自为之辞【后汉书窦章】
　　法真刻石
　　法真顺帝时四徴不屈友人郭正等共刋石颂之号曰徳先生【后汉书逸民】
　　司马迁碑
　　在夏阳永嘉四年汉阳太守殷济立碑【水经注】
　　武氏石阙铭【在济州】
　　铭云建和元年三月四日孝子武始公弟绥宗景兴开明使石工孟李李弟卯造此阙【金石録】
　　炖煌长史武班碑
　　在济州任城武君名班字宣张冲帝永嘉元年卒碑者后三年同舎郎史恢曹芝六人所立【释】
　　吴郡丞武开明碑
　　碑云君字开明名已灭缺建和二年十一月十六日卒其他磨灭不能尽读【金石録】
　　司校尉杨孟文石门颂
　　在兴元威宗建和二年汉中太守王升立水经及欧赵皆谓之杨厥碑蜀中晩出杨淮碑云司校尉杨君厥讳淮大司孟文之元孙也始知两碑皆以厥为语助此乃后政颂其勲徳故字之而不名【释】墨寳云杨君石门颂褒地县北五里磨崖【汉字原】
　　广汉长王君治石路碑
　　碑以一表字题其上在今汉州威宗建和二年杨子钦所作【释】
　　漳河神坛碑
　　钜鹿县铜马祠侧有碑述河内修武县张导字景明以建和三年为钜鹿太守通正水路功绩有成题云漳河神坛碑庙为铜马刘神祠是碑因震裂余半不可复识矣【水经注】
　　孔子庙碑
　　孔子庙前有一碑西面是陈相鲁国孔畴建和五年立【水经注】
　　班孟坚碑
　　东太山成人班孟坚碑建和十年尚书右丞拜沇州刺史从事秦闰等刋石颂徳政【水经注】
　　张公神碑
　　在黎阳威宗和平元年立碑云朝歌长郑郴为张公建阙作碑铭谒者李君又作歌九章刻之石皴剥不明仅能辨其梗槩【释】
　　县三老杨信碑
　　碑今在蜀中石已刓剥鲜有成章者惟官氏名字俱存其中有惟子和平大汉元年之文【释】
　　祝长严防碑
　　政和中下邳县民耕地得之碑云和平元年年六十九又云讳防字少通其后有铭铭为五言颇残缺难读云【金石録】
　　冯君开道碑
　　冯君开道碑和平元年立【汉字原】
　　曹娥碑
　　曹娥父盱溺死娥遂投江死元嘉元年县长度尚改娥于江南道傍为立碑焉【后汉书列女传】
　　从事武梁碑
　　碑云讳梁字绥宗元嘉元年卒其后有铭其他刻画皆完可读碑在济之任城崇宁初尝得此碑爱其完好后十余年再得此本则缺其最后四字矣【金石録】
　　广汉蜀国都尉丁鲂碑
　　今在巴州威宗元嘉元年立丁君名鲂字叔河其碑仅有数句成文【释】
　　彭山庙碑
　　彭山庙前有彭山碑汉桓帝元嘉三年杜仲长立【水经注】
　　郎中王政碑
　　在济州元嘉三年立字虽残阙尚多可读者欧阳公云磨灭不复成文名字官阀卒葬年月皆莫可考盖察之不详尔小欧阳以为其字季辅赵氏以为光和元年立皆非也【续】
　　平都侯相蒋君碑
　　平都侯相蒋君碑文字残缺其名字官阀皆不可考元嘉二年卒【金石録】
　　其文有云礼毕祥除瞻望坟茔则此碑乃后来所立【释　汉字原云永兴元年立】
　　李母冢碑
　　李母冢冡东有碑是永兴元年谯令长沙王阜所立【水经注】
　　孔庙置守庙百石孔龢碑
　　在兖州仙源县威宗永兴元年立嘉祐中郡守张稚圭按图经云钟繇书钟繇以魏太和四年卒去永兴盖七十八年图经所云非也【释】
　　孔谦碣
　　永兴二年立在兖州集古録金石録作孔徳譲碑【汉字原】
　　东海祠碑
　　永夀元年东海相桓君立【天下碑録】
　　益州太守无名碑　碑隂
　　碑首云永夀元年三月十九日益州太守某君卒其姓独刓灭或有谓之冯君者岂予所藏偶不明邪【释】
　　碑隂有牧靡故史三人题名在趺之右【同上】
　　孔君碣
　　在孔子墓林中其额题孔君之墓文已残缺其前云元年乙未元年上阙二字按东汉自建武以后惟桓帝永夀元年嵗次乙未其他有三乙未皆非元年然则此碣所阙二字当为永夀也【金石録】
　　吉成侯州辅碑【水经注作侯苞碑】碑隂
　　题额云汉故中常侍长乐太仆吉成侯州君之铭辅见后汉书宦者【释云威宗永夀二年卒】水经云犨县水南有汉中常侍长乐太仆吉侯苞冢冢前有碑其碑云六帝四后是谘是诹今验其文实有此语独以辅为苞盖水经之文误【金石録】
　　州辅碑隂京兆尹延笃叔坚而下题名者凡四十余人【同上】
　　州辅墓石兽字
　　水经注云州君墓有两石兽已沦没人有掘出一兽独不全破制作甚工右膊上刻作辟邪字董之明守官汝颍见寄其一辟邪道元所见也其一乃天禄字差大皆完好可喜之明又云天禄近城为邨民所毁辟邪虽存然字画已残缺难辨【金石録】
　　宗资墓前石兽膊字
　　汉天禄辟邪四字在宗资墓前石兽上按后汉书宗资南阳安众人也今墓在邓州南阳界中墓前有二石兽刻其上一曰天禄一曰辟邪【集古録　字不尽为法盖篆之变也汉自光和后碑尽为书额或作篆大体皆为偃波势而此石所书独多篆法】
　　韩勅造孔庙礼噐碑　碑隂
　　永夀二年立其文杂用防纬不可尽通【释】
　　韩勅碑隂六十有二人不称字者一人不称名者二十一人【同上】
　　鲁相勅复顔氏繇发碑
　　永夀二年【天下碑録　金石録作永嘉】
　　韩勅修孔庙后碑　碑隂
　　威宗永夀三年立其间云修饬旧宅改画圣象立礼乐噐车舆荐席墙室坛井皆修庙事也【释】
　　韩勅孔庙后碑隂永夀三年孔从事所立【续】
　　韩勅孔林别碑两侧题名
　　沈虞卿名为韩勅碑两侧题名【汉字原】
　　孔君徳碑
　　永夀三年故婺州从事孔君徳于孔子墓祠坛前立在仙源县【天下碑録】
　　郎中郑固【一作宣】碑
　　文字磨灭莫可考其仅可见者云君讳固字伯坚【集古録】
　　延熹元年立在济州任城县学【汉字原】
　　王君造四县邸碑
　　陈县城内有汉相王君造四县邸碑文字剥缺不可悉识其畧曰惟兹陈国故曰淮阳郡云云王清惠着为百姓畏爱求贤飬士千有余人赐与田宅吏舍自捐奉钱助之成邸五官掾西华陈箕等二百五人以延熹二年云云【水经注】
　　费县令田君碑
　　延熹二年今在沂州其名字皆已磨灭残缺不可次第而隐隠可见有故吏薛咸等立石勒铭之语乃费县令长徳政去思碑尔【集古録】
　　议郎元賔碑
　　在亳州碑无额故不得其姓石缺又失其名延熹二年卒【释】
　　张休崖涘铭
　　延熹二年立或作磨崖险路铭【汉字原】
　　楚相孙叔敖碑　碑隂
　　今在光州延熹三年固始令段光为叔敖作庙所立【释】
　　孙叔敖碑隂与前碑皆延熹三年五月所作【同上】
　　中常侍樊安碑
　　樊君名安字子仲威宗永夀四年卒其子以延熹三年仲冬始刻此碑其末又载延熹元年八月丁酉赠骑都尉诏赵氏遂以碑为元年所立而欧公云字子佑皆误也【释】
　　夀张侯樊宏碑
　　夀张侯者名宏碑在唐州湖阳三五十年来椎拓已漫灭其半矣治平中县令乐京亦尝为之再刻【释】
　　中常侍曹腾碑碑隂
　　曹嵩阙北有圭碑题云汉故中常侍长乐太仆特进费亭侯曹君之碑延熹三年【集古録金石録皆作建和元年】立碑隂又刋诏防二碑文同【水经注】
　　江原长进徳碣
　　延熹三年造【释】
　　丹阳太守郭旻碑
　　碑云君讳旻字巨公延熹元年十月卒三载礼阕乃羣相与刻石勒铭【金石録】
　　冀州刺史王纯碑【水经注作王纷碑】　碑隂
　　王君名纯以威宗延熹四年卒水经云须句西有冀州刺史王纷碑中平四年立年与名皆误也碑在郓州中都县【释】
　　碑隂前题门生人名自东平冯定伯而下文字完好可识者百九十人字画淳劲可喜【金石録】
　　封丘令王元賔碑　碑隂
　　延熹四年立集古金石并作元赏释云元賔字画分明非是测度【石墨镌华】
　　延熹四年立集古作修庙碑隂金石作王元赏【汉字原】
