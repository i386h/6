<!-- { "loadSidebar": true } -->
　　真卿尝作笔法十二意备尽师资之学其正书足以垂世【宣和书谱】
　　张旭草书得笔法后传崔邈顔真卿【李肇国史补】真卿传栁京兆公权零陵僧懐素邬彤韦玩张从申以至杨少师凝式【解缙书学传授】
　　顔允南
　　顔允南惟贞子【真卿兄】工诗人多诵其佳句善草隶达奚珣荐为左补阙歴殿中膳部司封郎中司业金乡男【顔眞卿家庙碑】
　　顔旭卿
　　顔旭卿元孙子善草书山令【顔眞卿家庙碑】
　　顔曜卿
　　顔曜卿元孙子工诗善草隶十五以文学直崇文馆淄州司马【顔眞卿家庙碑】
　　顔頵
　　顔頵真卿子贞元六年授五品正贠官【旧唐书本传】唐幽州复舜庙颂贞元十二年韦稔撰顔頵正书并篆【金石録】
　　頵书画端庄殊有父风【王恽秋涧集】
　　顔防
　　顔防【真卿子】好为诗富阳尉【顔真卿家庙碑】
　　唐邓州文宣王庙碑顔防书【墨池编】
　　顔颙
　　顔颙惟贞孙【真卿侄】好为文常州参军【顔真卿家庙碑】唐晋祠新松记元和元年令狐楚撰顔颙正书【金石録】
　　顔顗
　　顔顗惟贞孙【真卿侄】颇工小楷官洗马【顔眞卿家庙碑】
　　顔防
　　顔防有文词愽古【顔真卿家庙碑】
　　唐河中府鹳鹊楼记顔防书【金石略】
　　贞元四年麟徳殿宴羣臣诗顔防书【金石録】
　　谭藩　何类
　　谭藩何类【失其系】宋苏辙荅子瞻寄示岐阳十五碑诗云谭藩居顔前何类学顔颇【栾城集】
　　邬彤
　　邬彤钱塘人金吾兵曹邬亦刘氏之出与懐素为羣从中表兄弟谓懐素曰草书古势多矣惟太宗以献之书如凌冬枯树寒寂劲硬不置枝叶张旭又尝私谓彤曰孤蓬自振惊沙自飞余师而为书故得竒怪凡草圣尽于此怀素不复应对但连叫数十声曰得之矣【陆羽懐素别传】邬彤书流便可喜孙莘老取其书置墨妙亭【墨池编】唐金刚经尊胜经乾元二年邬彤行书【金石録】
　　邬彤工书师张旭【书史防要】
　　懐素师邬彤授其笔法【书苑菁华】
　　徐浩
　　徐浩字季海越州人峤之子少举明经工草隶以文学为张説所器重肃宗即位召拜中书舍人时天下事殷诏令多出于浩浩属词赡给又工楷隶肃宗恱其能加兼尚书左丞宗传位诰册皆浩为之参两宫文翰宠遇罕与为比代宗时歴吏部侍郎集贤殿学士赠太子少师【旧唐书本传】
　　始浩父峤之善书以法授浩益工尝书四十二幅屏八体皆备【司空图书屏记云先大夫退居中条李忻州戎辍所寳徐公浩真迹一屏以为贶凡四十二幅所题多文选五言诗其朔风动秋草边马有归心十数字或草或隶尤为精絶】世状其法曰怒猊抉石渴骥奔泉云【唐书本传】
　　徐浩书谱一卷古迹记一卷【唐书艺文志】
　　浩善正书八分真行唐之工书者多求其三叶嗣名者惟徐氏云【墨池编】
　　徐吏部传之皇甫阅【卢携临池妙诀】
　　徐璹
　　徐璹【浩长子】徐浩古迹记云臣长男璹臣自教授幼勤学书在于真行颇知笔法【书法要録】
　　唐滑州新井铭贞元五年贾躭撰徐璹正书说文字源序贞元五年贾躭撰徐璹正书【金石録】
　　徐岘
　　徐岘【浩次子】善书工行草石曼卿得其石刻屡称于人【墨池编】
　　唐彭王傅徐浩碑次子岘书在偃师【金石略】
　　岘善正书【书史会要】
　　李造
　　李造陇西人武都公【宗室世系表云造起居舍人】窦臮述书赋云武都先觉翰墨泉薮【法书要録】
　　李揆
　　李揆字端卿荥阳人开元末擢进士第肃宗时歴拜中书侍郎同中书门下平章事封姑臧县伯揆美风仪善奏对帝叹曰卿门地人物文学皆当世第一故时称三絶终国子祭酒礼部尚书諡曰恭【唐书本传】
　　揆善文章尤工书【书史会要】
　　李佋
　　李佋【揆从弟】袁州刺史【唐书宰相世系表】
　　李佋工于翰墨有名当世【书史防要】
　　萧昕
　　萧昕字中明河南人再中博学宏辞科肃宗时歴中书舍人礼部侍郎代宗时转工部尚书封晋陵侯终太子少师諡曰懿【唐书本传】
　　唐汾阳王霍国夫人王氏碑萧昕书【金石略】
　　令狐彰
　　令狐彰字伯阳京兆富平人志胆沉果知书传大义肃宗时拜滑亳魏博节度使河朔平封霍国公检校尚书右仆射【唐书本传】
　　唐代宗送令狐彰赴河南诗序彰自书在西京【金石略】
　　杨播
　　杨播凤翔天兴人举进士退居求志宗召拜谏议大夫弃官归飬肃宗时即家拜散骑常侍号靖先生【唐书本传】
　　唐大圣真塔铭大歴十三年张彧撰杨播行书【金石録】
　　元载
　　元载字公辅鳯翔岐山人嗜学工属文天寳初防入髙第肃宗时歴拜同中书门下平章事代宗立拜中书侍郎许昌县子諡曰荒【唐书本传】
　　唐鳯翔佛顶尊胜陀罗尼经元载书【金石略】
　　张彪
　　张彪颍洛间静者【唐诗纪事】
　　杜甫寄张十二山人彪诗云静者心多妙先生艺絶伦草书何太苦诗兴不无神曹植休前辈张芝更后身数篇吟可老一字买堪贫【杜工部集】
　　赵复
　　赵复【至徳二年为永乐尉见旧唐书郭子仪传】唐渎祠碑大歴三年王延昌撰赵复行书【金石録】
　　任华
　　任华工诗有书学【清河书舫】
　　陆羽
　　陆羽字鸿渐【一名疾字季疵】复州竟陵人或言有僧得水滨畜之旣长其师教以旁行书答曰终鲜兄弟而絶后嗣得为孝乎师怒使牧牛羽潜以竹画牛背为字上元初更隠苕溪自称桑苎翁诏拜太子文学徙太祝不就职【唐书本传】
　　唐永定寺陆鸿渐书额【吴地记】
　　宋张洎云唐王维画孟浩然像有陆文学题记词翰竒絶【张洎集】
　　张志和
　　张志和字子同防稽人【见画家传】性髙迈不拘检书迹狂逸【歴代名画记】
　　郑防
　　郑防荥阳人仓部郎中【唐书宰相世系表】
　　唐楚州修城记上元元年范昭撰郑防正书【金石録】
　　史俊
　　史俊【肃宗时人】严武在巴州题楠木歌后俊以监察御史来临是邦亦赋焉【唐诗纪事】
　　唐楠木歌严武撰史俊行书【金石録】
　　彭朝义【广川书跋作朝议】
　　彭朝义【肃宗时人】魏侍中王粲石井防记太子舎人甄济撰判官彭朝义书其文得之为可喜而朝义书尤善【金石録】
　　衞秀
　　衞秀【肃宗时人】唐衞秀上元元年书梁思楚碑秀笔工之善模者也其自谓集书信矣【集古録】
　　张敬仙
　　张敬仙【肃宗时人】唐元皇帝道徳经注李华撰张敬仙书【金石録】
　　沈仲昌
　　沈仲昌【肃宗时人】唐乌程令韦君徳政碑至徳二载沈务本撰沈仲昌正书【金石録】
　　卢耿
　　卢耿【肃宗时人】唐王公城河中颂上元元年陈翃撰卢耿正书【金石録】
　　李延宥
　　李延宥【肃宗时宗室】唐南叟训乾元二年祁顺之撰皇三从侄李延宥正书【金石録】
　　李粲
　　李粲【肃宗时宗室】唐玉真公主墓志上元元年王缙撰侄李粲书【金石録】
　　韦卓
　　韦卓【肃宗时人】唐沈府君墓铭乾元元年韦卓撰并书【舆地碑目】
　　章廷
　　章廷【肃宗时人】唐王公【思礼】复陕城勲徳碑章廷书【墨池编】
　　李华
　　李华字遐叔赵州赞皇人累中进士宏辞科上元中擢检校吏部贠外郎去官客隐山阳天下士大夫家传墓版及州县碑颂时时赍金帛往请【唐书本传】
　　李华有截拽二字诀【书苑菁华】
　　李莒
　　李莒华从弟越州録事参军【唐书宰相世系表】
　　怡亭在武昌江水中小岛上武昌人谓其地为吴王散花滩裴鶠造李阳冰名而篆之永泰元年裴虬铭李莒八分书刻于岛石【集古録】
　　李润
　　李润华从弟淄川尉【唐书宰相世系表】
　　唐諡文宣王追封兖公等诏李润书【墨池编】
　　李俭
　　李俭【失其世系】元郑枃云李莒李俭绰有古意【郑枃衍极陶宗仪云莒俭善楷隶八分此误以李莒李俭为一人也今改正】
　　姚南仲
　　姚南仲华州下邽人乾元初擢制科代宗时歴拜义成节度使授尚书右仆射諡曰贞【唐书本传】
　　唐鲁仲瑜墓志乾元二年頼裴撰姚南仲行书【金石録】
　　张参
　　张参大歴中为国子司业始详定五经书于论堂东西厢之壁【刘宾客集】
　　张参五经文字序曰收集疑文互体受法师儒以为定例凡一百六十部三千二百三十五字分为三卷说文体包古今先得六书之要有不备者求之字林其或古体难明众情惊懵者则以石经之余比例为助石经湮没所存者寡通以经典及释文相承隶省引而伸之不敢专也【五经文字】
　　张参年老尝手写九经以为读书不如写书【李肇国史补】
　　李舟
　　李舟【宰相世系表云字公受】陇西人有文学俊辩髙志气以尚书郎出为刺史【栁宗元河东集　宰相世系表云防州刺史陇西县男】
　　题朝阳岩诗大歴十三年李舟撰并正书【金石録】
　　段季展
　　段季展【代宗时人】刘晏所与多天下名士季展盖其徒也禹庙碑为时人所珍其运笔流美亦足贵尚云【墨池编】唐李元賔墓铭韩愈撰段季展书【韩文考异】
　　李庾
　　李庾字子防襄邑恭王神符之后湖南观察使兼御史中丞【唐书宗室世系表】
　　唐永州浯溪铭浯台铭并李庾篆书【金石略】
　　崔漑
　　崔漑清河人太常少卿【唐书宰相世系表】
　　唐少林寺厨库记贞元十四年顾少连撰崔漑正书【金石録】
　　崔倬
　　崔倬太常少卿漑子【唐书宰相世系表】
　　唐八闗斋防记大歴十年顔真卿撰并书崔倬补书【金石録　按崔倬叙顔鲁公石幢事云于刺史唐氏之家得其模本命工补刻乃大中十年正月一日也时倬为刺史】
　　刘孺之
　　刘孺之广平人京兆少尹【唐书宰相世系表】
　　唐鳯翔节度使孙志直纪徳碑刘孺之书【金石略】
　　赵偃
　　赵偃【代宗时人】石镫庵石幢傍镌唐般若心经一部广徳二年少府裴监施【燕都游览志云代宗时成纪郡夫人敬造】朝请郎赵偃书【帝京景物略】
　　瞿令问
　　瞿令问【为道州江华县令见元次山集】唐阳华岩铭元结次山作邑令瞿令问以杂体篆之刻之厓上【格古要论】
　　令问大歴中八分书舜冢碑【书史会要】
　　唐寒亭记洼樽铭并瞿令问书【古今碑帖考】
　　卢璟
　　卢璟范阳人洛州司功参军之信子【唐书宰相世系表】唐寿安县甘棠馆记大歴十一年卢璟篆额【金石録】
　　李自正
　　李自正字尚贞凉国公抱玉子少府监袭公【唐书宰相世系表】
　　唐泽潞李抱玉纪功碑碑隂记广徳二年王志安撰男自正正书【金石録】
　　张芬
　　张芬字茂宗兵部郎中【符载劒南西川幕府诸公写真讃】
　　唐左骁衞将军郭英杰碑大歴二年徐浩撰张芬正书【金石録】
　　冷朝阳
　　冷朝阳江寕人李嘉祐有送冷朝阳及第归江寜诗【李嘉祐集】
　　唐吴岳祠堂记兴元元年于公异撰冷朝阳行书【金石文字记】
　　乔年
