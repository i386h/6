<!-- { "loadSidebar": true } -->
　　杜如晦字克明京兆杜陵人少英爽喜书以风流自命隋滏阳尉秦王引为府兵曹参军歴迁兵部尚书封蔡国公进位尚书右仆射諡曰成【唐书本传】
　　楷隶草法唐初杜如晦髙士防亦深有意焉【蔡希综法书论】
　　髙士廉
　　髙士防名俭以字显【旧唐书云勃海蓨人】隋仁夀中举文才甲科补治礼郎秦王领雍州牧荐士防为治中亲重之歴吏部尚书进封许国公迁尚书右仆射加开府仪同三司同中书门下三品知政事諡曰文献【唐书本传】
　　太宗大购图书宝于内库贞观十三年装成排署有特进尚书左仆射申国公臣士防跋尾【徐浩古迹记】
　　长孙无忌
　　长孙无忌字辅机河南洛阳人好学该博文史少与太宗友善贞观中进尚书右仆射册司空知门下尚书省事封赵国公髙宗初进太尉检校中书令【旧唐书本传】唐太宗豋逍遥楼诗长孙无忌杨师道行书唐万年宫碑阴题名永徽六年长孙无忌以下自书【金石録】
　　李靖
　　李靖本名药师雍州三原人姿貌瓌玮少有文武才略隋大业末马邑郡丞武徳三年以功授开府贞观中拜尚书右仆射进位衞国公諡曰景武【旧唐书本传】欧阳修与刘侍读书曰承示千文甚佳此是李靖字唐人集为千文【欧阳文忠公集】
　　李衞公书豪武自将【广川书跋】
　　唐李衞公布衣时上西岳书盖厌隋乱而咨之神明之辞也其书亦佳石刻在广西【曹昭格古要论】
　　窦璡
　　窦璡字之推隋大业末为扶风太守唐兵起以郡归歴民部尚书授秘书监封邓国公贞观初迁将作大匠諡曰安璡有巧思工书【唐书本传】
　　李勣
　　李勣【旧唐书云名世勣永徽中以犯太宗讳单名勣焉】字懋功曹州离狐人本姓徐氏武徳二年归朝廷授黎州总管封英国公赐姓李贞观中授同中书门下三品髙宗立进尚书左仆射太子太师諡贞武【唐书本传】
　　宋苏辙荅子瞻寄示岐阳十五碑诗云英公与褒鄂戈防闻自荷何年学操笔终岁惟箭笴书成亦可爱艺业嗟独伙【苏辙栾城集】
　　殷开山
　　殷开山名峤以字行京兆鄠人祖不害陈司农卿开山渉书工为尺牍为隋太谷长髙祖召补大将军掾歴迁吏部尚书諡曰节【唐书本传】
　　殷闻礼
　　殷闻礼【张彦逺云字大端见画家传】峤从祖弟有文学武徳中为太子中舍人【旧唐书殷峤传】
　　闻礼书画妙过于父【歴代名画记】
　　殷令名
　　殷令名陈郡人【陈司农卿不害子见画家传】唐济度寺即令名手踪为后代程式【述书赋注】
　　令名与其子仲容【按张彦逺名画记令名父不害闻礼子仲容旧唐书云闻礼子仲容亦知名惟窦云仲容不害之孙令名之子米芾跋殷令名头陀寺碑云父开山也武徳中为尚书故阙山字则是令名乃闻礼之从兄弟矣】皆以能书擅名一时笔法精妙不减欧虞【金石録】
　　殷仲容
　　殷仲容闻礼子【窦云令名子官至礼部郎中见尽家传】则天深爱其才官至申州刺史【旧唐书本传　唐书殷践猷传云从父仲容终冬官郎中有重名】
　　殷侍御仲容善篆隶题署尤精【书断】
　　仲容书汴州安业寺额京师裒义开业资圣寺东京太仆寺灵州神马观额皆精妙旷古【述书赋注】
　　唐流杯亭侍宴诗李峤序殷仲容书贞元中陆长源为汝州刺史以为峤序仲容书絶代之宝也【集古録】
　　岑文本
　　岑文本字景仁南阳棘阳人博考经史善属文贞观元年除秘书郎累拜中书令赠侍中諡曰宪【旧唐书本传】岑文本工飞白书【书史防要】
　　李百药
　　李百药字重规定州安平人开皇初授太子通事舍人兼学士太宗至泾州召与语悦之贞观元年拜中书舍人封安平县男进宗正卿諡曰康百药名臣子才行世显为天下推重翰藻沉郁尤其所长【旧唐书本传】隋泛爱寺碑李百药自书字画老劲可喜【集古录】
　　杨师道
　　杨师道字景猷清警有才思归髙祖授上仪同为备身左右封安徳郡公贞观中歴迁工部尚书太常卿师道善草隶工诗諡曰懿【唐书本传】
　　师道师法虞公【书断】
　　褚遂良
　　褚遂良【唐书云字豋善】杭州钱塘人【褚亮碑云晋南迁家于丹杨】散骑常侍亮之子也博渉文史尤工隶书父友欧阳询甚重之太宗尝谓侍中魏征曰虞世南死后无人可以论书征曰遂良下笔遒劲甚得王逸少体太宗即日召令侍书太宗尝出御府金帛购求王羲之书迹天下争赍古书诣阙以献当时莫能辨其眞伪遂良备论所出一无舛误官拜中书令髙祖即位封河南郡公出为同州刺史永徽三年征拜吏部尚书同中书门下三品六年左迁潭州都督显庆二年转桂州都督又贬爱州刺史卒官【唐书本传】
　　遂良书少则服膺虞监长则祖述右军眞书甚得其媚趣隶行亦尝师授史陵【书断】
　　遂良书多法或斆钟公之体而古雅絶俗或师逸少之法而痩硬有余至于章草之间婉羙华丽皆妙品之尤者也【墨池编】
　　褚河南书似西汉不减铜筩等书【广川书跋】
　　傅奕
　　傅奕相州邺人隋开皇中以仪曹事汉王谅谅败徙扶风髙祖为扶风太守礼之及即位拜太史丞贞观十三年卒奕自志曰傅奕青山白云人也以醉死【唐书本传】傅奕家贫佣书后有金帛洛阳盛称善书而得富也【书史防要】
　　孙思邈
　　孙思邈京兆华原人通百家説善言老子庄周居太白山太宗初召诣京师欲官之不受显庆中复召见拜谏议大夫固辞称疾还山永淳初卒年百余岁【唐书本传】思邈书宋绍兴秘阁续法帖内有其迹【书史防要】
　　薛纯陀
　　薛纯陀秘书省正字本名纯陀后以纯自列于时笔力有余画不失尚多隶体气象竒伟犹有古人体法【广川书跋】
　　薛纯陀学欧草书【断】
　　纯陀书有笔法遒劲精悍不减吾家兰台意其当时必为知名士【集古録】
　　纯陀贞观十二年奉勅书砥柱铭当时如虞伯施褚豋善号能书者皆避而让之其后栁诚悬爱其书恐失其次第则又别书于石【广川书跋】
　　乔师望
　　乔师望【史失其系】髙祖女庐江公主下嫁乔师望为同州刺史【唐书诸公主列传】
　　唐西峰秦皇观基浮屠铭上元二年华州刺史乔师望撰并八分书【金石文字记】
　　顔勤礼
　　顔勤礼字敬琅邪临沂人【眞卿曾祖】幼而朗悟识量逺工于篆籀尤精诂训解褐校书郎与两兄弟师古相时同时为文崇贤学士【顔眞卿家庙碑】
　　顔昭甫
　　顔昭甫字周卿勤礼子【眞卿祖】工篆籀草隶书与内弟殷仲容齐名而劲利过之为伯父师古所赏重尝得古鼎廿余字举朝莫识尽令读之官侍读赠华州刺史【顔眞卿家庙碑】
　　顔有意
　　顔有意【昭甫之诸弟】至刺史【顔眞卿家庙碑】
　　唐益州学馆庙堂记永徽元年成都县令顔有意正书【金石録】
　　顔元孙
　　顔元孙字聿修昭甫子少孤养于舅殷仲容家尤善草隶仲容以能书为天下所宗人造请者牋盈几輙令代遣得者欣然莫之能辨宗出诸家书迹数十卷曰闻公能书可为定其眞伪公分别以进宗大恱着干禄字书行于世【书小史】
　　元孙贞观中刋正经籍因録字体数纸以示讐校楷书时号顔氏字样【顔眞卿干禄字书序】
　　顔惟贞
　　顔惟贞字叔坚昭甫子【眞卿父】少孤育舅殷仲容氏教笔法家贫无纸笔与兄元孙以黄土埽壁木石画而习之故特以草隶擅名天授元年判入髙第授衢州参军歴长安尉太子文学累赠袐书少监国子祭酒太子少保【顔眞卿家庙碑】
　　唐国子祭酒武承规墓志苏颋撰太子文学顔叔坚书【金石録】
　　于立政
　　于立政字匡时京兆髙陵人志宁子太仆少卿虢州刺史【唐书宰相世系表】
　　唐河间元王碑贞观十四年于立政正书【金石録】
　　阎立本
　　阎立本京兆万年人拜右相【见画家传】有应务之才兼能书画【歴代名画记】
　　钱毅
　　钱毅小篆飞白寛博敏丽太宗贵之【李嗣眞书后品】
　　王瓒
　　王瓒【太宗时人丹阳尉】焦山有唐王瓒一诗刻【董逌云王瓒书自贞观至今亦无譌缺】字画全类瘗鹤铭【东观余论】
　　宋才
　　宋才【太宗时人】唐郎颖碑宋才书字画甚伟【集古録】
　　国诠
　　国诠【太宗时人】唐贞观中经生国诠奉勅作指顶许字用硬黄纸书善见律末后注诸臣有阎立本名其书精熟匀净而近媚【都穆寓意编】
　　张师丘【集古録云一作师求】
　　张师丘【太宗时人】隋郎茂碑贞观五年张师丘正书【金石録】
　　刘君谔
　　刘君谔【太宗时人】唐李先生碑贞观十五年刘君谔正书【金石録】
　　诸葛思祯
　　诸葛思祯【太宗时人】唐瑶台寺碑贞观十八年许敬宗撰诸葛思祯正书【金石録】
　　萧翼
　　萧翼魏州莘县人贞观中太宗未得兰亭知在辨才所谓侍臣曰若为得一智略之士设谋计取之尚书右仆射房龄曰监察御史萧翼负才艺多权谋可充此选太宗遂诏见翼翼微服至湘潭过辨才院留宿赋诗因谈论翰墨翼曰弟子先门皆传二王楷书法弟子又幼来躭玩今有数帖自随出示辨才辨才曰未佳善贫道有一眞迹曰兰亭翼佯笑曰数经乱离眞迹岂在辨才自于屋梁上槛内出之翼故駮瑕指纇曰响榻书也示翼之后并翼诸帖置几案间后辨才出翼遂取得至都奏御拜贠外郎【何延之兰亭记】
　　李懐琳
　　李懐琳洛阳人国初时好为伪迹其大急就称王书及七贤书假云薛道衡作叙及竹林叙事并衞夫人咄咄逼人嵇康絶交书并懐琳之伪迹也太宗时待诏文林馆【述书赋注】
　　谢道士
　　谢道士【窦云姓谢名道士】能为茧纸尝书大急就两本各十纸言词鄙下跋尾分明徐唐沈范踪迹烜赫劳茹装背持以质钱贞观中勅频捜寻彼之钱主封以诣阙太宗殊喜赐缣二百疋【述书赋注】
　　赵模
　　赵模【太宗时翰林供奉搨书人按赵模行书千丈云太子右监门府铠曹参军臣模上】唐髙士廉茔兆记许敬宗撰赵模正书字画甚工【金石録】模喜书工临仿始习羲献学集成千文其合处不减懐仁【宣和书谱】
　　韩道政
　　韩道政【太宗时人】帝命供奉搨书人赵模韩道政冯承素诸葛贞等四人各搨兰亭数本以赐皇太子诸王近臣【何延之兰亭记】
　　冯承素
　　冯承素将仕郎直文馆贞观十三年内出乐论眞迹令承素模写赐长孙无忌房龄髙士廉侯君集魏征杨师道等六人并笔势精妙备尽楷则【褚遂良搨本乐毅论记】
　　唐冯承素所临兰亭萧散朴拙【黄溍文献公集】
　　诸葛贞
　　诸葛贞【太宗时人】太宗勅冯承素诸葛贞搨乐毅论及杂帖数本赐长孙无忌等六人【武平一徐氏法书记】
　　汤普彻
　　汤普彻【太宗时人】太宗尝令搨书人汤普彻等搨兰亭赐梁公房龄已下八人普彻窃搨以出故在外传之【武平一徐氏法书记】
　　上官仪
　　上官仪字游韶陜州陜人工文词渉贯坟典贞观初擢进士第召授文馆学士迁秘书郎髙宗即位为秘书少监进西台侍郎仪工诗其词绮错婉媚贵显人多效之谓为上官体中宗时追赠中书令楚国公【唐书本传】上官仪师法虞公【书断】
　　刘伯庄
