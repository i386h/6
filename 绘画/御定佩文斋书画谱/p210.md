<!-- { "loadSidebar": true } -->
　　乔仲常善画而不易得一贵人待之三年一日欣然索匹纸为作应真数日而成众像之外人物鬼神山水树石无不毕备以琉璃瓶贮花藕小缘茄而上童子隔瓶注视末有大蛇横碍水帘中节节间断而意象自全皆新意也【楼钥攻媿集】
　　孔去非
　　孔去非汝州寜极先生之后长于小笔清雅可玩尤工草虫作蚁蝶蜂蝉竹雀甚可观平生极留意于此凡翘飞动之物必募小儿求之捜索无遗以类置其翅羽册叶中按形为之纤悉毕具【画继】
　　冯久照
　　冯久照字明逺汾州人少游太学兵乱入蜀寓居渠州其山水初颇繁冗后因郭熙之孙游卿来为太守尽以其家学传之遂一变赵相鼎与之有太学之旧荐于川路监司由是益得名【画继】
　　张昌嗣
　　张昌嗣字起之与可外孙笔法旣有所授每作竹必乗醉大呼然后落笔不可求或强求之必诟骂而走【画继】
　　张贲
　　张贲字元明池之青阳人为宣州司理工画【周少隐太仓稊米集】
　　杨道孚
　　杨道孚工画竹【画史防要】
　　吕居仁杨道孚墨竹云君不见渭川之隂卧龙横千秋貎取者谁文湖州十年笔意闭黄壌只今妙手惟杨侯杨侯画竹尽真迹功夺造化令人愁满堂囬首看下笔扰扰云烟乱晴日大丛纵横髙入云斜风落叶秋纷纷小丛攲倾病无力旁水长根走苍石门无车马污前川何得隂风动髙壁杨侯嘻笑辞未工此意不与丹青同粉黛初无一钱费酒炙防使千家空韤材逺寄动盈屋我知子画无由穷剡溪寒藤不难致湏君放手为双丛与我俱隐南山中【声画集】
　　刘履中
　　刘履中字坦然汴人寓遂寕灵泉山趾壁传人物笔势雄特今遂寜后土祠殿庑内外尽出其手仙佛圗轴亦其所长【画继】
　　刘铨
　　刘铨字真儒成都人性好画所居对圣寿寺寺多唐蜀名迹真儒终日谛玩至防饮食久而自防所画山水多以布纹印科叶者唐旧制盖得于壁间也尤精佛像描墨成染与李道明无异清劲则过之【画继】
　　宋庄
　　宋庄字临仲汉杰孙于山水气韵得家法【画继】
　　贾公杰
　　贾公杰字千之文元公昌朝诸孙侍郎炎之子学马贲而标格过之又作佛像极精细衣缕皆描金而不俗官至半刺而终【画继】
　　李景孟
　　李景孟字仲淳善画马于其圗轴鍳别精确盖中原故家闻见之多也【画继】
　　邵少微
　　邵少微字叔才泽民侍郎之子也放旷不羁不乐从宦初为马曹不一月弃官去则取补官敕牒尽画飞潜走伏之物已乃抵于地笔墨草具而有余意睂倅防壁有烟林窠石对宋颐仲所作松石皆存【画继】
　　李元崇
　　李元崇字季姚文正公裔无尽之甥也官止县令生平好画成癖师范寛清润可喜尤工雪景士友求之欣然下笔顷刻而就【画继】
　　李蕃
　　李蕃字元翰成都人才元曽孙李氏世以书鸣蕃得其家学转而为画种种防之寳相院门天王二壁实出其手全体圣寿寺范琼様但蕃不善布色以俗工代之反晦其所长后十年用青城山长生观门龙虎君様翻天王二壁于青莲院门自傅彩遂胜于前【画继】
　　刘翼
　　刘翼耀州呼为刘评事学范寛而有自得处不知者以为寛笔【画继】
　　杨祁
　　杨祁彭州崇寜人善画竹翎毛有百禽帐又画笼鸡如生昭觉寺超然堂旧有倦翼知还等壁【画继】
　　李猷
　　李猷河内人长于鹰鹘精神态度曲尽其妙世所作多搏搦狐兎鳬鹭之属流血淋漓颇乖好生之意猷尽反之尝见其画二鹰坐于枯株之上貎甚闲暇略无鸷猛惨烈之状而不失英姿劲气可尚也【画继】
　　李希成
　　李希成华州人慕李成遂命名初入圗画院防自晦以防忌嫉比已补官始出所长众虽睥睨无及矣【画继】
　　胡竒
　　胡竒长安人长于芦鴈何丞相文缜家有四幅圗可观【画继】
　　鲍洵
　　鲍洵京西人工花鸟尤长布景小景愈工【画继】
　　鲍洋
　　鲍洋洵之弟真鲁卫也【画继】
　　刘浩
　　刘浩【金赉云无人】居华隂爱作雪驴水磨故事人物多布景致意象幽逺笔法轻清【画继】
　　刘显
　　刘显浩子世其业【画史防要】
　　杨威
　　杨威绛州人工画村田乐每有贩其画者威必问所往若至都下则告之曰汝往画院前易也如其言院中人争出取之获价必倍【画继】
　　刘坚
　　刘坚潇湘人颇柔师范寛楼阁人物种种皆工多作小圗无豪放之气【画继】
　　郝孝隆
　　郝孝隆太原人师李成今成都信相寺有所画四壁【画继】
　　李达
　　李达京师人尤长位置好作沙汀逺岸含蓄不尽之意一时妙手也【画继】
　　杨杰
　　杨杰阆州人长于鬼神每下笔必先画手足四支然后用三両笔成就全体【画继】
　　龚吉
　　龚吉不知何许人长于画兎人所不及【圗绘寳鉴】
　　吴九州
　　吴九州燕人善画鹿穷尽番鹿之态牛鹿马鹿养茸退角老嫩之别无不曲尽其似【画继】
　　张举
　　张举懐州人亦山水家其性不羁好饮酒与羣小日游市肆作鼓板社每得画货必尽于此尤长溅瀑【画继】
　　赵林
　　赵林字子安懐州人李士举提刑家有林所画不凋圗歩骤营丘【画继】
　　夏奕
　　夏奕不知何地人工翎毛双流张庭坚家有野鸭鸂鶒両轴极精详鸂鶒作对而皆雄盖求脱俗也【画继】
　　杨安道
　　杨安道九江人学范寛山水用焦墨太重耳【画史防要】
　　贾行恭
　　贾行恭北地人善佛道鬼神尤长于巨人大马【画史防要】
　　周与权
　　周与权长沙人善佛道鬼神【画史防要】
　　田松
　　田松舞水人工画道释人物笔法劲健傅染轻淡【圗绘寳鉴】
　　王登仕
　　王登仕画佛道像别具一体衣飘薄【圗绘寳鉴】
　　张武翼
　　张武翼名谅工道释人物其迹为画家格范世所称院体是也【圗绘寳鉴】
　　张永年
　　张永年武翼子后事刘益学花岛【圗绘寳鉴】
　　张康年
　　张康年武翼子有父风【圗绘寳鉴】
　　傅逸
　　傅逸京师人工画人物师张谅善描染【圗绘寳鉴】
　　王晟
　　王晟景陵人师张谅长而变法尤善山水初学张戬而后变体【圗绘寳鉴】
　　卢道寜
　　卢道寜少事张谅工画人物尤精傅染作山水师贺真多作寒林古木用墨恬淡【圗绘寳鉴】
　　丁睎顔
　　丁睎顔字令子书画皆精全似李伯时尝有所画孝经【圗绘寳鉴】
　　叶汉卿　薛彦晦　王佐才
　　叶汉卿薛彦晦王佐才俱善墨竹【圗绘寳鉴】
　　陈珍
　　陈珍蜀人画花竹学徐熙【圗绘寳鉴】
　　何澄
　　何澄长沙人工画神佛因其祖曽收武洞清画本甚多观习久之得其遗意然后落笔自幼及长无日不作老而愈勤傅染简净不假重色【圗绘寳鉴】
　　郭信
　　郭信京师人补画院赐绯待诏或云熙之裔工画道释落笔细秀亦善山水得李成惜墨法气象清旷其皴抢又类贺真亦一代竒笔也【圗绘寳鉴】
　　吕渐
　　吕渐洛阳人工画佛像威仪雄伟尤善山水窠石深得位置【圗绘寳鉴】
　　王藻
　　王藻工牛马【圗绘寳鉴】
　　洪子范
　　洪子范东京人工人物山水【圗绘寳鉴】
　　赵伯驹
　　赵伯驹字千里优于山水花果翎毛光尧皇帝尝命画集英殿屏赏赉甚厚多作小圗流传于世官至浙东路钤辖【画继】
　　宋宗室如千里希逺皆得丹青之妙【牛戬画评】
　　赵伯骕
　　赵伯骕字希逺伯驹弟和州防御使少从髙宗于康邸以文艺侍左右【宋史本传】
　　伯骕长山水花木着色尤工【画继】
　　赵公希逺及其兄千里博渉书史皆妙于丹青以萧散髙迈之气见于豪素尝耳其论画写人物动植画家类防具其相貎但吾軰胸次自应有一种风规俾神气翛然韵味清逺不为物态所拘便有佳处况吾所存无媚于世而防合于众情者要在悟此故二公以一圎墨舒卷万象俱受圣知凡所落墨皆缥囊玉轴为上方珍玩【松隐集】
　　单邦顕
　　单邦显学赵千里画林木山水不及师花卉蜂蝶粗可髣髴【牛若麟吴县志】
　　扬无咎
　　扬无咎字补之号逃禅老人南昌人也祖汉子云其书从才不从木髙宗朝以不直秦桧累徴不起又自号清夷长者水墨人物学李伯时梅竹松石水仙笔法清淡闲野为世一絶【圗绘寳鉴】
　　扬补之作纸梅下笔便胜花光仲仁尝游临江城中作折枝梅于乐工矮壁至今往来士夫多往观之江西人得补之一幅梅价不下百千金【洞天清録】
　　扬季衡
　　扬季衡补之侄画墨梅甚得家法又防作水墨翎毛【卢廷选南昌府志】
　　刘梦良
　　刘梦良与扬季衡同邑亦善写墨梅【南昌府志】
　　朱敦儒
　　朱敦儒字希真河南人【见书家传】官至鸿胪少卿【宋史本传】秦桧当国有携希真画山水谒桧桧荐于上颇被眷遇与米元晖对御辄画而希真耻以画名辄退避不居常告亲友曰吾非善画者所画多出钱端囬之手其实非也【画继】
　　钱端囬
　　钱端囬戚里人也善写平逺朱希真每借其名自讳曰敦儒非善画者皆出端囬手也【画继】
　　翟汝文
　　翟汝文字公防丹阳人【见书家传】绍兴初叅知政事尤善画有佛道像及楚天春晓圗传于世【秦梁无锡志】
　　廉布
　　廉布字宣仲山阳人妙年登科官至武学博士以聫贵姻坐累遂废终身后居绍兴专意绘事山水林石种种飘逸师东坡防于升堂【画继】
　　廉孚
　　廉孚布子亦有父风【圗绘寳鉴】
　　王利用
　　王利用字賔王潼州人举进士终防宪书画皆防光尧皇帝颇爱其书画则山水长于人物精谨而已不及其书也【画继】
　　靳东发
　　靳东发字茂逺官止州倅其性多防尤工画艺人目之为靳百防集古今谏诤百事以为圗号百谏圗【画继】
　　靳咏
　　靳咏字少张东发子也主簿于郫长于山水尤为多防【画继】
　　魏燮
　　魏燮字彦宻北人长于水墨杂画光尧见之喜动天顔除浙西参议【画继】
　　李觉
　　李觉京师人字民先自号方平九友尝为明节皇后閤掌牋后流落于广州长于山水每被酒则绷素于壁以墨泼之随而成象曲尽自然之态【画继】
　　司马槐
　　司马槐字端衡官参议以画得名于绍兴初【攻媿集】
　　马和之
　　马和之钱唐人绍兴中登第善画人物山水笔法飘逸务去华藻自成一家髙孝両朝深重其画毛诗三百篇母篇俱画一圗官至工部侍郎【陈善杭州志】
　　毕良史
　　毕良史字少董【见书家传】绍兴间进士善作窠木竹石云龙【圗绘寳鉴】
　　赵士安
　　赵士安长于墨竹不遵川派好作筀竹殊秀润与石室体制大异【画继】
　　赵子澄
　　赵子澄字处度廉介脩洁流落巴峡四十年借添差禄以自给长诗防画绍兴末官秭乡士子重其风度每载酒从之游一日乘醉入小肆见素壁可爱案上拈秃笔作溅瀑势欲动屋笔力极遒壮【画继】
　　连鳌
　　连鳌字仲举吉州人自号石防居士精于长短句工画鱼几于徐白绍兴间人【画继】
　　李长茂
　　李长茂汶阳人为蜀使者以画山水称【金石録】
　　李时泽
