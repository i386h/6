<!-- { "loadSidebar": true } -->
　　石翁仿董元写栁洲烟艇极有气骨而苍莽萧淡处又似江贯道海岸观者漫谓仿梅沙弥正未梦见此老脚根也题云江上浮云拨不开故人今雨却能来人生离合未容易起拂松花浸酒杯治乙未四月八日惟寅扶惫能过我林屋余亦病起各不能事酒浅酌沾唇而已然谈谑之乐不减剧饮时也时有雨作雨泛长卷识别云沈周【六研斋二笔】
　　明沈周渔庄邨店圗
　　石田渔庄邨店圗乘兴数笔酷似北苑非许道宁所能及也以其愈率澹愈眞愈简愈远耳题句亦妙云渔庄蟹舍一丛丛湖上成邨似画中互渚断沙桥自贯轻鸥远水地俱空舡迷杨栁人衣緑灯隔蒹葭火影红全与我家风致合草堂亦有此渔翁治庚申秋八月偶游石湖道经邨居野店遂作此圗并系以诗沈周【六研斋二笔】
　　明沈周安老亭圗
　　石田安老亭圗仿梅道人洒落成就晚年笔也题云老人欲得安老具草堂之资空复空买书无处可映雪持疏覔钱如捕风预先种竹须十个及早诛茅当一弓他时会遇王录事大庇风雨何愁翁沈周【六研斋二笔】
　　明沈周南屏山卷
　　沈石翁长卷写南屏诸山淋漓欲滴逼眞梅沙弥也用黄双井法大书一诗亦雄岸有气此老眞书画中狮子也诗云抱衾两夜宿北山忽梦南山即飞去出门草露拂衣裳鼻观晴薰百花气一登一顿复岭间猿洞龙湫探不畏縁竒更到虎泉头吟肺久枯思灌漑夹城刘郎负宿约泉为酒多应薄味山僧煮茶一再熟目断松行日移未不知歌舞何处边欲寄清泠醒醉尉我来此地本为客握手日谈何足慰便追好事李节推三日先期岂云费别泉有诗兼柬刘三匝讽歌泉或沸正德二年八十翁长洲沈周【六研斋笔记】
　　明沈周雪景长卷
　　沈石田雪景长卷雄肆浑厚意仿巨然公亦殊自满志后擘窠作黄双井书一歌以贻呉匏翁太宰歌曰眼中飞雪作竒观江山一夜皆玉换前冈陂陀带复岭小彴凌兢连断岸水边疎柳似华发忽有微风与飘散绀宫几簇林影分白鸥一个江光乱老渔簔笠祗自苦氷拂冻须茎欲断江空天远迥幽踪只有一竿聊作伴此时此景凭谁领亦笑此渔从我玩图成一笑寒战腕万里江山在吾案成化腊月呉中归途遇雪所见竒甚呵冻作此图以寄匏翁老友长洲沈周【六研斋二笔】
　　明沈周仿宋人画十六帧
　　昔元微之读杜工部诗称其尽得古今之体势而兼人人之所独专我明以画名世者毋逾啓南先生盖能集诸家之大成而兼撮其胜拟之于诗当与工部并驱者今观此册举唐宋以来名人之体势一一挥洒于豪翰间合之则竞秀争妍离之则孤鶱独出所谓分其才艺足了十人至是乃信斯道之有所总萃也先生题墨标赏其自珍惜可知向为吾师具区先生所宝今在次公云将笥中吾师家无籯金独以是贻其子云将秘而藏之视彭渊材之李廷珪墨欧阳公五代史草囊中不啻富十倍矣【嬾眞草堂集】
　　明沈周南湖草堂圗
　　董宰太史尝言石田山水其用界画者絶少自当饼金悬购近于相城施氏获公南湖草堂图卷笔法精细盖用界画而成珍重何异尺璧邪【清河书画舫】
　　明沈周阳冈圗
　　啓南之画故法大痴亦是其本色乃所圗阳冈亭子独作老米笔苔防更圆活生动尝闻翁积画盈箧俱未防苔语人曰须清明澄彻时为之盖山水林石家以苔为睂目古人极不草草时董太史欲以子久山水相易而未果乐卿记【瑚网】
　　明沈周雪馆情话圗
　　寒林森耸石坡重复林下多作翠篠縁坡雪屋数椽二老促膝于其下屋后林背复作一亭纯用子久画法卷端大书雪馆情话极类徐季海【瑚网】
　　明沈周画卷
　　啓南先生画法高一代所谓阔帧巨轴位置稳密水墨淋漓天工人巧蔑以加矣宜呉阊光价登伯虎衡山上也此卷都仿董北苑长且二丈许靡一笔不惬可顿之米家船恐蛟龙攫之而去北卿其善有之勿令向日禁脔臭咄咄逼人合作旃檀供养为得【邢侗来禽馆集】
　　明沈周画乾坤四大景
　　石田翁作山水好衍为长卷此其一也翁胸藏丘壑妙合造化出之笔端不烦意而自有无穷之趣且四景摹古人笔法锵锵然如对前人靣目也览此卷不觉慨然有所兴起墨池王涣【瑚网】
　　明沈周鸡雏图
　　昔五代梅行思善画鸡世遂称为梅家鸡而周此图所画鸡雏能各极生态假令在当时亦岂后于行思哉此图出于王府博家而魏子购得之珍于金玉携以相示余以鸡特常畜一防染于豪端便使人嗜玩之不已其神妙眞有出于形似之外者因留几间数日题其后而归之而知尤物之能移人也【俞允文仲蔚先生集】
　　明沈周画杂花果册
　　此册白石翁杂花果十六纸折枝鸟三纸鵞一纸渡溪虎一纸秋蝉一纸其合者往往登神逸品按五代徐黄而下至宣和主写花鸟妙在设色粉绘隐起如粟精工之极俨若生肖石田氏乃能以浅色淡墨作之而神采更自翩翩所谓妙而眞者也意足不求顔色似前身相马九方臯语虽俊似不必用为公解嘲【弇州山人藁】
　　明沈周防卉卷
　　白石翁折枝自徐熙易元吉来不作成都派以故种种有生气此十五花望而知其非凡笔也陆文裕以领解之三年秋游大学跋此结法疎俊妍美隐然有陶贞白呉兴小儿评是二絶足富小祗园老圃矣【弇州山人藁】
　　明沈周梅花圗
　　燕山雪花大如掌蓟门而北一白万里而恨无梅罗浮大庾间梅花满天地参横梦醒翠禽啁哳别是一境界而苦无雪独呉越诸山水间在在不乏沈啓南先生画雪不下摩诘巨然梅虽作本色然亦能攀杨无咎弟畜王冕陈宪章此图一时遂为二种传神致足赏也今年冬晴遂不见滕六公而甔瓶一枝寥落不快意偶获寓目兹卷觉眉宇间朗朗神王九咽为爽不佞老矣无暇蹑不借横玉泛水晶叵罗结孤山铜坑一段胜縁小盘礴时尚能谓宗生之不我诬【弇州续藁】
　　明沈周雪梅卷
　　世懋往从家兄及呉下诸名士游光福虎山桥诸胜处行铜坑万梅花下醉十五日不醒眼中糢糊望诸山间梅尽如六花笼羃不必从天堕也瞬息廿载来掩关萧然无复曩态昔人所谓去此虽近邈若山河矣霁岩陈公出示沈征君卷玉鳞弥漫梅雪一色青雀中奚奴人手一枝綘玉焕若旧观为之怃然动色遐想当年钜公卿下榻高人相携湖山间氷壶意兴宁复有异今日人代湮隔赖此斐亹仅存故事王右军山阴之慨良有以也陈公于此意当求之丹青外矣【王奉常集】
　　明沈周写生册
　　写生与山水不能兼长惟黄要叔能之余所藏勘书图学李升金盘鹁鸽学周昉皆有夺蓝之手我朝则沈啓南一人而已此册写生更胜山水间有本色然皆眞虎也【容台集】
　　明沈周墨荷
　　沈石田墨荷一花一叶一房一蕊下连折藕一段先以墨汁浓淡渍成后以焦笔辨其筋缕孔窍气象浑化生意奕然题句云为爱南塘好倩郎种绿荷秋时来踏藕兼听踏呉歌此老清眞寡欲絶无冶艳之好而笔端风调如此【六研斋笔记】
　　明杜菫画天神
　　杜古狂菫为徐髯仙写天神一幅长尺余形貌怪诡有持巨斧者有执火炬者有握霹雳砧者盖雷部神也髯仙每遇端午日七月十五日中堂设之诧人曰此古狂辋川圗也余亦有古狂陶靖节白乐天二像靖节曵杖五栁之下乐天逍遥步履似对永丰坊垂栁皆衣冠雍雅神韵静深望而知其为有道名公较之髯仙余所得多矣【六研斋三笔】
　　明王一鹏写生卷
　　王西园为吾郡先辈名流盖与钱鹤滩同时詶倡甚有高韵余得其日纪数册每遇书画题咏随手记录如周密云烟过眼録之类想见其人絶去俗事山水画亦老笔纷披似啓南本色此写生四种拙中有巧非时师所能辏泊也后有孙汉阳周山人宋居士各为写生似欲与争席恐非野老所堪然古质今妍各有独诣未可抹杀前人草创之力余不工花草画以意定如此【容台集】
　　明郭诩画醉仙
　　清狂生好写醉仙其笔意天放得醉中三昧予闻仙人骛轻举化形物外如入醉乡游无何有此忘形而任神者也画史所寓意若此览者徒作醉观谓神仙家多沉湎托愦愦以混世其于识画殆餔糟而啜其醨者耳【陆学士题跋】
　　明唐寅画王文恪公出山图
　　王文恪公济之为呉中名宰相无论学术科第德业声望载在传志者照映千古即其门人交友周旋于公者莫非名流韵士此卷一圗七诗乃正德改元公方大拜诏起之洞庭此出山圗咏之所由作也圗中树石斆李唐人物仿公麟而车中传神不减长康乃子畏用意笔佐以希哲京兆精楷昌谷廷韩古调足称三絶而梦晋以下诸作亦皆翩翩一展玩间如入山隂道中应接不暇也辛亥春公之四世孙伯贞命工装潢出以相示俯仰今昔甲子再周而纸墨如新虽神呵护而亦可以占云仍之善保矣故为识之长洲后学张凤翼【处实堂集】
　　明唐寅风雪归窑圗
　　右风雪归窑圗子畏先生笔也先生此卷全法宋李唐行笔如屈铁丝而一种寒冻之状宛在目前眞颖端有化工者也岂惟冠絶一时自当不朽千古耳后学文嘉题【瑚网】
　　明唐寅野望悯言圗
　　野望悯言一卷为宗让校书作也卷中为圗者一为诗跋者三后先皆名笔凡三年而归于施民素氏民素传子若孙历四世七十六年而始归茂实府君此其相传之自也府君云当正德己巳呉中大水时有宗让者适居相城不无牢愁骚屑之感一时士大夫若王文恪辈争为謌诗慰藉之独子畏先生旣成有声之画复购无声之诗殆是诗中画画中诗恐摩诘复生子畏无多让也暇日出示张进士伯起伯起谓其天眞烂发逸趣宛然一段萧疎清旷之气出没于烟波柳岸间使人应接不暇借令营丘北苑松雪翁极意为之亦自不远眞神笔也顾其诗往往自成一家语比于唐人篇什为不类耳府君服其知言而卒无以复之又云此卷在施子所时方买田相城东恒从主人借观焉叹赏之诚见乎辞色几欲作米顚据舷狡狯未有因也万厯丁亥呉中复大水施子以此卷来质米尔时极喜戏语之曰昔宗让以水厄得此卷吾子以水厄失之是何彼此不类与施子曰主臣有之不闻人亡弓人得之夫复奚恨与我传之后人而不知所重何如归于识者邪为一笑而留之卷首故有野望悯言四大字亦子畏书曩者犹及见之惜已失矣屡欲倩名手补其亡复计虎贲之似未若延津之合也遂虚右以俟后七年府君析箸谦得田籍在相城东有难色府君出此卷示不肖曰以此当污邪十畆可善防持毋为人所豪夺宁非吾家一雅语乎遂百拜受之而识其顚末于卷后时又明年丙申九月十二日张谦德谨书【清河书画舫】
　　明唐寅画梅谷卷
　　梅谷者当是吾呉德靖间名士唐六如伯虎为作图祝京兆希哲题署而王太学履吉选部禄之各赋一诗殊足三絶偶以示文休承休承谓尚有京兆一序及待诏一语不知何縁脱落因补书旧和杨补之柳梢青词于后甫成而信阳王昌太史书来以元章补之梅竹为赠因举以报之古人折梅寄远故诗中用驿使语为雅事苐不知仙骨寒香一辞条后所存几何故不若邮筒中尺素之堪远也自今后南北山房各留之以备岁寒一友生如玉川子所云忽到窗前疑是君犹足代靣【弇州续藁】
　　明唐寅赤壁图
