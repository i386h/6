<!-- { "loadSidebar": true } -->
　　彭天祦字禔卿号念溪为高州府经歴书学二王【吴敬万载县志】
　　宋九德
　　宋九德字士吉别号官虞笃志博古工诗文善楷书为万安县训导【万载县志】
　　郭汝宣
　　郭汝宣字賛明号月塘万厯乙巳嵗荐博通经史善楷书【万载县志】
　　谷淮
　　谷淮字文东秦中贾人子客于淮扬佣书颇好博览兼善音律仿文征仲书法【鐡网瑚】
　　朱完
　　朱完字季美号白岳南海诸生万厯时人隶书严整清劲独歩一时楷书作顔体行草亦佳【书史防要】
　　马元震
　　马元震字伯起南海诸生隶书与朱完争名用笔虽古体势多怪【书史防要】
　　黄之璧
　　黄之璧字白仲上虞人攻词章书画与屠隆相友善名重一时【书史防要】
　　尤道恒
　　尤道恒防楷书字体遒劲【弇州续藁】
　　王应賔
　　王应賔太仓人书学娜如子亦防窥藩【弇州续藁】
　　王慎修
　　王慎修王履吉之从孙防书【弇州续藁】
　　穆光
　　穆光王世贞题其所临七姬帖云与真本对覈之几不可辨【弇州续藁】
　　张东白
　　张东白赵宧光云前軰张东白作草篆近于迂怪亦有不可及处【赵宧光説文长笺】
　　沈仲亨
　　沈仲亨虞部志心二王之间雅以诗翰称南署【詹东圗集】
　　杜大中
　　杜大中姑苏人官主簿善书【詹氏小辨】
　　杜大绶
　　杜大绶字子纡吴郡人善书【瑚网】
　　薛明益
　　薛明益字虞卿楷书衡山后一人也【瑚网】
　　文从先
　　文从先字用之号岷阳肇祉子工书画【文氏族谱】
　　姚之裔
　　姚之裔真行学松雪【瑚网】
　　罗万象
　　罗万象字惟一草书学懐素【书史防要】
　　李世泽
　　李世泽号半野工飞白【鐡网瑚】
　　林景旸
　　林景旸号乳泉善真行【书史防要】
　　郭惟诚
　　郭惟诚字成也真行学朱射陂【艺苑巵言】
　　吴钺
　　吴钺临川人尝为御史诗与字俱有法【汤显祖玉茗堂集】
　　黄叔遁
　　黄叔遁行书法章草而清劲特甚【江宁府志】
　　康时万
　　康时万字孟修号郎山晚更号了子居士隐居不出诗必宗唐字必宗晋挥毫染墨有大歴永和之风【云间志略】
　　张朗
　　张朗性孤介不乐与俗伍家贫以医自给防诗善行楷书【松江志】
　　项拱辰
　　项拱辰字惟忠善大小楷书【方鹏昆山志】
　　杜士基
　　杜士基号筏城博雅嗜古善楷书尝手钞二十一史精好絶伦【松江志】
　　潘纬
　　潘纬字象安歙人善诗工书官中书舍人【徽州志】
　　詹希贤
　　詹希贤休宁人善篆隶诸体书著书筌极论书法四方多师之由儒士授江西检校【徽州志】
　　詹万里
　　詹万里希贤子以善书重一时【徽州志】
　　朱履
　　朱履字与白仁和人善属文亦工书篆隶皆可观【杭州志】
　　徐
　　徐字惟起又字兴公闽县人博学工文善草隶书万歴间与曹防始狎主闽中词盟后进皆称兴公诗派【艺苑巵言】
　　俞安期
　　俞安期字羡长吴江人徙阳羡老于金陵尝以长律一百韵投赠王元美元美为之倾倒【艺苑巵言】
　　安期不独擅骚坛抑亦工临池【瑚网】
　　魏之璜
　　魏之璜字考叔上元人起孤贫业丹青以糊口【书画记】魏考叔真书师黄庭经结搆微密神采流丽【江宁府志】
　　朱庆斯
　　朱庆斯字仲望【存征续集云号小碧】生贵介孳孳向学笃好称诗又工书凡篆行草心摹手追无不习【弇州山人藁】
　　杨学诗
　　杨学诗字可言号琴台子精骑射通音律书画俱工【朱良叔犹及编】
　　顾端
　　顾端海盐人工诗画精六书义为上舍生【海盐圗经】
　　冯敏効
　　冯敏効字忠卿平湖人善属文杜门著述工大小行书着字学一卷【平湖志】
　　陆曽
　　陆曾字章之防稽人精于字学博采诸家作字原私諡曰毅真【绍兴志】
　　葛晓
　　葛晓字云岳上虞人长于诗文工书法【绍兴志】
　　金汤
　　金汤字维垣浙人善鼓琴诗尤工顔鲁公书法青州碑碣多出其手【山东通志】
　　车时俊
　　车时俊将乐人博物洽闻以楷草书名【延平志】
　　梁思年
　　梁思年顺德人博古工诗翰得其隶书者竞珍之【广东通志】
　　黎永正
　　黎永正番禺人举孝亷博学善文工楷【广东通志】
　　徐昆
　　徐昆莆田人善篆【闽书】
　　萧端岳
　　萧端岳字镇之江西泰和人工篆书【书史防要】
　　洪珠
　　洪珠字玉方号西淙山人官参政善行草【书史防要】
　　张环
　　张环乐清人以神童举入翰林为中书舍人八嵗时作径丈大字【书史防要】
　　章冕
　　章冕字尚周号服斋嘉定诸生善楷书行草尤工大字【书史防要】
　　邓良佐
　　邓良佐字损庵南海人工隶书【书史防要】
　　王衍相
　　王衍相闽人摹刻圣教序一通于岳庙颇欲乱真【陆啓浤客燕杂记】
　　汤应龙
　　汤应龙【神宗时人】万歴二十三年朱之蕃榜进士题名碑大学士陈于陛撰文通政司经歴汤应龙书【六馆日抄】
　　周承禹
　　周承禹【神宗时人】万歴四十一年周延儒榜进士题名碑大学士叶向高撰文通政司知事周承禹书【六馆日抄】
　　林潮
　　林潮【神宗时人】千佛寺建于明万歴中有长沙杨守鲁安阳乔应春二碑皆镇阳林潮书【渌水亭杂识】
　　李开藻
　　李开藻【神宗时人】龙华寺碑金陵朱之蕃撰永春李开藻书【渌水亭杂识】
　　王士崧
　　王士崧【神宗时人】中岳庙法王寺少林寺面壁石四诗万歴丁亥天台王士崧书结法凝整【嵩阳石刻记】
　　成楫
　　成楫【神宗时人】万歴二年孙继皋榜进士题名碑大学士王锡爵撰文光禄寺少卿兼司经局正字成楫书【六馆日抄】
　　马继文
　　马继文【神宗时人】万歴五年沈学榜进士题名碑大学士许国撰文太仆寺少卿兼司经局正字马继文书【六馆日抄】
　　唐尚忠
　　唐尚忠【神宗时人】万歴八年张修榜进士题名碑大学士叶向高撰文通政司知事唐尚忠书【六馆日抄】
　　赵应宿
　　赵应宿【神宗时人】万歴十一年朱国祚榜进士题名碑大学士王锡爵撰文大理寺右寺副赵应宿书【六馆日抄】
　　徐图
　　徐圗【神宗时人】圣安寺碑万歴十八年上谷参军张寿朋撰江西道监察御史徐圗书【析津日记】
　　章如铤
　　章如铤【神宗时人】万歴二十年翁正春榜进士题名碑大学士张位撰文通政司经歴章如铤书【六馆日抄】
　　刘世学
　　刘世学字石屏山隂人精钟王书法泰昌登极以殊恩授职不仕礼部郎中张夬顔其庐曰字隐【山阴志】
　　黄道周
　　黄道周字幼一字螭若号石斋漳州人博捜广览书无不通诗文隶草皆自成一家天啓壬戌进士选庶吉士授编修歴官礼部尚书【黄石斋行状】
　　洪周禄
　　洪周禄字半石黄冈人天啓壬戌进士授户部主事出知常州府解绶归里肆志诗文行草书妙絶一时为董思白所赏【湖广通志】
　　诸清臣
　　诸清臣字清之防稽人日临魏晋隋唐诸帖輙其疲【邢侗来禽馆集】
　　许用敬
　　许用敬字孟舆防诗工书落笔遒逸邢侗以为弟子【李化龙临邑县志】
　　娄坚
　　娄坚字子柔嘉定人经明行修学者推为大师五十贡于春官不仕而归书法妙天下风日晴美笔墨精良方欣然染翰不受促廹【书史防要】
　　宋珏
　　宋珏字比玉莆田人善八分书规橅夏承碑苍老雄健骨法斩然【书史防要】
　　归昌世
　　归昌世字文休昆山人诗文书法逼晋唐【苏州志】
　　朱应佐
　　朱应佐字宸卿居灵脂粉塘工诗善真草书与朱鹭赵宧光辈相唱和纵游佳山水间【吴县志】
　　葛应典
　　葛应典字贞白少孤读书以孝义自砥为县诸生有声性喜临池行楷入羲献之室【吴县志】
　　陈元素
　　陈元素字古白书法欧阳率更精楷入神【苏州志】
　　鲁得之
　　鲁得之字孔孙为太仆李日华入室弟子工写竹兼工欧顔书法【嘉兴志】
　　何白
　　何白字无咎永嘉人幼时为郡小史龙君御为郡司理异其才为加冠集诸名士赋诗以醮之为延誉于海内遂有盛名西游酒泉南穷湘沅归隠梅屿山中防书善画【书史防要】
　　吴周生
　　吴周生新安人董其昌墨禅轩説云周生坐拥万卷博雅好古尤精八法【容台集】
　　钟快
　　钟快竟陵人【钟惺弟】长斋事佛通书画【谭友夏集】
　　韩治
　　韩治字君理长洲人八嵗防书径尺大字董其昌目之为神童举于乡知云和县调黄岩【苏州志】
　　朱茂曙
　　朱茂曙字子蘅秀水人文恪公国祚之孙为县学生工行楷书为董文敏所称私諡安度先生【尧峰文抄】
　　朱茂晥
　　朱茂晥字子芾号芾园【茂曙弟】补诸生以学古闻雠经纠史蚕头细书盈箧满笥未尝少暇息【俞汝言渐川集】
　　汪淮
　　汪淮字禹乂休宁人好称诗尤工书法尝书阳山寺额董宗伯其昌过休宁见之叹曰此中有人【徽州志】
　　俞可进
　　俞可进字于渐婺源人精钟王书法云间董宰陈眉公见其所书黄庭心经惊为絶品【徽州志】
　　李永昌
　　李永昌休宁人善书与董思白齐名思白雅重之所书如董笔云【徽州志】
　　洪度
　　洪度黄梅人精书法一日洪涛浮敝箧发之乃宋僧道肯集篆金刚经字久磨灭精思七昼夜重临刻石宗伯董其昌释以小楷藏京师摩诃庵【湖广通志】
　　沈瑞征
　　沈瑞征字灵绎号圃博学工诗文书法钟元常见知董文敏【黄承琏海宁县志】
　　徐泽
　　徐泽字润卿号春门书法从吴兴取途晚爱张伯雨遂与姚丹丘颉颃【恬致堂集】
　　沈叔淳
　　沈叔淳更名自新字曼倩擘窠字学眉州防井又防篆籀【恬致堂集】
　　高道素
　　髙道素字期号明水嘉兴人【见画家传】歴官工部屯田郎中善鉴古工字学【嘉兴县志】
　　陆鸣和
　　陆鸣和字三孺隐竹桥里李日华六君咏云七嵗诵骚赋十年摹右军艺翰两竒絶卓哉超軰群【六研斋三笔】
　　吴秋林
　　吴秋林歙人寓春波里门无杂賔时时襆被就羽人释子假榻焚香煮茗意萧如也书法赵吴兴【李日华紫桃轩杂缀】
　　陆元厚
　　陆元厚家贫为童子师性方严行止举举喜蓄异书书摹急就婉逸有态【紫桃轩杂缀】
　　沈行叔
　　沈行叔富有六书之学其所剖析务极于微眇上遡篆籀下逮隶分有遘必收有蓄必竒【学古绪言】
　　朱缨
　　朱缨字清父嘉定人书工小篆及行草不多为诗而间一书其中所欲言悠然之味常在言外【学古绪言】
　　安绍芳
　　安绍芳字茂卿居无锡之胶山山有涤砚亭因自砚亭居士字临曹娥碑【张丑清河书画舫】
　　李坤
　　李坤将乐人年少不羁傲睨物表工诗善草书游吴越燕赵间钟伯敬林茂之皆器重之【延平志】
　　李彞仲
