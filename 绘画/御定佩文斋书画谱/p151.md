<!-- { "loadSidebar": true } -->
　　王士与虞集同时重修方山定林寺碑虞集撰王士书【牍记】
　　陈旅
　　陈旅字众仲兴化莆田人虞集见其所为文延至馆中朝夕以道义学问相讲习自谓得旅之助荐除国子助教迁国子监丞【元史本传】
　　旅善古隶行楷亦有法【书史防要】
　　陈绎曽
　　陈绎曾字伯敷【胡云峯集作伯孚】处州人诸经注疏多能成诵文辞汪洋浩博官至国子助教【元史陈旅传】
　　绎曾学识优博真草篆隶俱通习之各得其法【书史防要】
　　陈伯孚善飞白如尘缕逰丝秋蝉春蝶【胡云峯集】
　　朱徳润
　　朱徳润字泽民吴郡人【见画家传】官征东儒学提举【书史防要】
　　徳润文采斌欝字画遒亦颉颃鲜赵【六研斋三茟】
　　郑元祐
　　郑元祐字眀徳遂昌人儿时乳妪提擕右臂脱骱左手写楷书规矩备至世称一絶又自名尚左生至正十七年授平江路教授陞江浙儒学提举【苏大年遂昌先生郑君墓志铭】
　　顾安
　　顾安字定之东淮人【见画家传】为泉州路判官大字遒劲法赵承旨【詹东圗覧】
　　郭畀
　　郭畀字天锡【云烟过眼録云字佑之号北山见画家传】丹徒人为饶州路翻江书院山长调平江路吴江州儒学教授未上江浙行省辟充掾史书法出入赵文敏【林魁镇江府志】
　　荘麟
　　荘麟字文昭江东人居京口书画诗文亦婉雅与郭畀齐名【镇江府志】
　　苏垲
　　苏垲字伯清眉山人至大元年为寜波敎授善书工词藻徳望伟然【张时彻寜波志】
　　陆友
　　陆友字友仁【墨史云自号研北生】博雅好古工汉隶八分书尤能鉴辨三代汉魏而下钟鼎铭刻晋唐法书名画皆有精识尝至都下虞奎章柯博士皆善其书言于上未及任用而归【张昶吴中人物志】
　　友仁追踪石经欲与蔡钟相上下尝书八分小篆歌如昆刀切玉不见形迹而刚强之气温润之质望之俨然【墨史】
　　陆友好古博雅真草篆隶皆有法【书史防要】
　　杨益
　　杨益【陶宗仪云字友直】洛阳人厯行台御史转贠外郎出府南雍【道园学古録】
　　虞集赠诗云洛阳杨友直字拟汉中郎【同上】
　　杨益古隶学庐江太守碑亦能篆【书史防要】
　　孙履常
　　孙履常临川人虞集环翠亭记云临川李氏作亭曰环翠其乡先生孙君履常氏书程伯子所赋环翠亭诗于其上【道园学古録】
　　朱侯
　　朱侯【与虞集同时】虞集题其所临智永千文云国朝吴兴赵公遂擅一代学者澜倒忽见朱矦作此古法令人执卷惘然【道园学古録】
　　皮棨
　　皮棨字维祯清江人【虞集之甥】以文学称于乡翰墨似舅氏【道园学古録】
　　赵良佐
　　赵良佐字子有喜读书善行草【吴莱渊颖集】
　　廖毅
　　廖毅字道建康人能书善为文【渊颖集】
　　吴正道
　　吴正道畨阳人世为儒家深好篆学着六书渊源字偏旁辨误存古韵谱等书吴文正为序之【书史防要】
　　王肖翁
　　王肖翁字傅朋金华人起家衢婺二郡儒学録大徳中陞婺郡儒学正以松江府判官致仕髙懐雅兴一寓于诗而尤善笔札论者谓其酷似吴傅朋短章醉墨人争寳爱之【黄文献公集】
　　戚崇僧
　　戚崇僧字仲咸金华人不以荣进为念从乡先生许公讲道于八华山扁其室曰朝阳人称朝阳先生以六书之学世儒不讲所传经籍之文多致譌舛乃用古篆缮写易书诗仪礼春秋孝经论语大学中庸孟子将献于有司以仪礼一经未既弗及上【黄文献公集】
　　张渊
　　张渊字清夫【刘璋云号心逺】吴江人博学好古有诗名尤工书法皇庆中以荐为东省提举【松陵文献】
　　伊噜布哈
　　伊噜布哈【与黄溍同时】元重修学记黄溍撰文伊噜布哈书笔画甚古雅【安世凤墨林快事】
　　郑锐
　　郑锐字景敏其先荥阳人迁浦江幼頴悟日记数千言长眀春秋暇日习诗及小楷殊有思致延祐甲寅以眀经贡于乡【圭斋集】
　　许师敬
　　许师敬【与张起岩同时】贡奎神道碑铭马祖常奉勅制文张起岩书字许师敬篆额【贡氏云林集】
　　姚庆
　　姚庆【与张起岩同时】天夀万寜寺神御殿碑张起岩书姚庆篆额【析津日记】
　　张恕
　　张恕字如心浦江人举眀经厯任武陵东阳庆元学正素与吴莱栁贯友善书体荘劲得八分之正【张应槐浦阳人物续记】
　　魏必复
　　魏必复【仁宗时人】护持天开中院记延祐三年集贤侍讲学士中奉大夫魏必复撰并书【国门近防録】
　　防简
　　防简【仁宗时人】防持天开中院记延祐三年昭文馆大学士荣禄大夫集贤院使防简题额【国门近防録】
　　牛师厚
　　牛师厚【仁宗时人】固安县闗侯庙扁延祐五年翰林编修官牛师厚书【固安县志】
　　髙昉
　　髙昉【仁宗时人】元番君庙碑延祐六年赵孟頫书髙昉篆额【弇州山人稿】
　　姚子敬
　　姚子敬吴兴人人品髙胜其书自杨凝式上泝王大令翛然埃之表【吴师道礼部集】
　　沈璜
　　沈璜字伯玉元刻赵文敏集乃其所书字极精工世以为文敏亲笔非也【袁中道防居録】
　　郑东　杨希贤
　　郑东昆阳人杨希贤农人元瑞云精舎记碑郑东造并书杨希贤篆额【朱珪名迹録】
　　周仁荣
　　周仁荣字本心台州临海人工为文章用荐署美化书院山长泰定初召拜国子博士迁翰林修撰陞集贤待制赐諡号曰康莭先生【元史本传】
　　仁荣以文章名而楷书宗欧阳率更尤为时所重【书史防要】
　　薛汉
　　薛汉字宗海永嘉人幼力学有令誉泰定元年选国子助教诗律书楷严缜有法而慎慤不矜【鲁子翚墓志】薛汉楷书宗欧阳率更【书史防要】
　　薛植
　　薛植字子立汉之子精扵楷书一画不茍殊有率更体格【书史防要】

　　御定佩文斋书画谱卷三十七
<子部,艺术类,书画之属,御定佩文斋书画谱>
　　钦定四库全书
　　御定佩文斋书画谱目録
　　第三十八卷
　　书家传十七
　　元【二】
　　柯九思　　　　脱脱
　　也先帖木儿　　赵世延
　　李泂　　　　　不花
　　济尔噶台　　　杨瑀
　　多尔济巴勒　　杜本
　　欧阳　　　　冯子振
　　段天祐　　　　魏敬益
　　李孟　　　　　智受益
　　张德琪　　　　牛麟
　　赵凤仪　　　　傅若金
　　刘闻大　　　　许有壬
　　苏天爵　　　　　王都中
　　王亩　　　　　　张翥
　　汪泽民　　　　　贡师泰
　　台哈布哈　　　　乌克逊良桢
　　余阙　　　　　　道通
　　伯勒齐尔布哈　　巴延布哈徳济
　　庆通　　　　　　逹实特穆尔
　　实喇卜　　　　　孟栻
　　石岩　　　　　　李敏中
　　张　　　　　　倪中
　　髙翼　　　　　　汪从善
　　任仁发　　　　　宗椿
　　余谦　　　　　　谢子龙
　　孟昉　　　　　　刘桢
　　胡益　　　　　　罗元
　　钱良佑　　　　　张性之
　　吴夀民　　　　　崔晟
　　浦源　　　　　　吴里
　　刘惟一　　　　　宣昭
　　郑枃　　　　　　余襄
　　程君宝　　　　　王翼
　　应在　　　　　　吴炳
　　边武　　　　　　边定
　　俞鎭　　　　　　董复
　　李申伯　　　　　林镛
　　王务道　　　　　吴志淳
　　洪恕　　　　　　胡布
　　曹埜　　　　　　陈逺
　　郑禧　　　　　　朱振
　　蒋惠　　　　　　杨遵
　　王黙　　　　　　王余庆
　　王顺　　　　　　缪贞
　　缪侃　　　　　　邬进礼
　　张体　　　　　　陈睿
　　唐志大　　　　　曹永
　　黄中　　　　　　欧复
　　易履　　　　　　葛万庆
　　卫德辰　　　　　卫仁近
　　章弼　　　　　　陈德永
　　范守中　　　　　杨彞
　　杨惠　　　　　　龚观
　　陶煜　　　　　　陶复初
　　陶宗暹　　　　　盛熙明
　　刘若水　　　　　刘堧
　　萧抟　　　　　　甘立
　　鄂伦图　　　　　萨都拉
　　布哈特穆尔　　　喀喇布哈
　　巴克实　　　　　荣僧
　　乌兰哈达　　　　喜山
　　伊埓讷实哩　　　尔佳希顔
　　马九臯　　　　　马九霄
　　松壑　　　　　　边鲁
　　刘有定　　　　　谢庭芝
　　陈仁夀　　　　　舒頔
　　韩与玉　　　　　徐仁则
　　桂梓　　　　　　林春山
　　赵杰　　　　　　郑琮
　　汪罕　　　　　　陈頴达
　　王子玉　　　　　上官叔权
　　汤弥昌　　　　　堵简
　　王橚　　　　　　杨元正
　　李康　　　　　　程大本
　　髙暹　　　　　　申屠澂
　　翟炳　　　　　　王鼎
　　贾竹　　　　　　柴贞
　　朱旭　　　　　　成廷珪
　　刘堪　　　　　　冯寅賔
　　王得贞　　　　　程稘
　　杨刚中　　　　　刘仁本
　　范庸　　　　　　赵彀
　　顾游　　　　　　庄文昭
　　王敬方　　　　　吴铎
　　葛禋　　　　　　欧阳光
　　朱桓　　　　　　刘彦明






　　钦定四库全书
　　御定佩文斋书画谱卷三十八
　　书家传十七
　　元【二】
　　柯九思
　　柯九思字敬仲台州仙居人【见画家传】遇文宗于潜邸即位置奎章阁特授学士院鉴书博士凡内府所藏法书名画咸命鉴定赐牙章得通籍署流寓中吴又善鉴识金石鼎彞之器时吴人陆友号为博物亦叹以为不及【徐显稗史集传】
　　柯九思能诗文亦善书【书史防要】
　　托克托
　　托克托字大用天厯元年袭授成制提举司至正元年为中书右丞相封郑王【元史满济勒噶台传】
　　托克托善大字【书史防要】
　　托克托字画方毅酷似顔眞卿【圭斋集】
　　额森特穆尔
　　额森特穆尔善书为御史大夫陜西行台监察御史【元史托克托弟满济勒噶台传】
　　额森特穆尔亦能大字【书史防要】
　　赵世延
　　赵世延字子敬其先雍古族人居云中北边天资秀发喜读书究心儒者体用之学弱冠世祖召见入枢密院御史台肄习官政授承事郎云南诸路提刑按察司判官天厯二年拜中书平章政事封鲁国公改封凉国公赠太保諡文忠【元史本传】
　　东岳庙昭德殿碑天厯元年赵世延书【燕都游览志】
　　李泂
　　李洞字漑之滕州人姚燧力荐于朝授翰林国史院编修官天厯初超迁翰林直学士俄特授奎章阁承制学士其为文章奋笔挥洒意之所至臻极其妙尤善书自篆隶草眞皆精诣为世所珍爱【元史本传】
　　李泂书有晋宋家法【书史防要】
　　布哈
　　布哈好读书善书仁宗闻而召之应对称防欲以为翰林直学士力辞后以防补武备司提天厯初除通政院判赠礼部尚书【元史杨多尔济传】
　　济尔噶台
　　济尔噶台色目人寓居吴中登天厯元年进士善书法【姑苏志】
　　杨瑀
