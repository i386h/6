<!-- { "loadSidebar": true } -->
　　碑在亳州张君之名髣髴如字土人以为张湛亦非也碑云三年癸亥考东都歴年凡三癸亥永平与光和之六年延光之二年是也建光有三年则嵗在癸亥但次年壬戌已改延光此碑先已装剪不无颠倒弃去三年之下盖有阙文也【释】
　　郎中郭君碑
　　碑名字皆缺文辞亦有可句者【释】
　　荆州从事苑镇碑【汉字原云在襄州】
　　苑君名镇碑无所终嵗月【释】
　　督邮斑碑【汉字原云在徐州】
　　碑云讳斑字子翁碑无额故不其姓石既碎落故不知其所终【释】
　　仙人唐公房碑【汉字原云有碑隂】
　　智水川有唐公祠唐君字公房【洪适云后汉志云褒中有唐公防祠盖法房字其户在侧故或作防集古録作昉】固城人也学道得仙百姓为之立庙于其处刋石立碑表述灵异也【水经注】
　　中部碑
　　碑在均州凡题名五十余人如汉世碑隂而有额石理漫灭名字防有存者【释】
　　益州太守城垻碑
　　碑末有方三百里围二尺字及用人用日数似是记版筑事【释】
　　是邦雄杰碑
　　此碑之首云是邦峻生雄杰峻之上下各阙一字碑今在西州字画类李翊碑【释】
　　中秋下旬碑
　　字画清逸颇类故吏所立刘寛碑但石损字缺所余无防【释】
　　鲁相谒孔庙残碑
　　首尾上下皆碎裂余石才有数行或题为驻跸亭前断碑此亭盖在阙里赵氏着録有鲁相谒孔子碑而无其説疑即此也【释】
　　防东尉司马季徳碑
　　其名阙其字季徳有所终之日月而其年则磨灭【续】
　　处士严发残碑
　　所存十有二行行凡十字此碑不见年月疑其非汉虽字画不工却不类魏晋以后书法【续】
　　任君残碑隂
　　蜀人谓之武帝先生任君碑隂碑可辨者不盈百字而纪年及名氏皆阙【续】
　　举吏张残碑
　　汉碑称举将者有二髙彪碑称文君为举将三公山碑称冯君为举将其自称举吏者独于此碑见之【续】
　　犍为太守杨洪碑
　　在彭山县磨灭不可考究【舆地碑目】
　　五大夫碑
　　在梁山军界上字尤漫灭然字乃汉【舆地碑目】
　　残碑三十二字
　　不知姓名惟见碑中字三十二甚完体质淳古故録之【墨池编】
　　秦君碑
　　八分书无年月滕县东四十里马山后有古城半圯于河土中得此碑【金石文字记】
　　太尉许防庙碑
　　义兴有汉太尉许防庙庙碑即许劭所立字乆磨灭开元中许氏诸孙再刻之【十国春秋】
　　西平令杨期碑
　　在尉氏县西南四十里三亭乡杨方村墓南二十歩文字磨灭唯有首尾【天下碑録】
　　征西大将军杨瑾碑
　　在尉氏县三亭乡路村【天下碑録】
　　边让碑
　　在开封县【天下碑録】
　　董袭碑
　　在开封县东北墓前【天下碑録】
　　上谷太守张碑
　　在定州安喜县东六里【天下碑録】
　　敏朂碑
　　在冀州【天下碑録】
　　贾敏碑
　　在枣强县东北三十里【天下碑録】
　　李固碑
　　在懐州山阳城内【天下碑録】
　　刘班碑
　　魏文帝为兖州刺史封为白马侯在澶州县三十里墓下【天下碑録】
　　蘓武功碑
　　在京兆府武功县墓下【天下碑録】
　　太守樊演碑
　　在河中府临晋县内墓前【天下碑録】
　　司徒刘竒碑
　　在华隂县【天下碑録】
　　刘党碑
　　在华隂县墓下文字磨灭【天下碑録】
　　敬歆碑
　　在正平县北二十里墓侧【天下碑録】
　　丁仪碑
　　在虞城县墓前【天下碑録】
　　兖州从事丁仲礼碑
　　在楚丘县北三里【天下碑録】
　　御史孔翊碑
　　在仙源县墓前【天下碑録】
　　博士孔志碑
　　在仙源县孔墓东【天下碑録】
　　陈留太守程封碑
　　在开封府封丘县东二里墓下【天下碑録】
　　执金吾髙褒碑
　　在雍丘县南五十里墓乡墓下【天下碑録】
　　太尉髙峻碑
　　在雍丘县【天下碑録】
　　彭府君碑
　　在中都县【天下碑録】
　　刘熙碑
　　在徐州萧县二十五里【天下碑録】
　　御史大夫郑君碑
　　在龚丘县墓下【天下碑録】
　　尊士倪夀碑
　　在仙源县南七十歩鲁城内【天下碑録】
　　少傅何君碑
　　在任城县墓下【天下碑録】
　　古司马城鐡碑
　　在金乡县东南四十里云汉浮阳侯司马耀所封邑【天下碑録】
　　山阳太守碑
　　在谷城县西一里古筑城东文字磨灭【天下碑録】
　　筑阳侯相景豹碑
　　在谷城县西一里【天下碑録】
　　侍中王逸碑
　　在宜城县南三里【天下碑録】
　　仆射荀公碑
　　在长社县东北七里墓前磨灭【天下碑録】
　　光武皇帝碑
　　在汝州汝坟镇【天下碑録】
　　封观碑
　　在项城墓前【天下碑録】
　　蔡昭碑
　　在随州光化县墓前【天下碑録】
　　秦始皇碑
　　东海相任恭修理祠于碑背刻于朐山【天下碑録】
　　中令杨畅墓碣
　　在嘉州夹江县东南古贤乡【天下碑録】
　　严君平庙前碑二
　　在绵竹县文字磨灭【天下碑録】
　　王褒墓碑
　　在资州资阳县北二十五里墓前文字磨灭【天下碑録】
　　南昌太守谷所碑
　　在耒阳县东北【天下碑録】
　　青阳刺史刘焉碑
　　在耒阳县十五里墓下【天下碑録】
　　胡腾碑
　　在耒阳县南四里【天下碑録】
　　罗含志
　　在耒阳县南四里【天下碑録】
　　杨侯伯墓碑
　　在犀城墓北【天下碑録】
　　罗训墓志
　　在衡州耒阳县南六十里【天下碑録】
　　刺史李顼碣
　　在绵州巴西县今在开元寺文字磨灭【天下碑録】
　　张翼碣
　　在州东四十歩【天下碑録】
　　马援庙碑
　　无年月【天下碑録】
　　马融墓碣
　　在什邡县字有磨灭今亡【天下碑録】
　　沛相劔门范皮墓阙文
　　在劔州梓潼县东墓前字不甚多记名目而已【天下碑録】
　　上庸长阙文
　　在徳阳县灵龛镇【天下碑録】
　　永乐少府贾君阙铭
　　集古録引章懐太子注云汉官仪长乐少府以宦者为之遂以贾君为宦者亦未必然也【金石録】
　　髙直阙
　　九字今在蜀中字画甚不工【释】
　　钜鹿太守金君阙
　　七字今在蜀道不知其人也【释】
　　平阳府君六字
　　汉神道所刻者石缺不全莫知为何人【续】
　　贞女罗鳯墓阙
　　笔势甚清逸类景谒者墓表【续】
　　蜀郡太守任君神道
　　九字字画壮伟然不著名字乡里嵗月莫详其为何人也【金石録】
　　蜀郡都尉王君神道
　　在南阳水经注淯水南道侧有二石楼制作精妙题云蜀郡太守姓王字子雅南阳西鄂人有三女各出钱五百万一女筑墓二女建楼今此碑后有唐向城令张璿之撰孝女双石楼记与水经注合惟水经误以都尉为太守耳【金石録】
　　绵竹令王君神道
　　九字微杂篆体绵字作曰下木略与县字相混故赵氏误作广汉县令而谓其借苓为令也【释】
　　益州太守杨宗墓道
　　十六大字今在西州【释】
　　清河相张君墓道
　　一碑甚大其中但存此数字惟河相农君五字画具尔【释】
　　上庸长司马孟台神道
　　石文皴刻而字札甚精【释】
　　韦氏神道
　　右文中断似若韦字尔【释】
　　交阯都尉沈君神道二
　　在梁山君此字及冯焕王稚子阙皆是八分书张懐瓘所谓作威投防腾气波者也【释】
　　平阳府君叔神道
　　在绵州八字字为一纸盖刻于石阙椽首【汉字原】
　　涪陵太守厐厷神道
　　两行十一字今在资州【续】
　　汝南上蔡令神道
　　在阆州蜀人谓之汝南令阙【汉字原】
　　征南将军刘君神道
　　字大小与王稚子阙相类而刚劲过之【续】
　　侍中杨文父神道
　　字体略与冯幽州阙相似必西州所刻者【续】
　　逄府君墓石柱篆文
　　篆文云汉故博士赵傅逄府君神道不载其名皆莫可考【金石録】
　　丁房阙
　　在临江县其刻漫灭有汉丁房等字尚可认【舆地碑目】
　　平原东郡门生蘓衡等题名
　　题名三十余人姓名多已沦灭或云碑在孔里驻跸亭前或题云孔府君碑隂【释】
　　学师宋恩等题名
　　今在成都周公礼殿门之西序蜀人谓之学师题名成都又有左右生题名一巨碑盖左学右学诸生也其间江阳宁蜀晋原遂寕乃蜀晋所置郡欧阳公以为汉文翁学生题名非也【释】
　　故吏应酬残题名
　　题名共三十人盖蜀郡太守碑隂也【释】
　　掾杜峻等题字
　　在髙公石室总目作先生任君等题名今不见任君字【汉字原】
　　酒泉题名
　　碑九列毎列三十二人【汉字原】
　　博士题名
　　在髙朕石室中【汉字原】
　　洪农太守张君题字
　　亦在石室中【续】
　　髙朕石室六题名
　　成都府学礼殿刻于梁楹石壁间【汉字原】
　　龙门禹庙题名
　　此碑二列有四十一人姓名【续】
　　公乗伯乔残题名
　　所存者一列二人【续】
　　公乗校官王幽题名
　　永熹元年立淳熙二年卭州蒲江县僧寺治地得之古无此年号复斋碑目作公乗校官掾王幽阙【汉字原】
　　禹庙窆石遗字
　　直寳文阁王顺伯复斋金石録定为汉刻【施宿防稽志】
　　凉山吕保藏汉篆
　　凉山保有吕保藏在絶崖半腹有一穴人迹所不到汉末赤眉之乱有吕保藏縁木而上凿崖以居绍熙中有樵夫得一劵于崖侧非铜非鐡其声锵然有古篆云西汉之末赤眉邂逅黄金千両坑埋而走羔豚十祭其财自阜【舆地碑目】
　　武氏石室画像
　　五卷武氏有数墓在今济州任城墓前有石室四壁刻古圣贤画像小字八分书题记姓名徃徃賛于其上文词古雅字画遒劲可喜【金石録】
　　繁长张禅等题名
　　一石三横今在蜀道【续】
　　诏赐功臣家字
　　五大字今在蜀中似是汉人所书其事不可详也【释】
　　五君桮柈文
　　宣和殿藏碑録为汉碑名曰真人君石樽刻石与四老神祚机刻石同帙【汉字原】
　　交阯刺史石羊字
　　在彬州止五字刻于墓道石羊膊上【汉字原】
　　胶东令王君庙门断碑
　　碑中虽有景武孝昭冲质之文却有魏后黄初之字而题额以汉者岂胶东是其祖庙没于汉代者乎【续】
　　赵相雝劝阙碑
　　汉故赵国相雝府君之阙十字今在梓潼此碑全类魏晋间所书刘备及刘渊国中所刻碑亦题为汉存于今如车骑将军阙成献王碑是也此刻甚可疑但无年嵗可证赵氏又寘诸汉碑中故存之【释】
　　郭先生碑
　　郭先生碑集古録以为汉碑水经注云碑无年号不知何代人余以字画验之疑魏晋时人所为既无嵗月可考姑附于汉碑之次云【金石録】







　　御定佩文斋书画谱卷六十一
