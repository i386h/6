<!-- { "loadSidebar": true } -->
　　李苖
　　李苗字子宣梓潼涪人孝昌中兼尚书左丞赠仪同三司河阳县侯諡忠烈苖解鼔琴好文咏尺牍之敏当世罕及【魏书本传】
　　曹世表
　　曹世表字景升【一作升】东魏郡魏人性雅正工尺牍涉猎羣书孝昌中为东南道行台赠齐州刺史【北史本传】
　　裴敬宪
　　裴敬宪字孝虞河东闻喜人学博才清工隶草解音律五言之作独擅于时赠中书侍郎諡曰文【北史本传】
　　吕温
　　吕温字晞阳本东平夀张人其先石勒时徙居幽州善书有文武才畧位上党太守有能名赠豫州刺史野王侯諡曰敬【北史吕罗汉传】
　　沈嵩
　　沈嵩文秀族子呉兴武康人聪敏有笔札文秀以为司马后依宋王刘昶【魏书沈文秀传】
　　嵩善行书【书小史】
　　窦遵
　　窦遵瑾少子顿丘卫国人善楷篆北京诸碑及台殿楼观宫门题署多遵书位至濮阳太守后以善书拜库部令【北史窦瑾传】
　　栁楷
　　栁楷字士则【魏书作孝则】河东解人也善草书颇涉文史位抚军司马【北史栁崇传】
　　孙伯礼
　　孙伯礼恵蔚子武邑武遂人也善隶书位国子博士【北史孙恵蔚传】
　　刘仁之
　　刘仁之字山静河南洛阳人少有操尚粗涉书史真草书迹颇号工便除卫将军西兖州刺史諡曰敬仁之性好文字吏书失体便加鞭挞【魏书本传】
　　宇文忠之
　　宇文忠之河南洛阳人也猎涉文史颇有笔札天平初除中书侍郎武定初为安南将军尚书右丞【魏书本传】忠之尤善行草【书小史】
　　沈馥
　　沈馥【魏宣武时人】后魏定鼎碑景明三年沈馥正书一名御射碑【金石略】
　　李思弼
　　李思弼【魏人见草书韵防】
　　释摩罗
　　释摩罗西域乌阳国人聪慧利根学穷释氏至中国即晓魏言隶书凡所闻见无不通解【洛阳伽蓝记】
　　释菩提流支
　　释菩提流支天竺国沙门也解佛义知名西土号为罗汉晓魏言及隶书翻十地楞伽及诸经论流支读比丘昙谟最大乗义章弹指赞叹即为胡书写之传于西域【洛阳伽蓝记】
　　李氏
　　髙慎妻李氏赵郡李徽伯女也艳且慧兼善书记工骑乗【北史髙干传】
　　李彪女
　　李彪女幼而聪令彪教之书学读诵经传后宣武闻其名召为婕妤在宫尝教帝妹书诵授经史后宫咸师宗之【北史李彪传】
　　北齐
　　杜弼
　　杜弼字辅中山曲阳人也长于笔札为时軰所推神武破芒山军命为露布弼手即书绢曽不起草为胶州刺史赠骠骑大将军諡文肃【北史本传】
　　李铉
　　李铉字宝鼎渤海南皮人也九嵗入学书急就萹月余便通齐神武妙简硕学以教诸子与工书人韩毅等同在东馆铉以文字多乖谬遂览説文仓雅删正谬字名曰字辩特赠廷尉少卿【北史本传】
　　张景仁
　　张景仁济北人工草隶选补内书生与魏郡姚元标颍川韩毅同郡袁买奴荥阳李超等齐名后主爱之呼为博士除中书监赠侍中司空公景仁为儿时诣国学摹石经许子华遇之执手曰张郎风骨非但官爵迁达乃与天子同笔砚后如子华所言【北史本传】
　　姚元标
　　姚元标【张景仁传云魏郡人】官至左光禄大夫以工书知名于时【北史崔浩传】
　　韩毅
　　韩毅鲁郡【颍川】人以工书显髙祖置之第馆教授诸子【北齐书髙祖本纪】
　　袁买奴　李超
　　袁买奴济北人李超荥阳人【见上张景仁传】
　　李绘
　　李绘字敬文赵郡平棘人六嵗便求入学家人以偶年拘忌不许遂窃其姊笔牍用之未逾晦朔遂通急就章天保初除司徒右长史諡曰景【北史李浑传】
　　赵彦深
　　赵隠字彦深自云南阳宛人后为平原人避齐庙讳以字行性聪敏善书计初为尚书令司马子如贱客供写书子如善其无误用为书令史补大丞相功曹防军文翰多出其手号为敏给后封宜阳王武平四年转司徒【北齐书本传】
　　刘逖
　　刘逖字子长彭城丛亭里人也少而聪敏专精读书颇工诗咏世祖时拜仪同三司后除防骑常侍【北齐书本传】
　　刘逖行草品下之下【韦续九品书人论】
　　崔季舒
　　崔季舒字叔正博陵安平人性明敏涉猎经史长于尺牍为左光禄大夫周武帝灭齐优赠开府仪同大将军定州刺史【北史本传】
　　萧慨
　　萧慨梁武帝弟鄱阳王恢之子也慨好学善草隶书卒于司徒从事中郎北【齐书萧退传】
　　源楷
　　源楷字郍延西平乐都人有器干善草隶书官至假仪同三司【北齐书源彪传】
　　贾徳胄
　　贾徳胄博陵人教乐陵王百年书【北史齐孝昭诸子传】
　　顔之推
　　顔之推字介琅邪临沂人也聪颖机悟博识有才辩工尺牍兼善于文字监校缮写处事勤敏除黄门侍郎周大象时为御史上士隋开皇中太子召为文学【北齐书本传】顔之推注急就章一卷又笔墨法一卷【唐书艺文志】
　　刘珉
　　刘珉字仲宝彭城人北齐三公郎中【唐书宰相世系表作北齐睢阳太守】今见草书十二纸【述书赋注】
　　珉喜草隶逺追羲之颇得其法草书益胜【宣和书谱】
　　刘平
　　刘平珉之子髙蹈不仕隋赠贞范先生善行草书【书小史】
　　李元防
　　李元防辽东襄平人少有武力仕齐位冯翊太守颇览文史习于尺牍【书小史】
　　元行恭
　　元行恭河南洛阳人羙姿貌兼俊才善正行书位中书舎人待诏文林馆【书小史】
　　殷英童
　　殷英童善楷隶书兼工画【书小史】
　　姚淑
　　姚淑【孝昭时人】北齐崇因寺碑皇建二年姚淑八分书【金石略】
　　王思诚
　　王思诚【后主时人】北齐蒙山碑天统五年王思诚八分书【金石略】
　　释仙
　　释仙【文宣时人】摩崕报徳碑天保六年释仙书【金石表】
　　释道常
　　释道常【武成时人】北齐闗亮造像记河清元年比丘道常书【金石録】
　　魏夫人
　　魏夫人北齐人正行品下之下【韦续九品书人论】
　　周
　　冀儁
　　冀儁字僧儁太原阳邑人也性沈谨善隶书特工模写周文引为记室乃令伪为魏帝勅书与费也头儁寻旧勅模写及代舍人主书等署与真无异费也头见勅不以为疑教明帝及宋献公等隶书时俗入书学者亦行束修之礼谓之谢章儁以书字所兴起自仓颉若同常俗未为合礼遂啓周文释奠仓颉及先圣先师寻加开府仪同三司爵乐昌侯【北史本传】
　　赵文深【本作文渊避唐讳也】
　　赵文深字徳本南阳宛人也少学楷隶年十一献书于魏帝雅有钟王之则笔势可观当时碑牓唯文深冀儁而已周文帝以隶书纰缪命与黎季明沈遐等依説文及字林刋定六体成万余言及王襃入闗贵游翕然并学襃书文深亦改习襃书然竟无成至于碑牓王襃亦每推先之明帝令至江陵书影覆寺碑汉南人士亦以为工梁王萧詧观而羙之赏遗甚厚天和元年露寝等初成文深以题牓之功除赵兴郡守文深虽居外任每须题牓辄复追之【北史本传】
　　后周天和二年修西岳碑赵文渊隶书当南北分争之时即此文章字画足以见其景象【盛时泰牍记】
　　黎景熙
　　黎景熙字季明河间郑人从祖广善古学家传其法季明亦传习之颇与许氏有异周文征之令正定古今文字于东阁天和二年进车骑大将军仪同三司【北史本传】
　　沈遐
　　沈遐【与赵文深黎景熙同时】周文帝以隶书纰缪命文深与黎景明沈遐等依説文及字林刋定六体【北史赵文深传】
　　泉元礼
　　泉元礼上洛丰阳人也少有志气颇闲草隶有士君子之风爵临洮县伯袭洛州刺史【北史泉企传】
　　王襃
　　王襃字子深【周书作子渊】琅邪临沂人七嵗能属文外祖袁昂爱之萧子云襃之姑夫也特善草隶襃少去来其家遂相模范名亚子云梁元帝降襃至长安为少司空寻为宣州刺史【北史本传】
　　王襃入闗以书工﨑岖碑碣之间辛苦笔砚之役尝悔恨曰假使吾不知书可不至今日邪【顔氏家训】
　　庾信
　　庾信字子山南阳新野人父肩吾梁防骑常侍中书令信为抄撰学士梁元帝时聘西魏遂留长安周孝闵帝践阼进爵义城县侯拜洛州刺史【北史本传】
　　庾信善行书【书小史】
　　庾信行及草品中之中【韦续九品书人论】
　　萧防
　　萧防字智遐梁武帝弟安成王秀之子也周武帝时歴少保少傅改封蔡阳郡公諡曰襄防善草隶书名亚王襃【北史本传】
　　薛温
　　薛温字尼卿道衡兄河东汾隂人也博览坟典尤善隶书仕周至燕都太守宣政元年赐爵齐安县子【北史薛道衡传】
　　薛慎
　　薛慎字伯防淮东汾隂人好学能属文善草书封淮南县子保定初出为湖州刺史寻为蕃部中大夫【北史本传】
　　栁【书史会要作阎误】
　　栁字匡道河东解人少聪颖工草隶博涉羣书辞采雅赡与杨素为莫逆交为御正下大夫赠晋州刺史【北史本传】
　　裴汉
　　裴汉字仲霄河东闻喜人聪明好学善尺牍天和五年加车骑大将军仪同三司借人异书必躬自録本疾弥年未尝释卷赠青州刺史【北史裴寛传】
　　单于斯彦
　　单于斯彦周人行草品下之下【韦续九品书人论】
　　隋
　　杨素
　　杨素字处道农华阴人好学善属文工草隶书隋受禅加上柱国大业二年拜司徒改封楚公諡曰景武【北史本传】
　　虞世基
　　虞世基字懋世会稽余姚人也博学有髙才兼善草隶陈灭入隋贫无产业每佣书养亲炀帝时进位金紫光禄大夫【北史本传】
　　虞绰
　　虞绰字士裕会稽余姚人也有防才尤工草隶大业初为秘书学士以度辽功授建节尉【北史本传】
　　虞绰行草品下之下【韦续九品书人论】
　　卢昌衡
　　卢昌衡字子均小字龙子范阳涿郡人沈靖有才识博涉经史工草行书隋大业中征为太子左庶子【北史本传】
　　薛道衡
　　薛道衡字卿河东汾阴人六嵗而孤专精好学才名益着炀帝时终司隶大夫【北史本传】
　　道衡未闻以善书称观其和南正书一帖亦非泯泯众人之笔【宣和书谱】
　　隋尔朱敞碑开皇五年薛道衡书【朱长文墨池编】
　　赵孝逸
　　赵孝逸汤阴人隋四门助教赵文深师右军孝逸效大令甚有功业当平凉之后王襃入国举朝贵胄皆师于襃唯此二人独负二王之法临二王之迹人间往往为货【述书赋注】
　　赵仲将
　　赵仲将彦深子平原人博涉羣书学草隶虽与弟书书字楷正云草不可不解若施之于人即似相轻易若当家卑幼又恐其谓所在宜尔是以必须隶笔隋开皇中位吏部郎终于安州刺史【北齐书赵彦深传】
　　刘顗
　　刘顗字君卿逖从子彭城丛亭里人也好文学工草书风仪甚羙隋开皇中为鄜州司马【北齐书刘逖传】
　　房彦谦
　　房彦谦【隋书云字孝冲】清河东武城人也大业中为泾阳令善草隶人有得其尺牍者皆宝翫之贞观中以子龄赠徐州都督临淄县公諡定伯【北史本传】
　　蔡征
　　蔡征字希祥济阳考城人陈中书令陈亡入长安久之除太常丞歴尚书戸部仪曹郎转给事郎【南史本传】蔡征草书笔力遒劲颇合规模【宣和书谱】
　　袁宪
