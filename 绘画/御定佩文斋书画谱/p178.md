<!-- { "loadSidebar": true } -->
　　董其昌字宰华亭人万歴十六年进士选庶吉士授编修出为湖广提学副使起太常少卿天啓二年改兼侍读学士歴迁礼部尚书赠太子太傅諡文敏天才防逸善谈名理少好书画临摹真迹至忘寝食中年悟入微际遂自名家行楷之妙跨絶一代四方金石之刻造请无虚日尺素短札流布人间争购寳之【松江志】其昌云吾学书在十七嵗时初师顔平原多寳塔又改学虞永兴以为唐书不如晋魏遂仿黄庭经及钟元常宣示表力命表还示帖丙舎帖凡三年自谓逼古不复以文徴仲祝希喆置之眼角乃于书家之神理实未有入处徒守格辙耳比游嘉兴得尽覩项子京家藏真迹又见右军官奴帖于金陵方悟从前妄自标评自此渐有小得今将二十七年犹作随波逐浪书家翰墨小道其难如是【画禅室随笔】
　　其昌又云余书与赵文敏较各有短长行间茂宻千字一同吾不如赵若临仿歴代赵得其十一吾得其十七又赵书因熟得俗态吾书因生得秀色吾书往往率意当吾作意赵书亦输一筹苐作意者少耳【容台集】谢肇淛云今书名之振世者南则董太史宰北则邢太仆子愿其合作之笔往往前无古人【瑚网】
　　董宰挥毫楮素簇簇如行蚕闪闪如迅霆飞电【玉劒尊闻】
　　董宰先生字画之妙超轶前代世所共寳章都谏鲁斋令华亭日精印朱丝乌丝长笺金笺斗方云母笺大小副啓俱以细料洁白棉纸印裁极工者送备先生文房之用葢知先生文字不假手于人而人亦无能争巧于化工也【闵奎翠橘堂笺臆】
　　董原正
　　董原正字伯长【其昌从子】少有逸才临池特妙与莫廷韩同时风骨髙华已度骅骝前【容台集】
　　黄辉
　　黄辉字平倩一字昭素【朱谋垔云号慎轩】南充人万歴己丑进士选庶吉士授编脩官止詹事府少詹事己丑同馆者诗文推陶周望书画推董宰而平倩之诗与书与之齐名【清河书画舫】
　　辉楷法钟元常亦作行书【书史会要】
　　黄昭素独操机杼而置古帖中亦不可复辨【玉劒尊闻】
　　焦竑
　　焦竑字弱侯号漪园学者称为澹园先生南京人万歴己丑进士廷试第一人授修撰赠宫谕【分省人物考】焦弱侯真行结法眉山散朗多姿而古貌古骨有长劒倚天孤峰削日之象【客座赘语】
　　焦尊生
　　焦尊生字茂直【江宁志云焦竑子】善眞行书【瑚网】
　　沈天啓
　　沈天啓字生予万歴十四年进士知奉新晋江二县【江宁府志】
　　生予真书师晋诸王而披拂防画具有防山之力【客座赘语】
　　王肯堂
　　王肯堂字宇泰金坛人万歴己丑进士选庶吉士授检讨降补行人司副转福建参政书法深入晋人堂室辑冈斋帖数十卷手自钩搨为一时石刻冠【金坛志】
　　何湛之
　　何湛之字公露万歴己丑进士授戸部爲浙江参政书法遒美【江宁府志】
　　湛之行草法二王入品【书史防要】
　　何淳之
　　何淳之字仲雅湛之弟万歴丙戌进士司李中州召授御史书画为流辈所推【江寕府志】
　　淳之行书得晋人意【明诗综】
　　陆彦章
　　陆彦章字伯达华亭人万歴己丑进士仕至光禄寺卿工诗文书法妍雅小楷尤工【松江志】
　　蒋杰
　　蒋杰字美若普安人万歴己丑进士以比部郎出守南雄后罢归流寓荆州诗文清丽书法效顔眞卿【贵州通志】
　　张民表
　　张民表字林宗中牟人万歴辛卯举于乡性嗜古文词藏书数万卷手自防定喜饮及草书饮少许即頽然挥洒放笔如有神助【书史防要】
　　李日华
　　李日华字君实嘉兴人万歴壬辰进士除九江推官累迁太仆寺少卿能书画善赏鍳一时士大夫风流儒雅好古博物者祥符王损仲云间董宰为最君实书画亚于宰博雅亚于损仲而微兼二公之长【鐡网瑚】
　　李肇亨
　　李肇亨字会嘉号珂雪太仆日华子书摹褚【瑚网】
　　刘一焜
　　刘一焜字元丙号石闾江西南昌人官至中丞【杭州志云万歴壬辰进士以右佥都御史抚浙】本恬淡之思出偏侧之势笔笔萧疎颇饶晋韵所谓无风之水自然成文元丙之翰类焉【书史防要】
　　沈凤翔
　　沈凤翔字孟威上元人万歴二十年进士官兵科给事中【江寜府志】
　　凤翔善草书【明诗综】
　　万寿国
　　万寿国字荩卿秀水人领万歴甲午乡荐志行髙洁闭门著书诗文喜韩杜书法本欧虞【秀水志】
　　朱之蕃
　　朱之蕃字元价金陵人万歴乙未状元官终礼部右侍郎元价爲史官出使朝鲜尽却其赠贿鲜人来乞书以貂参爲贽槖装顾反厚尽斥以买法书名画古器收藏遂甲于白下【清河书画舫】
　　之蕃眞行师赵魏公间出入顔鲁公与文徴仲日可万字运笔若飞小则蝇头大则径尺咄嗟而办【江宁府志】
　　米万钟
　　米万钟字仲诏其先关中人徙京师万歴乙未进士仕至太仆少卿性好石人谓无南宫之顚而有其癖号为友石先生行草得南宫家法与华亭董太史齐名时有南董北米之誉尤善署书擅名四十年书迹遍天下【书史防要】
　　米万钟着篆考譌二卷【孙承泽畿辅人物志】
　　王思任
　　王思任字季重号遂东山隂人万歴乙未进士知兴平当涂青浦三县袁州推官稍迁刑工二部主事出为九江府世称其诗歌书法与董思白陈仲醇相伯仲【山隂志】
　　范允临
　　范允临字长倩呉县人万歴乙未进士授工部主事累官至福建叅议工书逺近购者虽寸缣尺幅悉藏弆以爲拱璧与华亭董其昌齐名【苏州志】
　　尹伸
　　尹伸字子求宜賔人万歴戊戌进士仕至河南左布政读书汲古精于鉴赏日课楷书五百字寒暑不辍【鐡网瑚】
　　张文晖
　　张文晖字孚之万歴二十三年进士知台州府【江宁府志】文晖善真行【明诗综】
　　卜履吉
　　卜履吉字中立号讷斋登万歴戊戌进士官兵宪【存徴録】卜中立行书师章草简劲无媚骨望之肃然类其为人【客座赘语】
　　曹征庸
　　曹徴庸字逺生别号积雪万歴戊戌进士官至山西汾郡守为人清疎隽逺雅有洁癖书法亦遒逸为世推重【过庭训平湖志】
　　陈勲
　　陈勲字元凯闽县人魁庚子辛丑乡会榜歴文学博士戸部郎谢病归终日扄门却埽诗入唐人室字与画皆精妙人寳贵之【涌幢小品】
　　冯鉴
　　冯鉴字三峩万歴庚子举人授合肥敎谕陞涪州知州乞归结庐双溪之濵生平髙雅善文尤工书法【平湖志】
　　刘世敎
　　刘世教字少彞海盐人万歴庚子举北闱谒选授闽清令为诗沨沨唐音文彷六朝俪体兼工行草尺牍小文更隽永多寳藏者【海盐图经】
　　傅淑训
　　傅淑训字咨伯万歴辛丑进士崇祯中为户部尚书书法晋唐小行楷尤工得洛神十三行风味【青溪遗稿】
　　张以诚
　　张以诚字君一华亭人万歴辛丑进士廷对第一人授翰林修撰官至右谕德文章宗苏诗拟孟襄阳小楷规模大令清劲有法【松江志】
　　徐光啓
　　徐光啓字子先上海人万歴甲辰进士选庶吉士尝学声律工楷及是悉屏去习天文兵法屯盐水利诸策授检讨崇祯中为礼部尚书文渊阁大学士赠少保諡文定【松江志】
　　李流芳
　　李流芳字长蘅嘉定人【见画家传】万歴丙午举于乡再上公车不第絶意进取书法规摹东坡【书史防要】
　　赵崡
　　赵崡字子函一字屏国盩厔人万歴己酉领乡荐所居近周秦汉唐故都古金石名书多在焉援据考证略彷欧阳公赵明诚洪丞相三家名曰石墨镌华自谓穷三十年之力多都敬杨用脩所未见也【艺苑巵言】赵崡云余八岁时朱秉器先生手虞伯施书使予临摹余私心窃慕古人每获一名碑必摩防累日不忍释去片石只字輙疏记之【石墨镌华自序】
　　尹嘉賔
　　尹嘉賔字孔昭江隂人万歴庚戌进士除中书舎人歴兵部郎中陞湖广提学副使字画瘦劲晚更杂篆出之【书史防要】
　　宋奎光
　　宋奎光字培岩常熟人万歴壬子举人能诗文工书法知龙川县改宁海【苏州志】
　　王心一
　　王心一字纯甫别号珠又号半禅野叟万歴癸丑进士授行人累迁刑部左侍郎署尚书事书祖坡仙极精妙【归田园诗集小传】
　　俞琬纶
　　俞琬纶字君宣长洲人万歴癸丑进士任西安令风流文采掩映一时临池最胜【苏州志】
　　蒋如奇
　　蒋如竒字一先号盘初宜兴人万歴丙辰进士官湖广参政书法潇洒絶俗董思白称其天骨超逸功力复深所镌有晋唐宋诸大家帖行世【书史防要】
　　杨嘉祚
　　杨嘉祚字邦隆号寨云江西太和人文贞公之后也中万歴丙辰进士官至广西副使书法清古与王雅宜笔法相类【书史防要】
　　来复
　　来复字阳伯三原人万歴丙辰进士历官布政使备兵扬州性通慧诗文书画之外琴棋劒器百工伎艺无不通晓【清河书画舫】
　　曹履吉
　　曹履吉字提遂当涂人【见画家传】万歴丙辰进士官光禄少卿诗字有晋唐遗韵【书史会要】
　　沈嗣选
　　沈嗣选字仁举万歴甲午举人志行髙洁不仕书法本欧虞【嘉兴县志】
　　姚履旋
　　姚履旋字允吉万歴四十六年贡士为扬州学博陞巴东知县【江宁府志】
　　允吉真行法率更稍益以己意简峭中微带风貌故自彬彬【客座赘语】
　　李开芳
　　李开芳字伯东别号还素闽永春人万歴中成进士授主事累迁南太仆卿临池之技纵横跌荡不减素师【叶向髙苍霞余草】
　　开芳好以篆八分作署书自谓得斯邈遗意体势虽渉奇怪袤丈之字略无怯涩亦人所难【书史会要】
　　黄汝亨
　　黄汝亨字贞父号寓庸居士武林人万歴进士仕至江西学宪行草合苏米之长【书史防要】
　　傅光宅
　　傅光宅字伯防别号金沙居士聊城人万歴进士仕终四川学宪书模黄豫章苍郁有致【书史防要】
　　光宅善榜书所过祠庙刹院多爲题额【吴县宦迹志】
　　朱多煴
　　朱多煴字中美【书史防要云号午溪】瑞昌荣安王曽孙也封奉国将军行草得钟王书法亦自珍惜之毎一纸出好事者重价购去比之兰亭禊帖云【朱谋防藩献记】
　　朱多炡
　　朱多炡字贞吉号瀑泉弋阳王孙封奉国将军诗才警敏行草宗米南宫杂以古字自成一体【书史防要】
　　朱多
　　朱多字垣佐号崇谦一号觉庵乐安靖庄王孙封奉国将军力学不倦书法初师赵文敏后法圣敎序【书史防要】
　　朱谋防
　　朱谋防字之【多子】博学工诗行草法圣敎序楷法欧阳询【书史防要】
　　朱谋垔
　　朱谋垔字隠之号八桂【多子】封奉国将军特擅临池鸾锵虎跃标帜一家屏障榜额得手笔为重又喜陶氏书史会要有益书家乃摭有明一代续其卷后【胡继谦隠之先生懿行纪略】
　　朱谋防
　　朱谋防字仪石城王孙封镇尉万歴中理藩政博雅好古尤研精于六义所着有六书贯玉等书又考订大禹碑周宣石鼓比干墓铭手自摹临而诠释之曰三古文释【书史防要】
　　朱统锽
　　朱统锽字孝穆谋防第三子封辅尉博雅能如其父喜书法以悬腕中锋为贵于诸帖能淹贯故作字必有所本盖以学胜者【书史防要】
　　朱谋埩
