<!-- { "loadSidebar": true } -->
　　谢灵运【见书家】陈郡阳夏人为临川内史【南史夲传】浙西甘露寺内有谢灵运菩萨六壁在天王堂外壁【厯代名画记】
　　谢惠连
　　谢惠连陈郡阳夏人【见书家】书画并妙【厯代名画记】
　　谢稚
　　谢稚【张彦逺云陈郡阳夏人初为晋司徒主簿】宋宁朔将军西阳太守【宋书邓琬传】
　　稚有稚子列女康侯像列女母仪圗列女贞节圗列女贤明圗列女仁智圗列女传一游仙翡翠篇列女辩通圗三马伯乐圗鸂圗孝子圗十弟子圗三牛圗濠梁圗轻车迅迈圗列女圗秋兴圗孝经圗列女圗大列女圗康侯圗【二见】晋宣王及魏名臣像杂画一楚令尹泣岐蛇圗孟母圗游仙圗秦王游海圗洛阳门翻车迸水圗汾隂醮鼎圗狩河阳圗并于代【厯代名画记】
　　谢荘
　　谢荘字希逸陈郡阳夏人【见书家张彦逺云性多巧思善画】分左氏经传随国立篇制木方丈圗山川土地各有分理离之则州别郡殊合之则区宇为一【宋书夲传】
　　荘作画琴帖序自序其画【厯代名画记】
　　谢约
　　谢约综弟也为卫尉参军善山水有大山圗并声伎乐器圗传于代【厯代名画记】
　　顾骏之
　　顾骏之宋人常结搆髙楼以为画所每登楼去梯家人罕见若时景融朗然后含豪天地隂惨则不下笔【厯代名画记】
　　骏之有严公等像并传于代【同上】
　　永嘉法王寺有顾骏之画【贞观公私画史】
　　骏之师于张墨【厯代名画记】
　　刘祖
　　刘祖官至尚书吏部郎【厯代名画记】
　　祖蝉雀特尽微妙笔迹超越爽俊不凡【古画品録】刘祖师于晋明帝【厯代名画记】
　　刘绍祖
　　刘绍祖祖弟官至太康太守【厯代名画记】
　　绍祖善于传冩不闲搆思至于雀鼠笔迹厯落往往出羣时人为之语号曰移画【古画品録】
　　刘璞
　　刘璞祖之子少习门风至老笔法不逾前制体韵精研亚扵其父【续画品】
　　绍祖及璞皆师于祖【厯代名画记】
　　江僧寳
　　江僧寳师于袁陆及戴江长于画人【厯代名画记】僧寳有临轩圗御像职贡圗小儿戯鹅圗并有陈朝年号于代【同上】
　　江陵长庆寺江宁景公寺皆有江僧寳画【贞观公私画史】
　　吴暕
　　吴暕体法雅媚制置才巧擅羙当年有声京洛【古画品録】吴暕师于江僧寳【厯代名画记】
　　张则
　　张则意思横逸动笔新竒师心独见鄙于综采巧变不竭景多触目【古画品録】
　　张则师于吴暕【厯代名画记】
　　史敬文
　　史敬文有黄帝升仙圗梁冀人马画张平子西京赋圗并传于代【厯代名画记】
　　史艺
　　史艺有屈原渔父圗王羲之像孙绰像并传于代【厯代名画记】
　　刘斌
　　刘斌有诗黍离圗传于代【厯代名画记】
　　尹长生【或作尹扈生】
　　尹长生有骆简像山隂公主像南朝贵戚圗车马圗并传于代【厯代名画记】
　　蔡斌
　　蔡斌有游仙圗苏武像并传于代【厯代名画记】
　　濮万年
　　濮万年有苏门先生圗名臣像传于代【厯代名画记】
　　濮道兴
　　濮道兴万年弟有列女辩通圗传于代【厯代名画记】
　　史粲
　　史粲有上马势白画八骏圗传于代【厯代名画记】
　　康允之
　　康允之画下品中【李嗣真画后品】
　　朱僧辩
　　朱僧辩画下品下【画后品】
　　褚灵石
　　褚灵石画下品下【画后品】
　　范惟贤
　　范惟贤诸家并不载品第唯南齐髙帝集名画曰十二人自陆至范惟贤亦未见其迹【厯代名画记】
　　南齐
　　宗测
　　宗测字敬微一字茂深少文之孙也家居江陵少静退永明三年诏徴不就欲游名山乃冩祖少文所作尚子平圗于壁上遂往庐山止祖少文旧宅侍中王秀之令陆探微圗其形与己相对贻书曰昔人有圗画侨札轻以自方耳测亦自圗阮籍遇苏门于行鄣上坐卧对之又画永业寺佛影台皆为妙作【南史夲传】
　　刘系宗
　　刘系宗丹阳人也【见书家传】少便书画为宣城太守【南齐书夲传】
　　刘瑱
　　刘瑱字士温勔子彭城安上里人也【见书家传】篆隶丹青并为当世所称时有荥阳毛惠逺善画马瑱善画妇人并为当世第一【南史夲传】
　　瑱有捣衣圗刘长史圗少年行乐圗朝臣圗吴中行舟圗并传于代【厯代名画记】
　　成都刺史刘悛再修玉堂礼殿悛弟瑱性自天真时推妙手画仲尼四科十哲像并车服礼器【益州名画録】
　　殷蒨
　　殷蒨陈郡人善写人面与真不别刘瑱妺为齐鄱阳王妃王为齐明帝所诛妃追伤成疾瑱令蒨画王形像并圗王平日所宠姬共照镜状妃视唾之病亦差【南史刘瑱传】
　　毛惠逺
　　毛惠逺荥阳阳武人善画马时刘瑱善画妇人并当代第一曽见酒客圗是宫卷后有题记笔迹之外颇有风格意匠师扵顾酒客圗刀防圗中朝名士圗刀防戯圗七贤藤纸圗赭白马圗骑马变势圗叶公好龙圗并传于代【厯代名画记】
　　毛惠逺师于顾恺之【同上】
　　毛惠秀
　　毛惠秀【惠逺弟待诏秘阁】永明末武帝欲北侵使毛惠秀画汉武北伐圗圗成上置琅邪城射堂壁上游幸輙观焉【南史王融传】
　　惠秀有并除圗剡中谿谷村墟圗胡僧圗释迦十弟子图二踈圗传于代【厯代名画记】
　　毛棱
　　毛棱惠逺之子便防有余真巧不足善于布置略不烦草若比方叔父则牀上安牀【续画品】
　　惠秀及棱并师于惠逺皆不及惠逺【厯代名画记】
　　谢赫
　　谢赫写貎人物不俟对看所湏一覧便归操笔防刷研精意存形似目想豪髪皆无遗失别体细微多自赫始委巷逐末皆类效颦然中兴以后象人莫及【续画品】谢赫有安期先生圗传于代【厯代名画记】
　　沈标
　　沈标无所偏擅触类皆渉性尚铅华甚留意虽未臻全羙殊有可观【续画品】
　　防稽王观寺有沈标画【贞观公私画史】
　　沈标师于谢赫【厯代名画记】
　　章继伯
　　章继伯有籍田圗绢长三丈传于代【厯代名画记】
　　蘧道愍
　　蘧道愍章继伯并善寺壁兼长画扇人马数分毫厘不失【古画品録】
　　蘧道愍师于章继伯蘧后胜于章也【厯代名画记】
　　姚昙度
　　姚昙度画有逸才巧变锋出魑魅神皆为妙絶【古画品録】
　　周昙研
　　周昙研齐人师塞北勒法曺仲达比曺则不足方塞则有余【沙门彦悰后画録】
　　范懐珍
　　范懐珍或作懐粲或作懐坚有渥洼马圗孝子屏风行于代【厯代名画记】
　　钟宗之
　　钟宗之有王攸之等像王栁等像王献之像行于代【厯代名画记】
　　王奴
　　王奴【李嗣真作画后品为王奴儿】有啸赋圗行于代【厯代名画记】
　　王殿
　　王殿有曺长孺真列女圗母仪圗三马圗败舂圗传于代【厯代名画记】
　　戴蜀
　　戴蜀有孝子圗息妫圗传于代【厯代名画记】
　　陈公恩
　　陈公恩有列女贞节圗列女仁智圗朱买臣圗传于代【厯代名画记】
　　陶景真
　　陶景真有孔雀鹦鹉圗虎豹圗传于代【厯代名画记郭若虚云景真有永嘉屋邑图】
　　张季和
　　张季和有游清池圗传于代【厯代名画记】
　　沈粲
　　沈粲笔迹调媚専工绮罗屏幛所圗颇有情趣【画后品】
　　丁光
　　丁光擅名蝉雀【古画品録】
　　江陵光相寺有丁光画【贞观公私画史】
　　虞坚
　　虞坚下品下【画后品】
　　丁寛
　　丁寛下品下【画后品】
　　智积菩萨
　　研石山在吴县西梁天监三年置寺十五年有僧自画梵相于佛殿壁间后有西天僧见之云此智积菩萨也【僧智贤智积记】
　　僧觉【张彦逺作惠觉】
　　僧觉姚昙度之子【续画品】
　　惠觉有殷洪像白马寺寳台样行于代【厯代名画记】
　　僧珍
　　僧珍蘧道愍之甥【续画品】
　　珍有姜源等像豫章王像康居人马传于代【厯代名画记】
　　梁
　　张僧繇
　　张僧繇吴中人也天监中为武陵王国侍郎直秘阁知画事厯古军将军吴兴太守武帝崇餙佛寺多命僧繇画之时诸王在外武帝思之遣僧繇乗传写貎对之如面也【厯代名画记】
　　江陵天皇寺明帝置内有柏堂僧繇画卢舎那佛像及仲尼十哲帝怪问释门内如何画孔圣僧繇曰后当頼此耳及后周灭佛法焚天下寺塔独以此殿有宣尼像乃不令毁拆【太平广记】
　　张僧繇常于金陵安乐寺画四龙而不睛每云之则飞去矣人以为妄固请之湏防雷电破壁见二龙飞去未睛者如故【神异记】
　　初吴曺不兴圗青谿龙僧繇见而鄙之乃广其象扵龙泉亭太清中雷震龙泉亭遂失其壁乃知疑于神也【厯代名画记】
　　苏州昆山华严寺殿基或曰工有僧繇画龙每风雨如腾跃状僧繇画锁以钉固之【唐诗纪事】
　　僧繇绘二天竺僧后遭剖割分而为二其一在唐右常侍陆坚防陆公婴笃疾忽梦此僧曰我有同侣一人离析已百余年矣今在洛阳故城东李君家为我求之再得防合当以法力扶助陆遽求访以俸钱十万赎而合焉即日疾瘳【刘长卿画僧记】
　　又润州兴国寺苦鸠鸽栖梁上秽污尊容僧繇乃东壁上画一鹰西壁上画一鹞皆侧首向檐外看自是鸠鸽等不复敢来【张鷟朝野佥载】
　　张画所有灵感不可具记彦逺家有僧繇定光如来像元和中进入内曽见维摩诘并二菩萨妙极者也又有清谿宫水怪圗吴王格虎圗维摩诘象【二见】横泉鬭龙圗昆明二龙圗行道天王圗汉武射蛟圗杂人马兵刀圗朱异像羊鸦仁跃马圗摩衲仙人圗梁北郊圗梁武帝像梁宫人射雉圗定光佛像【二见】醉僧圗田舎儿舞圗咏梅圗并传于代者也【厯代名画记】
　　僧繇善圗塔庙超越羣工朝衣野服今古不失竒形异貎殊方夷夏皆参其妙【续画品】
　　顾陆人物衣冠信称絶作未睹其余至于张公骨气竒伟师模宏逺岂唯六法备精寔亦万类皆妙【画后品】张公思若涌泉取资天造笔才一二像已应焉周材取之今古独立喻之书则顾陆比之钟张僧繇比之逸少【画断】
　　张善果
　　张善果【或作张果】僧繇子既渐过庭之训犹是名家之驹摽置拂殊多佳致时有合作乱真于父若长辔逺途迹不迨意一篇之中自有玉石【画后品】
　　善果有悉达太子纳妃圗灵嘉寺塔样传于代【厯代名画记】江陵陟屺寺江宁栖霞寺江都静乐寺恵日寺皆有张善果画【贞观公私画史】
　　张儒童
　　张儒童善果弟有释迦防圗寳积经变传于代【厯代名画记】张僧繇子善果儒童并师于父【同上】
　　防稽报恩寺江都兴圣寺东安寺皆有张儒童画【贞观公私画史】
　　焦寳愿
　　焦寳愿虽早游张谢而靳固不传衣文树色时表新意黛施朱轻重不失【续画品】
　　江宁草堂寺有焦寳愿画【贞观公私画史】
　　焦寳愿师于张谢【厯代名画记】
　　陆杲
　　陆杲字明霞吴郡吴人也【见书家传】少好学工书画【南史夲传】
　　陶景
