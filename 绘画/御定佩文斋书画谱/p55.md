<!-- { "loadSidebar": true } -->
　　尝作长带观音其绅甚长过一身有半又为吕吉甫作石上卧观音盖前此所未见者【画继】
　　宋释惠洪画梅
　　惠洪毎用皁子胶画梅于生绢扇上灯月下映之宛然影也【画继】
　　宋释仲仁画墨梅
　　墨梅始自华光仁老之所酷爱其方丈植梅数本每花放时辄移牀其下吟咏终日莫知其意偶月夜未寝见牕间疎影横斜萧然可爱遂以笔规其状凌晨视之殊有月下之思因此好写得其三昧标名于世山谷见而羙之曰嫩寒清晓行孤山篱落间但欠香耳【华光梅谱】
　　宋燕家景
　　燕文季工画山水画院谓之燕家景【画继】
　　宋孙白画水
　　唐人孙位画水必杂山石为惊涛怒浪盖失水之本性而求假扵物以发其湍瀑是不足于水也近世孙白始剙意作防浚原平波细流停为防滟引为决泄尽出前人意外别为新规胜槩不假山石为激跃而自成迅流不借滩瀬为湍溅而自成冲波使夫萦纡曲直随流荡漾自然长文细络有序不乱此真水也【广川画跋】
　　宋刘铨画山水
　　刘铨所画山水多以布纹印科叶者唐旧制也【画继】
　　宋张询画三时山
　　张询于蜀中昭觉寺大慈堂后画一堵早景一堵午景一堵晚景谓之三时山盖貌吴中山水也【益州名画録】
　　宋贾公杰画佛像
　　公杰作佛像极精细衣缕皆描金而不俗【画继】
　　宋郭若虚论曹吴体
　　曹吴二体学者所宗按唐张彦逺歴代名画记称北齐曹仲达者本曹国人最推工画梵像是为曹谓唐吴道子曰吴吴之笔其势圜转而衣服飘举曹之笔其体稠叠而衣服窄故后辈称之曰吴当风曹衣出水【圗画见闻志】
　　宋郭若虚论黄徐体
　　谚云黄家富贵徐熙野逸不惟各言其志盖亦耳目所习得之于手而应之于心也何以眀其然黄筌与其子居寀始并事蜀为待诏筌后累迁如京副使旣归朝筌领真命为宫赞居寀复以待诏録之皆给事禁中多写禁籞所有珍禽瑞鸟竒花怪石今传世桃花鹰鹘纯白雉兎金盆鹁鸽孔雀鹤之类是也又翎毛骨气尚丰满而天水分色徐熙江南处士志节髙迈放达不羁多状江湖所有汀花野竹水鸟渊鱼今传世鳬雁鹭鸶蒲藻虾鱼丛艳折枝园蔬药苖之类是也又翎毛形骨贵轻秀而天水通色二者春兰秋菊各擅重名下笔成珍挥毫可范复有居宷兄居寳徐熙之孙曰崇嗣曰崇矩蜀有刁处士【名光】刘赞滕昌祐夏侯延祐李懐衮江南有唐希雅希雅之孙曰中祚曰宿及解处中辈都下有李符李吉之俦及后来名手间出跂望徐生与二黄犹山水之有三家【圗画见闻志】
　　宋郭若虚记吴装
　　吴道子画古今一人而已爱賔称前不见顾陆后无来者不其然哉尝观所画墙壁巻轴落笔雄劲而傅采简淡或有墙壁间设色重处多是后人装饰至今画家有轻拂丹青者谓之吴装【圗画见闻志】
　　宋郭若虚记没骨图
　　李少保【端愿】有圗一面画芍药五本云是圣善齐国献穆大长公主房卧中物或云太宗赐文和其画皆无笔墨惟用五采布成旁题云翰林待诏臣黄居寀等定到上品徐崇嗣画没骨圗以其无笔墨骨气而名之但取其浓丽生态以定品后因出示两禁賔客蔡君谟乃命笔题云前世所画皆以笔墨为上至崇嗣始用布彩逼真故赵昌辈效之也愚谓崇嗣遇兴偶有此作后来所画未必皆废笔墨且考之六法用笔为次至如赵昌亦非全无笔墨但多用定本临摹笔气羸懦惟尚傅彩之功也【圗画见闻志】
　　宋郭若虚叙图画名意
　　古之秘画珍圗名随意立典范则有春秋毛诗论语孝经尔雅等圗【上古之画多遗其姓】其次后汉蔡邕有讲学圗梁张僧繇有孔子问礼图隋郑法士有眀堂朝防图唐阎立德有封禅图尹继昭有雪宫图观徳则有帝舜娥皇女英圗【亡名氏】隋展子防有禹治水圗晋戴逵有烈女仁智图宋陆探防有勲贤圗忠鲠则隋杨契丹有辛毗引裾图唐阎立本有陈元达鏁諌圗吴道子有朱云折槛图髙节则晋顾凯之有祖二疏图王廙有木鴈圗宋史艺有屈原渔父圗南齐蘧伯珍有巢由洗耳圗壮气则魏曹髦有卞庄刺虎圗宋宗炳有狮子撃象圗梁张僧繇有汉武射蛟圗写景则晋眀帝有轻舟迅迈圗卫协有穆天子防瑶池圗史道硕有金谷园图顾凯之有雪霁望五老峰圗靡丽则晋戴逵有南朝贵戚图宋袁倩有丁贵人弹曲项琵琶图唐周昉有杨妃架雪衣女乱防陆局圗风俗则南齐毛惠逺有剡中溪谷村墟圗陶景真有永嘉屋邑圗隋杨契丹有长安车马人物圗唐韩滉有尧民鼔腹图以上图画虽不能尽见其迹前人载之甚详但爱其佳名聊取一二类而録之【圗画见闻志】
　　宋黄休复记防画
　　滕昌祐画蝉蝶草虫谓之防画盖唐时陆果刘褒之类也【益州名画録】
　　宋朱熹论画墨梅
　　墨梅诗自陈简斋以来类以白黒相形故汤叔雅始出新意为倒晕素质以反之汤君自云得其舅氏杨补之遗法其小异处则又有所受也【朱子文集】
　　宋郑樵论圗谱
　　今总天下之书古今之学术而条其所以为圗谱之用者十有六一曰天文二曰地理三曰宫室四曰器用五曰车旂六曰衣裳七曰坛兆八曰都邑九曰城筑十曰田里十一曰防计十二曰法制十三曰班爵十四曰古今十五曰名物十六曰书凡此十六类有书无图不可用也在天成象在地成形星辰之次舎日月之往来非圗无以见天之象山川之纪夷夏之分非圗无以见地之形天官有书书不可以仰观地里有志志不可以俯察也稽之人事有宫室之制有宗庙之制有眀堂辟廱之制有居庐垩室之制有台省府寺之制有庭霤户牖之制凡宫室之属非圗无以作室有尊彛爵斚之制有簠簋俎豆之制有弓矢鈇钺之制有圭璋璧琮之制有玺节之制有金鼔之制有棺椁之制有重主之制有眀器祭器之制有钩輴之制凡器用之属非圗无以制器为车旂者则有车舆之制有骖服之制有旟旐之制有仪卫卤簿之制非圗何以明章程为衣服者则有弁冕之制有衣裳之制有履舄之制有笄总之制有襚合之制有杖绖之制非圗何以眀制度为坛域者则有坛墠之制有丘泽之制有社稷之制有兆域之制大小髙深之形非圗不能辨为都邑者则有京辅之制有郡国之制有闾井之制有市朝之制有蕃服之制内外重轻之势非圗不能纪为城筑者则有郛郭之制有苑囿之制有台门魏阙之制有营垒斥堠之制非圗无以眀闗要为田里者则有夫家之制有沟洫之制有原隰之制非圗无以别经界为防计者则有货泉之制有贡赋之制有户口之制非图无以知本末法有制非圗无以定其制爵有班非图无以正其班有五刑有五服五刑之属有适轻适重五服之别有大宗小宗权量所以同四海规矩所以正百工五声八音十二律有节三歌六舞有序昭夏肆夏宫陈轩陈皆法制之目也非圗不能举内而公卿大夫外而州牧侯伯贵而妃嫔贱而妾媵官有品命有数禄秩有多寡考课有殿最缫籍有数玉帛有等上下异仪尊卑异事皆班爵之序也非圗不能举要通古今者不可以不识三统五运而三统之数五运之纪非圗无以通要别名物者不可以不识虫鱼草木而虫鱼之形草木之状非圗无以别要眀书者不可以不识文字音韵而音韵之清浊文字之子母非图无以眀凡此十六种可以类举【通志】
　　宋邓椿记界作画
　　画院界作最工专以新意相尚尝见一轴甚可爱玩画一殿廊金碧熀燿朱门半开一宫女露半身于户外以箕贮果皮作弃掷状如鸭脚荔枝胡桃榧栗榛芡之属一　一可辨各不相因笔墨精微有如此者【画继】
　　宋赵士遵画小景山水
　　绍兴间一时妇人服饰及琵琶筝面所作多小景山水实倡于士遵【画继】
　　宋赵士安画筀竹
　　士安不遵川好作筀竹与石室体制大异【画继】
　　宋武岳画人物
　　武岳作五帝朝元人物仙仗背项相倚大抵如写草书体【寓意编】
　　宋刘梦松画防竹
　　竹本以直为上修篁髙劲架雪凌霜始有取焉梦松乃作防曲之竹不得其所矣【宣和画谱】
　　宋马缟记古画
　　画阙
　　阙者观也古每门树两观于其前所以标表宫门也其上皆丹垩其下皆画云气仙灵竒禽怪兽以昭示万民焉苍龙阙画苍龙白虎阙画白虎武阙画武
　　画幡
　　古之徽号也所以题表官号以为符信故谓之信幡乗舆则画为白虎取其义而有威信之徳也
　　画节
　　唐节制皆从太府寺准三礼定之周礼云山国用虎节土国用人节泽国用龙节紫檀木画其形象御亲金书以赐重臣碧油笼之
　　画履
　　古履絇繶皆画五色
　　画韈
　　三代及周着角袜以繋于踝至魏文帝吴妃乃改様以罗为之后加以防绣画至今不易【中华古今注】
　　辽招谏圗
　　辽太祖神册六年诏画前代直臣像为招諌图【辽史太祖纪】
　　辽日月四时堂画
　　太宗防同元年诏建日月四时堂圗写古帝王事于两庑【辽史太宗纪】
　　金衍庆宫画
　　大定十四年十月诏圗画功臣二十八人于衍庆宫圣武殿左右庑【金史礼志】
　　金画宫室
　　金主亮欲都燕遣画工写京师宫室制度濶狭脩短尽以授之左相张浩辈按圗修之【金圗经】
　　元农桑圗
　　赵孟頫农桑圗叙云延祐五年上御嘉禧殿集贤大学士臣邦宁大司徒臣源进呈农桑图上嘉赏乆之此圗因大都风俗随十有二月分农桑为廿有四圗臣因其圗像作廿有四诗正豳风因时纪事之义【松雪斋集】
　　元嘉禾圗
　　至大二年九月河间等路献嘉禾有异畆同颖及一茎数穗者命集贤学士赵孟頫绘图藏诸秘书【元史武宗纪】
　　元豳风圗
　　英宗居东宫达实布哈撰集前代嘉言善行名曰承华事略并画豳风图以进【元史髙宣传】
　　元朱徳润论画体
　　自庖牺氏仰观天文俯察地理因龙马负图以画八卦象在亓中矣故仓颉作书之义与画体同而文异盖自为迹既茫如小篆□之为日巛之为川□之为山□之为鸟□之为虫□之为冠类皆象其物形而制字盖字书者吾儒六艺之一事而画则字书之一变也周官教六书二曰象形其义着矣后世以楷易以易篆然犹有左画圆右画方之意焉【存复斋集】
　　元汤垕论画水火
　　近世言孙位画水张南本画火水火本无情之物二公深得其理【画鉴】
　　元汤垕记画兰
　　赵孟坚墨兰最得其妙其叶如钱花茎亦佳作石用笔轻拂如飞白书状前人无此作也【画鉴】
　　元汤垕论界画
　　世俗论画必曰画有十三科山水打头界画打厎故人以界画为易事不知方员曲直髙下低昂逺近凹凸工拙纎丽梓人匠氏有不能尽其妙者况笔墨砚尺运思于缣楮之上求合其法度准绳此为至难古人画诸科各有其人界画则唐人无作者歴五代始得郭忠恕一人其他如王士元赵忠义辈三数人而已如卫贤髙克眀抑又次焉近见赵集贤子昂教其子雍作界画云诸画或可杜撰至界画未有不用工合法度者此为知言也【説郛】
　　元王绎论士夫画
　　赵子昂问钱舜举曰如何是士夫画舜举荅曰家画也子昂曰然观之王维李成徐熙李伯时皆士夫之髙尚所画盖与物传神尽其妙也近世作士夫画者其谬甚矣【唐六如画谱】
　　元王绎论院画
