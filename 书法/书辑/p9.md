<!-- { "loadSidebar": true } -->
　　予少溺志于书无传焉而未有所得也颇喜考寻前人之遗论纂辑既乆恍乎若有以见其指意之所在而亦未敢遽以为是也中岁以来抱词赋之悔不复数数然正德戊寅假馆老氏之宫新凉病后再加删次深惧古人之法不尽传于将来也昔人有言经术之不明由小学之不振小学之不振由六书之无传呜呼予亦安敢少哉是岁中秋日云间陆深识 

　　俨山外集卷三十四 

附录： 

书辑三卷（两江总督采进本） 

明陆深撰深有南巡日录已着录是书分为六篇一曰述通二曰典通三曰释通四曰笔论五曰体位六曰古今训凡所采用诸书皆胪列于首而复以法帖源流一篇附其后尝自书勒石（四库全书总目?子部?艺术类存目）

