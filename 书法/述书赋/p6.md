<!-- { "loadSidebar": true } -->
　　不伦（前浓后薄，半败半成。） 枯槁（欲北还南，气脉断绝。）

　　忘情（鹏鹗向风，自成骞翥。） 天然（鸳鸿出水，更好仪容。）

　　质朴（天仙玉女，粉黛何施。） 砻斫（错综雕文，方申巧妙。）

　　体裁（一举一措，尽有凭据。） 意态（回翔动静，厥趣相随。）

　　专成（直师一家，今古不杂。） 有意（志立乃就，非工不精。）

　　正（衣冠踏拖，若正若行。） 行（剑履趋锵，如步如骤。）

　　草（电掣雷奔，龙蛇出没。） 章（草中楷古 蹴踏摆行。）

　　神（非意所到，可以识知。） 圣（理绝名言，潜以意得。）

　　文（经天纬地，可大可久。） 武（回戈挽弩，拉虎 豹。）

　　能（千种风流曰能。） 妙（百般滋味曰妙。）

　　精（功业双极曰精。） 古（除去常情曰古。）

　　逸（纵任无方曰逸。） 高（超然出众曰高。）

　　伟（精彩照射曰伟。） 老（无心自达曰老。）

　　喇（超能越妙曰喇。） 嫩（力不副心曰嫩。）

　　薄（阙于圆备曰薄。） 强（筋力露见曰强。）

　　稳（结构平正曰稳。） 快（兴趣不停曰快。）

　　沉（深而意远曰沉。） 紧（团合密致曰紧。）

　　慢（举思闲详曰慢。） 浮（若无所归曰浮。）

　　密（间不容发曰密。） 浅（涉于俗流曰浅。）

　　丰（笔墨相副曰丰。） 茂（字外精多曰茂。）

　　实（气感风云曰实。） 轻（笔道流便曰轻。）

　　瘠（瘦而有力曰瘠。） 疏（违犯阴阳曰疏。）

　　拙（不依致巧曰拙。） 重（质胜于文曰重。）

　　纤（文过于质曰纤。） 贞（骨清神正曰贞。）

　　艳（少古多今曰艳。） 峻（顿挫颖达曰峻。）

　　润（旨趣调畅曰润。） 险（不期而然曰险。）

　　怯（下笔不猛曰怯。） 畏（无端羞涩曰畏。）

　　妍（逶迤并行曰妍。） 媚（意居形外曰媚。）

　　讹（藏锋隐迹曰讹。） 细（运用精深曰细。）

　　熟（过犹不及曰熟。） 雄（别负英威曰雄。）

　　雌（气候不足曰雌。） 飞（若灭若没曰飞。）

　　爽（肃穆飘然曰爽。） 动（如欲奔飞曰动。）

　　成（一家体度曰成。） 礼（动合典章曰礼。）

　　法（宣布周备曰法。） 典（从师约法曰典。）

　　则（可以传授曰则。） 偏（唯守一门曰偏。）

　　乾（无复光辉曰干。） 滑（遂乏风彩曰滑。）

　　驮（波瀾驚絶曰驮。） 闲（孤云生远曰闲。）

　　拔（轻驾超殊曰拔。） 放（流浪不穷曰放。）

　　郁（胜势锋起曰郁。） 秀（翔集难名曰秀。）

　　束（兴致不弘曰束。） 穠（五味皆足曰穠。）

　　峭（峻中劲利曰峭。） 散（有初无终曰散。）

　　质（自少妖妍曰质。） 鲁（本宗淡泊曰鲁。）

　　肥（龟临洞穴，没而有余。） 瘦（鹤立乔松，长而不足。）

　　壮（力在意先曰壮。） 宽（疏散无检曰宽。）

　　丽（体外有余曰丽。） 宏（裁制绝壮曰宏。）

　　──右字格

　　大历十年龙集乙卯二月乙丑，陕州大都督府夏县尉窦士初校，检校国子司业、太原县令窦蒙甫校。  
　 
