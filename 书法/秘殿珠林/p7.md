<!-- { "loadSidebar": true } -->
　　宣徳笺本大楷书跋云宋苏长公天姿髙迈晚年游心禅悦臻无上乗即翰墨所寄并皆入妙世人得其行楷真迹剧宝贵之而此本擘窠大书尤为杰作苏诗云端庄杂流丽刚健含婀娜诚自道也余几暇爱玩不置濡笔重摹因再志数语于尾乾隆甲子上元日下有所宝惟贤乾隆御笔二玺髙八寸八分广四尺一寸五分
　　释氏经轴
　　御书心经塔一轴
　　墨笺本泥金楷书欵识云乾隆九年甲子元日敬书下有惟精惟一乾隆御笔泥金二玺髙四尺七寸五分广二尺五寸二分背有贝叶文
　　御书心经并朱笔绘大士像一轴
　　金粟笺乌丝阑本行楷书欵识云乾隆甲子夏四月望随安室敬书下有乾隆宸翰几暇临池二玺上方金粟笺圆光朱笔绘童子拜大士像欵识云甲子四月望敬写后有乾隆宸翰玺一经笺髙八寸七分广八寸八分画笺径七寸六分背有贝叶文
　　御书心经并绘大士像一轴
　　宣徳笺本行书欵识云赵松雪好书梵典流传人间内府所藏甚多心经凡有数卷大扺规橅懐仁集右军本乾隆九年春日勅几清暇手写大士像因仿松雪笔意书经像下下有乾隆宸翰惟精惟一中得天地心三玺经前有奉三无私玺一上方墨画童子拜大士像右方有徳日新玺一髙二尺二寸九分广九寸一分有竒背有贝叶文
　　御书心经并绘大士像一轴
　　宣徳笺本行书欵识同前下有乾隆宸翰惟精惟一深心托豪素三玺经前有奉三无私玺一上方墨画水月大士像右角有徳日新玺一髙二尺五寸三分广九寸七分背有贝叶文
　　御书心经并绘大士像一轴
　　宣徳笺本行书欵识云近日勅几清暇毎好书心经喜其言约而义该也辄写普门大士像于上像不必实像经讵非真经余不得而知矣乾隆九年仲春上浣三日识并书下有乾隆宸翰惟精惟一广辟四门聪三玺经前有奉三无私玺一上方墨画童子拜大士像右方有徳日新玺一髙二尺五寸三分广九寸七分背有贝叶文
　　御书心经一轴
　　宣徳磁青笺本泥金书欵识云乾隆甲子秋九月御笔敬书下有乾隆宸翰摛藻为春二玺经上有泥金篆书般若波罗宻多心经八字下方着色画大士像欵云乾隆九年甲子九月臣丁观鹏恭画笺髙四尺六寸广一尺七寸背有贝叶文
　　御书八大人觉经一轴
　　宣徳磁青笺本泥金行楷书欵识云乾隆甲子九月朔日御临赵孟頫书下有乾隆宸翰摛藻为春二玺上方篆书佛説八大人觉经七字下方有丁观鹏着色画佛像欵识云乾隆九年甲子十月奉
　　敕【臣】丁观鹏敬摹轴髙四尺五寸三分广一尺六寸
　　七分背有贝叶文
　　御书金刚经塔一轴
　　墨笺本泥金楷书欵识云乾隆歳在甲子五月朔敬书起至九日成髙一丈二寸广五尺四寸背有贝叶文
　　御笔金刚经塔一轴
　　墨笺本泥金楷书欵识云乾隆乙五上元日御笔敬书下有天根月窟乾隆御笔二玺轴髙八尺一寸广二尺六寸背有贝叶文
　　释氏图轴
　　御临贯休古佛像一轴
　　宣徳笺本墨画左方欵识云乾隆癸亥四月八日敬制下有天龙三昧乾隆宸翰二玺髙五尺七寸八分广二尺八寸背有贝叶文
　　御笔古罗汉一轴
　　宣徳笺本墨画欵云乾隆甲子孟夏月长春书屋制下有惟善为宝乾隆宸翰二玺髙五尺一寸五分广二尺七寸三分
　　御笔临董其昌观音像一轴
　　宣徳笺本白描画欵云摹董其昌并临题识下有乾隆宸翰小玺原本右方中有弟子董其昌敬临呉道元笔十一字上有念彼观音力能救世间苦陈继儒题元宰画大士十九字
　　御笔并临之髙二尺二寸广一尺六分
　　御笔临董其昌观音像一轴
　　宣徳笺本白描画欵识髙广俱与前轴同欵上钤乾隆宸翰玺一下方张照书心经欵识云
　　御制慈云大士像
　　命【臣】照书心经于下方正如蛤生忉利天随日月天
　　子处宝网珠云中也时乾隆甲子
　　万夀圣节日【臣】张照薫沐敬书
　　御笔寒山拾得图一轴
　　宣徳笺本墨画欵识云乾隆甲子仲夏写下有惟善为寳乾隆宸翰二玺髙三尺七分广一尺三寸五分
　　道氏经轴
　　御书太上防命妙经一册
　　宣徳笺本楷书欵识云乾隆八年嵗在癸亥冬十二月敬书后有惟精惟一乾隆宸翰二大玺前有老子像后有灵官像计五页页髙一尺二分广七寸九分
　　御书常清净妙经一册
　　宣徳笺本楷书欵识云乾隆八年嵗在癸亥嘉平月既望敬书后有自强不息乾隆宸翰二玺前画老子像后画灵官像计四页页髙一尺二分广七寸九分
　　御临董其昌隂符经一册
　　宣徳笺乌丝阑本楷书欵识云乾隆甲子春正临下有所宝惟贤乾隆御笔二玺前墨画松石一幅上有中得天地心玺一后墨画寒树山亭一幅上有绘事后素玺一卷末跋云内府旧藏董其昌隂符经笔法生秀出入顔欧之间前一幅自画松石后一幅作寒树山亭盖孙防礼所称偶然欲书五合之一也乾隆甲子春正斋居临仿一过爱其画有逸趣并一摹之因识后有惟精惟一乾隆宸翰二玺计八页页髙七寸九分广八寸五分
　　御临董其昌三元宝诰一册
　　金粟笺乌丝防本楷书欵云乾隆甲子夏五月既望御笔临董其昌书下有乾隆宸翰擕笔流云藻二小玺前有研露小玺前书三元像后画灵官像计四页页髙八寸五分广七寸
　　御书玉皇经一部三册
　　宣徳笺本楷书末册欵识云乾隆九年季春下浣七日沐手书成后有惟精惟一乾隆宸翰二玺第一册前有含经味道玺一末有防心不逺乾隆御笔二玺第二册前有澂观玺一末有天根月窟乾隆御笔二玺第三册前有含味经籍玺一末有清心抒妙理乾隆御笔二玺第一册第三册俱前有天尊像后有灵官像白描画第一册计四十八页第二册计三十七页第三册计四十一页页髙一尺一寸有竒广七寸八分
　　御书黄庭内景经一册
　　宣徳笺本楷书欵识云乾隆九年嵗在甲子暮春之初九州清晏御笔下有自强不息乾隆宸翰二玺前有老子像后有灵官像俱白描画计十九页页髙一尺一寸有竒广八寸
　　御书黄庭外景经一册
　　宣徳笺本楷书欵识云乾隆九年甲子春正敬书下有乾隆宸翰惟精惟一二玺前有老子像后有灵官像俱白描画计六页页髙一尺一寸有竒广八寸
　　道氏经卷
　　御临赵孟頫黄庭外景经并绘老子像一卷
　　宣徳笺本楷书前白描画老子像后跋云乾隆九年春正斋居几暇临赵松雪黄庭经见前幅有松雪自画老子像遂仿为之平生于绘事十五年前亦曽涉笔今舍去已乆逺愧古人特结习未聊复尔耳并识下有惟精惟一乾隆宸翰二玺卷髙一尺四分广三尺八寸一分
　　道氏图卷
　　御笔吕嵒图一卷
　　宣徳笺本墨画后书
　　圣祖仁皇帝御制题画诗云敞懐潇洒驭风仙虑逍遥不计年名利攸闗忙苦辈方知忧乐岂兼全又
　　御和诗云何来三醉岳阳仙尚忆开成应举年一向人间畱面目可能容易守天全又跋云余幼时
　　皇祖垂爱曽
　　御书题画诗以赐谨藏箧笥乆矣每一焚香拜展吟情手泽光景如新甲子春仲几暇偶为吕嵒图遂恭依
　　皇祖赐诗元韵赋成一絶非欲效艺苑家结习特以识先泽于弗忘尔因敬书
　　赐诗于前而以孙【臣】诗附后并记数语于左云下有惟精惟一乾隆宸翰二玺画前右方下有绘事后素玺一卷髙一尺四分广一尺六寸八分

　　秘殿珠林卷一
<子部,艺术类,书画之属,秘殿珠林>
　　钦定四库全书
　　秘殿珠林卷二目録
　　贮
　　乾清宫二
　　名人书
　　释氏经册上等
　　唐白居易书楞严经一册
　　元赵孟頫书心经一册
　　元赵孟頫书心经一册
　　元赵孟頫书心经一册
　　元赵孟頫书四十二章经一册
　　明文徴明书金刚经一套二册
　　明文徴明书金刚经一册
　　明文徴明书药师经一册
　　明董其昌书金刚经一册
　　明董其昌书金刚经四册
　　明董其昌书金刚经上下二册
　　明董其昌书白衣大悲陀罗尼经一册
　　明董其昌书白衣大悲陀罗尼经一册
　　明董其昌书心经一册
　　明董其昌书心经一册
　　明董其昌书白居易诸偈一册
　　明胡广书真实名经一册
　　明黄辉等合书法华经七册
　　明林大有书三十二体金刚经四册

　　钦定四库全书
　　秘殿珠林卷二
　　贮
　　乾清宫二
　　名人书
　　释氏经册
　　唐白居易书楞严经一册【上等天一】
　　唐笺本楷书欵云香山白居易书无印音译八字后有寳庆改元花朝后三日重装于寳易楼逊志题十八字前后俱有绍兴玺波罗蜜室印首幅上角半印不可识又半印存室印二字末幅上角半印存御府二字又半印不可识每页前幅边有半印存珍藏二字后幅边有半印存印二字册共一百幅三百九十七行幅髙八寸三分广四寸查对经文系第九卷后半卷经文遗失者二处装潢颠倒者三处赵明诚跋云淄川邢口氏之邨邱地平濔水林晶淯墙麓确确布错疑有隐君子居焉问之兹一村皆邢姓而邢君有嘉故潭长好礼遂造其庐院中繁花正发主人出接不厌余爲兹州守而重余有素心之馨也夏首复相经过遂出乐天所书楞严相示因上马疾驱归与细君共赏时已二鼓下矣酒渴甚烹小龙团相对展玩狂喜不支两见烛跋犹不欲寐便下笔爲之记赵明诚又李维祯记语云万厯庚戌仲夏二十日江陵苏惟霖夏邑彭端吾金谿谢廷瓉京山李维祯同观于防沟舟中维祯识后有梅氏秘玩印一
　　御笔题籖籖上有乾隆御览之寳小玺
　　按此卷虽残阙然的是乐天真迹笔意圆劲飘逸雅称其诗
　　元赵孟頫书心经一册【上等天一】
　　宋笺本行楷书欵识云至大元年十月廿三日三寳弟子赵孟頫书下有赵孟頫印赵氏子昻赵氏书印三印经前有神品天籁阁项墨林鉴赏章诸印又二半印存元汴山人四字挂角有牒字小号经后有墨林子子京父印项元汴印子孙世昌寄傲墨林秘玩项子京家珍藏檇李项氏世家寳玩项氏子京浄因庵桃里诸印后有元僧明本跋云一心贯万法乃其同也万法归一心是谓真然此经乃般若心之要旨也有集贤大学士赵公手书以畱松江府同真庵永以爲珍藏建是庵者【缺一字】信士鳯道祥同妻沈氏妙真也命真庵之名者乃西天目山幻住沙门明本也当知一心不动此庵亦与之不动万法不移此庵亦与之不移即其不动同般若体即其不移真般若用体用无尽俾居是庵者咸证般若由是用记其岁月云时至大戊申仲冬圆日明本谨题又项元汴记云明万厯元年仲秋望前九日大乗弟子墨林项元汴熏沐奉持跋后有浄因庵主退密子京所藏虚朗斋项墨林父秘笈之印项叔子项墨林鉴赏章世外法宝苍岩蕉林居士诸印又角边三印缺其半存墨林项元汴氏宫保诸字押缝有平生真赏印一计三页页髙九十二分广八寸三分
　　御笔题籖籖上有乾隆宸翰小玺
　　元赵孟頫书心经一册【上等地二】
　　磁青笺本泥金行书欵云松雪道人书下有赵孟頫印一前有仇英画大士出山像欵识云嘉靖丙辰四月八日弟子仇英盥沐拜写下有十洲仇英实父二印后有仇英画韦防像欵署实父下有十洲印一计八幅幅髙六寸七分广三寸八分
