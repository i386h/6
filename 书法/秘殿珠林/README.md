<!-- { "loadSidebar": true } -->
　　乾隆八年十二月十六日奉
　　上谕国家承平百年品彚繁庑然
　　列朝家教从不以珍玩为尚时或怡情烟翰与古为徒是以内府缣缃盈千累万就中释道二氏合中与西宝笈珠函凡名人髙士大徳真灵之所留迹计一千二百三十五种而我
　　世祖章皇帝
　　圣祖仁皇帝
　　世宗宪皇帝手泽又复多有是不可不敬谨什袭以示子孙者也着张照梁诗正励宗万张若霭编集中土琳琅章嘉胡士克图阅认西天贝叶何者贮乾清宫何者贮万善殿大髙殿等处分别部居无相夺伦仍仿照书画谱例辑成一书俾后人披籍而知其所在嗣后复有归蔵内府者按号续编亦承平胜事也钦此

　　钦定四库全书
　　秘殿珠林凡例
　　一是书首载
　　四朝宸翰次载厯代名人及无名氏以至古刻绣织各书画以时代为序册居前卷轴居后次编
　　四朝御书刻本及
　　钦定书籍又次收贮供奉之本又次臣工进呈之本并
　　按释道分编
　　一各类书画收入是编者俱
　　内府旧藏名迹其中品格差等以的系真迹而笔墨至佳者列为上等若虽系真迹而神韵稍逊及笔墨颇佳而未能确辨真赝者列为次等又有一种而数本相同者騐系真迹俱入上等亦有不能确辨真赝因其笔墨并佳附入上等以俟考证者其的系后人摹本但果能曲肖亦入次等凡入上等者纸绢尺寸及跋语鉴藏图章全载入次等者只载欵识及题跋人姓氏余不全録
　　一各类书画分别册卷轴名人则各按朝代编列字号每人分编一字内有一人兼数种者即用此字依数顺编【如天一天二之类】无名氏书画亦按朝代每件分编一字旧刻经典各按经名每经各编一字内有一经数部者编次之法与名人同编号字様仿项氏天阁收藏欵式用周兴嗣千文排次
　　一书画中虽无欵识图记而姓氏见题跋中可据者俱载入名人门类其无欵识图记并题跋中无可据者列入无名氏门类仍辨其纸绢之新旧笔墨之别及题跋姓氏之前后分别朝代
　　一
　　四朝宸翰谨依类分编不记字号臣工书画依时先后
　　排次刻丝绣线为件无多俱不列号
　　一书画中有书附见于画者归画类画附见于书者归书类有书画合作难以偏附及书画经典兼备释道者另编入合璧门类
　　一卷册之尾间有杂以他书者从附见之例仍归释道门类以旧时装池无庸割截也
　　一上等中防语间有字画残缺糢糊及鉴赏图章漫漶不可识者则从阙疑其字迹错落文义显然者间有补正
　　一书中标目与囊籖面籖俱从画一唯经名字数因有金书雕刻织绣等件未便更易俱仍旧贯不与标目相同至书多于画者标目只载某人书某经画多于书者标目只载某人画某图其余补图并书等字俱不全载
　　一
　　四朝御书石刻木刻并
　　内府御刻诸经典及近代刻本经典俱分别释道语録附释典后科仪附道经后分贮各处
　　御书石刻木刻俱归慈宁宫收贮
　　内府御刻及近代刻本释经归万善殿收贮道经归钦安殿天穹殿大高殿分贮其西梵字经典归慈宁宫中正殿分贮以上只载经名目録附于卷末
　　一是书编始于乾隆八年十二月成于九年五月现在各种
　　御笔谨编
　　四朝宸翰之后我
　　皇上稽古典学几余翰藻富有日新拟俟次第载入续编书成后所得书画亦拟异日附列臣张照臣梁诗正臣励宗万臣张若霭恭纪


　　钦定四库全书　　　　　　子部八
　　秘殿珠林　　　　　　　　　艺术类一【书画之属】
　　提要
　　臣等谨案
　　秘殿珠林二十四卷乾隆九年奉
　　勅撰凡
　　内府所藏书画关于释典道教者并别为编録着为此书首载
　　三朝宸翰
　　皇上御笔次为厯代名人书画而附以印本绣线刻丝之属次为臣工书画次为石刻木刻经典语録科仪及供奉经像其次序先释后道用阮孝绪七録例【案七録今不传其分类总目载道宣广宏明集中】其记载先书后画先册次卷次轴用赏鉴家着録之通例而于绢本纸本金书墨书水墨画着色画一一分别以及标题欵识印记题跋髙广尺寸亦一一详列则较铁网瑚之类体例更详焉考宣和画学分六科以佛道为第一科【案事见赵彦卫云麓漫抄】宣和画谱分十类以道释为第一类【案画学称佛道盖唐以来相沿旧语画谱作于林灵素用事以后方改僧为徳士故易其次为道释】邓椿画继分八目亦以仙佛神为第一目然均不必为一书至书家着録则晋唐人所书经典均杂列古法帖真迹之内无所区分其以书画渉二氏者别为一书实是编创始盖记载日衍而日多体例亦益分而益宻七畧例史记于春秋家列离骚于赋家后史记别为正史离骚别为楚词文章流别以渐而増初附见而后特书往往如此故诸家所録似诸史艺文志以释道为子部之一类是编所録则似释家之列三藏道家之纪七籖于四部之外各自别行古畧今详义各有当
　　圣人制作或创或因无非随事而恊其宜尔乾隆
　　五十一年六月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀













　　钦定四库全书　　　　　子部八
　　秘殿珠林总目　　　　　艺术类一【书画之属】
　　卷一
　　世祖章皇帝宸翰
　　释氏经轴
　　释氏图轴
　　道氏图轴
　　圣祖仁皇帝宸翰
　　释氏经册
　　释氏经卷
　　释氏经轴
　　道氏经册
　　道氏经卷
　　世宗宪皇帝宸翰
　　释氏经册
　　释氏经轴
　　道氏经册
　　道氏经卷
　　皇太后御赐
　　皇上释氏经册【附】
　　皇上宸翰
　　释氏经册
　　释氏经卷
　　释氏经轴
　　释氏图轴
　　道氏经册
　　道氏经卷
　　道氏图轴
　　卷二
　　名人书释氏经册上等
　　卷三
　　名人书释氏经册次等
　　卷四
　　无名氏书释氏经册上等
　　卷五
　　无名氏书释氏经册次等
　　卷六
　　名人书释氏经卷上等　次等
　　卷七
　　名人书释氏经轴上等　次等
　　无名氏书释氏经轴上等　次等
　　卷八
　　名人画释氏图册上等　次等
　　无名氏画释氏图册上等　次等
　　卷九
　　名人画释氏图卷上等
　　卷十
　　名人画释氏图卷次等
　　卷十一
　　无名氏画释氏图卷上等　次等
　　卷十二
　　名人画释氏图轴上等　次等
　　卷十三
　　无名氏画释氏图轴上等　次等
　　名人书画释氏合卷上等
　　卷十四
　　名人书刻本释氏经册上等　次等
　　旧刻本释氏经册上等　次等
　　绣线释氏经册次等
　　绣线释氏图卷上等
　　绣线释氏图轴上等　次等
　　刻丝释氏图轴上等
　　卷十五
　　名人书道氏经册上等　次等
　　无名氏书道氏经册上等　次等
　　卷十六
　　名人书道氏经卷上等
　　卷十七
　　名人书道氏经卷次等
　　无名氏书道氏经卷上等　次等
　　名人书道氏经轴上等
　　卷十八
　　名人画道氏图册上等　次等
　　无名氏画道氏图册上等
　　名人画道氏图卷上等　次等
　　卷十九
　　无名氏画道氏图卷上等　次等
　　卷二十
　　名人画道氏图轴上等　次等
　　无名氏画道氏图轴上等　次等
　　名人书画释道合卷上等
　　卷二十一
　　旧刻本道氏经册上等　次等
　　绣线道氏图轴上等
　　刻丝道氏图轴上等　次等
　　卷二十二
　　臣工书释氏经册
　　臣工书释氏经卷
　　臣工书释氏经轴
　　臣工画释氏图册
　　臣工画释氏图卷
　　臣工画释氏图轴
　　臣工书道氏经册
　　臣工画道氏图册
　　卷二十三【附刻】
　　御书石刻释氏经典
　　御书石刻道氏经典
　　御书木刻释氏经典
　　御定刻本释氏经典【语録附】
　　御定刻本道氏经典
　　收贮释氏经典【语録附】
　　收贮道氏经典【科仪附】
　　卷二十四
　　供奉绘图
　　供奉经典







　　钦定四库全书
　　秘殿珠林卷一目录
　　贮
　　乾清宫
　　祖章皇帝宸翰
　　释氏经轴
　　禅语一轴
　　释氏图轴
　　达摩一轴
　　罗汉一轴
　　道氏图轴
　　吕嵒一轴
　　钟离一轴
　　圣祖仁皇帝宸翰目录
　　释氏经册
　　药师经一册
　　普门品一册
　　金刚经三册
　　心经四百二十三册
　　释氏经卷
　　陀罗尼经二卷
　　仁王经一卷
　　金刚经一卷
　　心经十六卷
　　释氏经轴
　　心经塔十五轴
　　药师经塔二轴
　　金刚经塔一轴
　　心经扇一柄【附】
　　道氏经册
　　南斗经一册
　　伏魔广济经二册
　　玉枢寳经一册
　　真武经一册
　　常清净经二册
　　道徳寳章一册
　　北斗经一册
　　道氏经卷
　　赤文洞古经一卷
　　常清净经一卷
　　临董其昌书大道赞一卷
　　世宗宪皇帝宸翰目录
　　释氏经册
　　心经一册
　　金刚经二册
　　古徳颂一册
　　释氏经轴
　　证道歌八轴
　　道氏经册
　　临赵孟頫道徳寳章一册
　　临董其昌天隐子序一册
　　道氏经卷
　　临董其昌云笈帖一卷
　　皇太后御赐
　　皇上经典目录
　　释氏经册
　　妙法莲华经一部
　　皇上宸翰目录
　　释氏经册
　　心经并绘大士像一册
　　临赵孟頫心经并绘大士像一册
　　陀罗尼经并绘大士像一册
　　临赵孟頫四十二章经一册
　　佛説贤首经一册
　　佛説阿弥陀经一册
　　弥勒上生经一册
　　释氏经卷
　　心经并绘大士像二卷
　　临黄庭坚开堂疏一卷
　　临黄庭坚七佛偈一卷
　　临苏轼极乐道塲十四字二卷
　　释氏经轴
　　心经塔一轴
　　心经并朱笔绘大士像一轴
　　心经并绘大士像三轴
　　心经一轴
　　八大人觉经一轴
　　金刚经塔二轴
　　释氏图轴
　　临贯休古佛像一轴
　　古罗汉一轴
　　临董其昌观音像一轴
　　临董其昌观音像一轴
　　寒山拾得图一轴
　　道氏经册
　　太上获命妙经一册
　　常清净妙经一册
　　临董其昌隂符经一册
　　临董其昌三元寳诰一册
　　玊皇经一部三册
　　内景经一册
　　外景经一册
　　道氏经卷
　　临赵孟頫黄庭经并绘老子像一卷
　　道氏图卷
　　吕嵒图一卷
　　钦定四库全书
　　秘殿珠林卷一
　　贮
　　乾清宫一
　　宸翰
　　释氏经轴
　　世祖章皇帝御书禅语一轴
　　素绫本行楷书无欵右方上有上下古今玺一轴高四尺一寸广一尺九分
　　释氏图轴
　　世祖章皇帝御笔达摩一轴
　　云母笺本墨画上方欵署御笔二字上钤广运之宝玺一右方上书赐大学士刘正宗七字上钤顺治乙未御笔玺一轴高四尺二寸五分广一尺八寸七分
　　世祖章皇帝御笔罗汉一轴
