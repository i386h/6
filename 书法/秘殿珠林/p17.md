<!-- { "loadSidebar": true } -->
　　磁青笺本泥金小楷书经末欵识云嘉靖丙辰四月朔余敬扫净室神明其虑调染金汁楷书若对如来浃旬而功聿成防画不赝稍慰夙愿更援实父仇君肃绘如来真境共成连幅以纪同时弟子诚意长洲文徴明谨识时年八十有七经文上方旧笺本仇英着色画如来像欵云弟子仇英薰沐拜写
　　明文徴明书金刚经一轴【次等宇二】
　　朝鲜磁青笺本泥金小楷书经末欵识云嘉靖乙卯五月朔余敬扫静室神明其虑兹以高丽笺研金汁楷书宝经若对如来浃旬而功聿成画不赝稍慰夙愿更援实父肃绘大慈胜境共成连幅以记同时弟子诚意谨识长洲文徴明时年八十六经文上方绢本仇英着色画如来像欵云弟子仇英拜写
　　明董其昌书金刚经一轴【次等宙一】
　　素笺本小楷书欵识云崇祯癸未嵗二月下浣前一日华亭董其昌焚香敬书
　　眀李国宁书阿弥陀经塔一轴【次等洪一】
　　墨笺本泥金小楷书左角下欵云右佛説阿弥陀经寳塔于丙辰夏初吉薫沐拜书佛弟子李国宁
　　无名氏书
　　释氏经轴
　　明人书华严心镜图一轴【上等天一】
　　磁青笺本泥金小楷书右角下有大明永乐十三年嵗次乙未正月初吉奉佛弟子妙海特命书写供养二十七字笺高五尺六寸三分广三尺五寸
　　无名氏书
　　释氏经轴
　　明人书法华经塔一轴【次等天一】
　　墨笺本泥金小楷书
　　明人书金刚经一轴【次等地一】
　　磁青笺本泥金小楷书暗排圣夀无疆四字明人书金刚经塔一轴【次等元一】
　　磁青笺本泥金小楷书

　　秘殿珠林卷七
　　钦定四库全书
　　秘殿珠林卷八目録
　　贮
　　乾清宫
　　名人画
　　释氏图册上等
　　明陈范画十八罗汉一册
　　明仇英画七宝庄严图四册
　　名人画
　　释氏图册次等
　　宋李公麟画罗汉一册
　　明仇英画善财童子五十三叅图一册明仇英画证佛位果图四册
　　国朝闺秀徐灿观音像一册
　　无名氏画
　　释氏图册上等
　　明人画罗汉图一册
　　明人画万万岁图一册
　　明人画莲华佛防图八册
　　无名氏画
　　释氏图册次等
　　明人画罗汉一册
　　明人画罗汉一册

　　钦定四库全书
　　秘殿珠林卷八
　　贮
　　乾清宫八
　　名人画
　　释氏图册
　　明陈范画十八罗汉一册【上等天一】
　　素绢本着色画无欵每幅下有陈范之印克端父二印计十八幅幅高一尺二寸四分广九寸八分
　　明仇英画七寳庄严图四册【上等地一】
　　素绢本着色画末幅欵云佛弟子仇英薰沐敬制下有十洲印一每页左幅佛青绢本泥金书无量夀经文共四册每册俱计三十二幅幅高一尺五寸二分广一尺二寸六分
　　名人画
　　释氏图册
　　宋李公麟画罗汉一册【次等天一】
　　素绢本白描画欵云龙眠居士李公麟造每页左幅金粟笺本有赵孟頫书偈末幅欵识云至大二年春三月修禊日书于松雪斋中呉兴赵孟頫计二十幅后有郑元祐邓文原柯九思张雨王达诸跋又明善倪瓒记语各一
　　明仇英画善财童子五十三叅图一册【次等地一】磁青笺本泥金书画欵云仿乌斯藏紫金瑞像仇英拜写每图各书佛国禅师文殊指南赞画前书大方广佛华严经入不思议解脱境界普贤行愿品一分计五十六幅
　　明仇英画证佛位果图四册【次等地二】
　　素绢本着色画末册欵云佛弟子仇英绘每页左幅佛青绢本有文徴明泥金楷书华严法界品欵云吾友实父发大愿力敬绘华严法界品证佛位果图郑重示余余为标举经义盥沐书右俾诸上善人晓然知善财童子宝牙胎姙佛蔵涌地妙峰礼足于徳云烟水南询而徧歴庄严楼阁弹指门开刹海身入十愿授记遂合声闻之众补处莲华之邦良由结念精进永不流转实父缕金缋采式模像法文人慧业当不在伯时诸公后矣时嘉靖丙辰五月朔日佛弟子文徴明欢喜赞叹薰手并志每册计俱三十二幅
　　国朝闺秀徐灿观音像一册【次防元一】
　　素绢本白描画欵云佛弟子徐灿敬写第一幅第五幅第六幅第七幅识戊子长夏余俱识戊子夏日计十二幅
　　无名氏画
　　释氏图册
　　宋人画罗汉图一册【上等天一】
　　素绢本着色画计十幅幅高八寸九分第一幅广四寸九分第二幅广五寸九分第三幅广五寸七分第四幅广七寸九分第五幅广八寸三分第六幅广四寸九分第七幅广八寸八分第八幅广六寸三分第九幅广六寸六分第十幅广六寸九分
　　明人画万万岁图一册【上等地一】
　　素绢本着色画每页左幅有佛青绢本泥金书册前泥金篆书佛祖降生无量夀图八字第一幅画然灯受记题云然灯云何是佛本师顶花承葢行化方泥布髪作念履复过之于是受记名号牟尼第二幅画迦卫降生题云鲁庄七年迦卫托生四月辛卯瑞应夜明出从右胁堕地能行显诸神异正觉斯成第三幅画雪山修道题云佛生十四启王出游北见沙门念道思求十九入山逺即深幽石龛宴坐六度春秋第四幅画给孤布金题云初营精舍祗陀乞园广八十顷林木森蕃诡云布金地满可论长者出喜布如其言第五幅画龙树传经题云虚求龙树探入龙藏龙树皈依斋供法王黙识华严宣遍十方不由防马贝叶含光第六幅画楞严説法题云摩登伽女欲惑阿难佛用神威摄防栴檀现无顶相説大湼槃首楞十卷朗悟持看第七幅画文殊大慧题云文殊师利行诣维摩问入法门不二云何黙然无答言语即多非大智慧杜口则那第八幅画普贤大行题云普贤妙觉行清修维持八正不落支流身驯白象俯应阎浮从此旷刼永脱吞钩第九幅画伏魔揭盋题云鬼子诸天食人心肝佛圣慈悲何忍凶残摄入覆盋火热水寒千计莫揭伏已出安第十幅画观音大愿题云观世音者普照迷方等之药树如彼医王智津寳筏慧海慈航大地业尘悉消妙香第十一幅画初祖西来题云达摩东渡派传五灯云门雪窦象教振兴空诸羣有无上大乘九年壁观圆对无譍第十二幅画无量夀佛题云恒河沙界不坏法身玉毫如雪月面如银已超九刼画遣六尘夀云无量寳相维新通计二十四幅幅高一尺四寸七分广一尺二寸六分
　　明人画莲华佛会图八册【上等元一】
　　素绢本着色画每页左幅佛青绢本泥金书法华经文共八册第一册计二十八幅第二册计三十幅第三册计三十幅第四册计三十六幅第五册计三十二幅第六册计三十二幅第七册计三十二幅第八册计三十幅幅高一尺六寸五分广一尺二寸
　　无名氏画
　　释氏图册
　　明人画罗汉一册【次等天一】
　　素绢本白描画计十六幅
　　明人画罗汉一册【次等地一】
　　墨笺本泥金画计十八幅

　　秘殿珠林卷八
<子部,艺术类,书画之属,秘殿珠林>
　　钦定四库全书
　　秘殿珠林卷九目録
　　贮
　　乾清宫
　　名人画
　　释氏图卷上等
　　六朝宋陆探微画佛母图一卷
　　唐吴道子画旃檀神像一卷
　　唐僧贯休画十八罗汉一卷
　　南唐王齐翰画十六尊者像一卷
　　宋徽宗画石勒礼澄图一卷
　　宋李公麟画洗象图一卷
　　宋李公麟画洗象图一卷
　　宋李公麟画十六尊者像一卷
　　宋李公麟画维摩不二图一卷
　　宋李公麟画龙宫赴斋图一卷
　　宋李公麟画揭鉢图一卷
　　宋李公麟画罗汉图一卷
　　宋李公麟画罗汉图一卷
　　宋李公麟画佛像一卷
　　宋李公麟画罗汉渡水图一卷
　　宋李公麟画演教图一卷
　　宋李嵩画罗汉图一卷
　　宋僧海仑画十八尊者像一卷
　　宋僧梵隆画罗汉图一卷
　　宋孙必达画十六尊者像一卷
　　元赵孟頫画祖灯图一卷
　　元赵孟頫画莲社图一卷
　　元钱选画石勒礼澄图一卷
　　明丁云鹏画罗汉图一卷
　　明丁云鹏画罗汉图一卷
　　明丁云鹏画罗汉图一卷
　　明仇英画罗汉图一卷
　　明仇英画罗汉图一卷
　　明僧圆现画罗汉图一卷

　　钦定四库全书
　　秘殿珠林卷九
　　贮
　　乾清宫九
　　名人画
　　释氏图卷
　　六朝宋陆探微画佛母图一卷【上等天一】
　　素绢本着色画无欵姓名见跋中拖尾有董其昌跋云常见陆探微张僧繇画佛菩萨无一笔落宋以后人法此佛母图当是探微笔李伯时虽尽力模拟终隔一尘可谓画中之禅矣董其昌题又文徴明跋云右佛母图一卷前辈评为六朝陆探微眞迹按探微呉郡人师资顾长康有出蓝之誉经事宋明帝常在侍从丹青之妙时人推为第一以其穷理尽性事絶言象包前孕后古今独立耳谛观此图体运遒举风力顿挫一防一拂动笔竒古洵乎非探微不能也向见名贤题跋甚伙忽经贾人剪割令人叹惋然而千年名迹精彩焕发又何待跋以传也哉徐昌谷出以评赏因疏其本末如此时嘉靖己丑五月既朢文徴明书又有甲申秋日周天球拜观九字绢髙九寸八分广四尺八寸五分唐吴道子画栴檀神像一卷【上等地一】
　　唐绢本着色画无欵前隔水上有吴道子栴檀神像七字宋徽宗笔上钤双螭玺一下有宣和玺一又御书半玺又二印缺其半漫漶不可识押缝有苍岩子印一卷前有半印残缺不可识尾有梁清标印一后隔水有蕉林梁氏书画之印蕉林鉴定二印押缝有政和玺二宣和玺一又一印漫漶不可识拖尾有青溪道人程正揆珍藏九字又程正揆吴廷之印内府图书之印青溪旧史正揆之印吴廷书画之印诸印又文震亨跋云宣和内府所收吴道子画题曰栴檀神像诸神鸟兽若男若女人非人等形皆极诡异细钩轻染具扛鼎之力而所持种种器物身势皆左右照应绢素稍碎裂而精彩尚炯然前有泥金小字云神品【今无】上有瘦金书云吴道子栴檀神像有双龙宣和御书政和诸玺后有内府图书之印有经厯司钤印【今无】无跋独所称栴檀神者殊不类此盖图防诸童子经也如经所説有十五鬼神恼害小儿复有一大鬼神统之如弥酬迦形如牛弥迦王形如狮子骞陀形如鸠摩罗天阿波悉摩罗形如野狐牛致迦形如狝猴摩致迦形如罗刹女阎弥迦形如马迦弥尼形如妇女和木波坻形如狗富都那形如猪曼多难形如猫儿含究尼形如乌犍叱波尼形如鸡曼陀形如薰狐蓝婆形如蛇诸状皆合而小儿具诸怖畏祈怜之态断为此经无疑也故拈出之文震亨题于秣陵寓斋绢高八寸八分广三尺五寸有竒
　　御笔题籖籖上有乾隆宸翰小玺
　　唐僧贯休画十八罗汉图一卷【上等元一】
