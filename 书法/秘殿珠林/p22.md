<!-- { "loadSidebar": true } -->
　　素绢本着色画前一印存定字余漫漶不可识后有子孙永保朱文石史子子孙孙亿世家传之寳诸印拖尾赵肃跋云渴仰揭鉢图笔意精妙兹因邂逅得一覩真如贫者得寳饥者得食爽目快心顿超凡俗尤恨不得仿佛万一奚敢视之为等闲耶至正廿四年夏四月赵肃识又赵孟頫跋云香积经所载大智慧佛能收宾迦罗鬼子母使之受持五戒始于一鉢之力虽驱山而可以幻之为云虽驱海而可以吁之为雾八臂之弩化为莲花千钧之石无所施用反狂烈之风回威炽之火虎豹兕象失其猛虺毒龙蛇阻其噬架木神兵而不得以为雄穷搆七日而不足以为困羣阴阳之变竭鬼神之精而佛与弟子静坐谈经遍天下之羣力皆屈矣葢佛以自然胜用智力者以勉强求设此以见静胜作为自然胜矫强以之觉世抑亦见佛道之精不独有功于名敎焉此图起于五代隋梁间家传而人诵之凡萧寺必以五防绘之于廊庑曾有一至人但持笔札大言能助萧寺工力钜万众皆惊愕工匠或嘲之乃闭寺一精舍经月不出绘成是图国中传言观者必投一金佛即助福果验于是投金者如市不半载而施舍盈万后世遂以为寳绘云大徳五年岁在辛丑十一月乙丑翰林集贤直学士呉兴赵孟頫书又呉寛跋云右五代人所绘宾迦罗故事细穷毫髪极其变态殆人间罕见省心动目至矣尽矣上有赵文敏题语今为余同年赵贞肃家藏世济其美尤见善寳展玩乆之遂题卷末治十六年正月上日呉寛书又沈周跋云匏庵公尝道揭鉢图精巧絶伦余每弗得一覩为歉暇日访宜兴呉大本家同过游张公洞时有沈时晹者邀余宿出示此卷观之极其竒异变态万状笔意着色能尽其纤巧微细不可以言语形容非庸史所能及也余展卷数四不忍去手岂易得哉非赏鉴者亦不可轻与之观宜珍藏之宜珍藏之正徳己巳夏日八十三翁长洲沈周题绢高八寸六分广三尺三寸有奇
　　圣祖仁皇帝御笔题籖
　　五代人画布髪掩泥行道图一卷【上等宇一】
　　素绢本着色画卷首有宣和中秘玺一又梁清标印河北棠村二印又半印漫漶不可识卷尾有北平孙氏印一前隔水有蕉林居士印一后隔水有蕉林梁清标印二印拖尾有苍岩棠村审定二印绢高九寸广二尺一寸四分
　　宋人画罗汉图一卷【上等宙一】
　　宋笺本白描画前有树滋堂颐斋珍赏英山隽客诸印笺高一尺四寸广四丈四尺六寸八分宋人画应真图一卷【上等洪一】
　　素笺本墨画卷末有耿昭忠信公氏一字在良别号长白山长收藏书画印记印一押缝有信公鉴定珍藏印凡六半古轩书画印一又葫芦半印不可识后隔水有珍秘宜尔子孙二印笺高一尺有竒广一丈五尺
　　宋人画西方应真图一卷【上等荒一】
　　素笺本墨画前隔水有蕉林收藏印一卷前有蕉林居士印一后有就言益之苍岩子梁清标玉立氏印章诸印押缝有蕉林秘玩蕉林书屋二印拖尾王沂题云应真西方来游戏山水间厐眉深目意自闲横经杖锡相追攀山精木魅衣斓斑龙女拥卫扬风鬟狻猊妥尾威见齿于菟满载贝叶安芭蕉叶大树僵立约束蛟鳄清涛澜画工何从得此境满卷飒飒江风寒回头笑杀达摩老九年面壁嵩高山王沂后有秋碧堂梁清标印二印笺高一尺四寸有竒广三丈四尺二寸
　　宋人画渡水罗汉图一卷【上等日一】
　　素绢本着色画前隔水有蕉林书屋印一卷前有济之印一末一印漫漶不可识后押缝有苍岩冶溪渔隠二印引首有蒋廷晖大书渡水罗汉图五字欵署廷晖拖尾僧心泰十六罗汉画像记云予坐不动轩有谧庵靖上人持罗汉画像卷示予乃披卷观之其像凡十有六人是皆内秘外现般若湼槃受人间供为良福田者也卷首有裸膝石坐杖靠胷前似困以物触鼻而者一人次有袒肩裸膝执杖坐盘陀石上者一人有揭而卓立者一人有露左臂右执杖丱童扶之两足垂而探水者一人有褰衣执杖回首若示以浅深者一人一人手杖而涉一人挈履掖其旁巾而囊者辅其后二人能负所负巾而髯者佐之有已涉而立于坡杖以引涉者二人或伛背杖而矫首者一人一人左手杖右手轮数珠而石坐仰而观树者一人或口衔衣以左右手束腰防而立欲行者一人或有袒而杖目视云汉者一人或搔背树下者一人吁其神通妙用殊骸异态变化罔测画工其可以尽之哉又奚可以文字形容之哉然珍藏画像而乞记者钱塘梁大举氏也大举昔尝出仕为州判今致仕在家也记之者谁径山六十一代八十三岁佛幻老人上虞沙门心泰岱宗也时永乐六年四月廿有三日也又顾蕃甫题云折芦可渡杯可浮如何揭厉事长流须知古佛神通现尽在空山面壁求有髪道者乐安顾蕃甫又僧壹如题云尘刼前曾下种调停节节至于今灵山亲受法身记大地同闻佛道音土净十方缘已熟位超四果本应深只因透脱无明网游戏神通自不禁上天竺前住山比邱壹如又僧智达题云佛性由来总一同化凡各自现神通褰衣渡水忘危险倚树看云祗解空杖锡岂愁探虎穴赴斋随意入龙宫已知漏尽无形相何必写留图画中古天竺前住山智达又僧如兰题云无学无疑得自由十方刹土任遨游观空想巳明心竟过水还应湿脚不曾向灵山承佛记要为苦海渡人舟天台鴈宕宜真隠龙伯斋宫莫乆留上天竺前住山沙门如兰又僧惟实题云神通变现本无踪水渉山行踏雪鸿履险不惊情已冺临深似畏伎还穷疎林滴翠团晴霭细浪生寒带晩风冥化元工人莫致诡形谁写画图中古竺住山释惟实又僧子谟题云应真显迹果奇哉异状殊形入画来灵鹫头蒙记后龙王宫里赴斋回超生脱死了无碍带水拖泥不用猜游戏人间利羣品福田须趂此时裁古竺住山比丘子谟拜书又僧妙偘题云山深鴈宕路遥遥直接天台过石桥变现有身周化境去来无迹住中流军持汲水孤蟾夜拄杖挑云一衲秋应供人间犹未了献珠龙伯又相招【右一】弄尽神通十六人天台鴈荡往来频尽离欲漏承悬记济渡沉迷出要津菩萨大心应内秘比丘应供现全身画图又入丹青妙金屑纷纷翳眼尘【右二】古竺住山比丘妙偘拜书又僧守行题云共证阿罗汉调心事不同灵山亲受记尘世弄神通遮日温凉防探源屈曲笻湼槃虽不入黄蘖棒难空慧云前住山守行书跋中押缝有河北棠邨印凡五后有苍岩子蕉林居士印二绢高八寸八分广七尺二寸六分明人画罗汉图一卷【上等月一】
　　素绢本着色画绢高一尺四寸五分广二丈四尺二寸四分
　　明人画罗汉渡水图一卷【上等盈一】
　　素笺本着色画卷后有二半印不可识笺高八寸有奇广三尺八寸二分
　　无名氏画
　　释氏图卷
　　五代人画揭鉢图一卷【次等天一】
　　素绢本着色画拖尾磁青笺有萨天锡金书寳积经欵云信士萨天锡薫沐拜书又赵孟頫姚公绶呉寛陈继儒薛冈诸跋
　　五代人画揭鉢图一卷【次等地一】
　　素绢本着色画拖尾有柯九思呉寛沈周三跋宋人画石勒礼澄图一卷【次等元一】
　　素笺本着色画拖尾呉寛王鏊二跋
　　宋人画揭鉢图一卷【次等黄一】
　　素绢本着色画画前有佛力平魔寳绘六字引首有夏防篆书逐魔胜骛四大字拖尾有来复呉寛王肯堂于玉立于文熙僧洪恩文震孟瞿汝稷诸跋又冯时可康时万二题句
　　元人画揭鉢图一卷【次等宇一】
　　素绢本着色画拖尾僧明本磁青笺金书寳积经又赵孟頫姚公绶呉寛沈周诸跋
　　元人画揭鉢图一卷【次等宙一】
　　素绢本着色画后隔水有姚翼圣记语二十四字拖尾赵孟頫磁青笺泥金书寳积经又仇远姚公绶呉寛沈周诸跋
　　元人画揭鉢图一卷【次等洪一】
　　素绢本着色画引首有李东阳大篆书平魔寳绘四字拖尾赵孟頫书寳积经又萨都剌题句一呉寛王肯堂文震孟三跋
　　明人画罗汉图一卷【次等荒一】
　　素绢本墨画
　　明人画罗汉图一卷【次等日一】
　　素笺本白描画填蓝
　　明人画五百罗汉图一卷【次等月一】
　　素绢本墨画拖尾呉寛跋一文徴明记语十五字
　　明人画维摩説法图一卷【次等盈一】
　　素笺本白描画

　　秘殿珠林卷十一
<子部,艺术类,书画之属,秘殿珠林>
　　钦定四库全书
　　秘殿珠林卷十二目録
　　贮
　　乾清宫
　　名人画
　　释氏图轴上等
　　唐虞楞伽画无量夀佛像一轴
　　唐僧贯休画极乐图一轴
　　唐僧贯休画罗汉像一轴
　　唐僧贯休画罗汉像一轴
　　唐僧贯休临吴道子古佛像一轴
　　唐僧贯休画罗汉像十轴
　　宋李公麟画大士像一轴
　　宋李公麟画罗汉像一轴
　　宋马逺画一佛二菩萨图一轴
　　元赵孟頫画文殊像一轴
　　元赵孟頫画赤脚尊者图一轴
　　元赵孟頫画罗汉像一轴
　　元赵孟頫画大士像一轴
　　元赵孟雍画白衣大士像一轴
　　元赵雍画面壁图一轴
　　明文征明潘朋合作莲社图一轴
　　明文征明普门品书大士像一轴
　　明仇英画洗像图一轴
　　明仇英画大士图一轴
　　明杜陵内史画海潮大士像一轴
　　明董其昌画自在观音像一轴
　　明董其昌画观音像一轴
　　明丁云鹏画罗汉图一轴
　　明丁云鹏画逹摩像一轴
　　明丁云鹏画弥勒佛像一轴
　　明马图画普贤像一轴
　　明崔子忠画洗像图一轴
　　名人画
　　释氏图轴次等
　　唐阎立本画洗像图一轴
　　宋李公麟画罗汉图一轴
　　宋刘松年画罗汉像一轴
　　宋刘松年画罗汉像一轴
　　元赵孟頫画布袋和尚像一轴
　　元赵孟頫画洗像图一轴
　　元赵孟頫画佛像一轴
　　元赵管道升画大士像一轴
　　明仇英画莲社图一轴
　　明仇英画莲社图一轴
　　明陈洪绶画古大士像一轴
　　明梅钦训佛字大士像一轴
　　国朝闺秀徐璨画礼佛大士像一轴
　　国朝闺秀徐璨画瓣莲大士像一轴















　　钦定四库全书
　　秘殿珠林卷十二
　　贮
　　乾清宫十二
　　名人画
　　释氏图轴
　　唐卢楞伽画无量夀佛像一轴【上等天一】
　　绢本着色画填青泥金书欵云卢楞伽敬绘上有泥金篆书无量夀尊佛五字右边上签记云无量夀尊佛风调雨顺四将唐卢楞伽画蕉林供奉盖梁清标家珍藏物也髙三尺七寸广一尺九寸
　　御笔题籖籖上有乾隆宸翰小玺
　　唐僧贯休画极乐图一轴【上等地一】
　　素绢本着色画无欵左角下有贯休印一髙九尺广四尺五寸
　　御笔题籖籖上有乾隆御笔小玺
　　唐僧贯休画罗汉像一轴【上等地二】
　　素绢本墨画欵云蜀贯休作上下角俱有半印不可识髙三尺四寸二分广一尺五寸九分唐僧贯休画罗汉像一轴【上等地三】
　　素绢本着色画右角上题第二迦诺迦伐蹉尊者九字又内殿秘画之印印一篆书欵云西岳僧贯休作右角下有沿洲水村二印左方中有绍兴小玺左角下有青笠緑簑斋藏印髙三尺四寸广一尺六寸三分
　　唐僧贯休临呉道子古佛像一轴【上等地四】
　　素绢本墨画无欵左角上有广运之寳玺一髙三尺九分广二尺三分
　　御笔题籖籖上有惟精惟一小玺
　　唐僧贯休画罗汉像十轴【上等地五】
