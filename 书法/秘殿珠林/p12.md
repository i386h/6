<!-- { "loadSidebar": true } -->
　　墨笺本泥金蝇头小楷两面书经前有佛像后有韦防像俱泥金画册面及经后俱有贝叶文第一分书诸佛世尊如来菩萨尊者神僧名经前有永乐御制序云诸佛世尊如来菩萨尊者神僧发誓愿济度羣生凡发善心称赞诸佛世尊如来菩萨尊者神僧名号者卽得种种善报轻薄侮慢不敬不信者卽得种种恶报善恶之机若影之随形响之应声不爽锱铢所谓为善者忠于君上孝于父母敬天地奉祖宗尊三宝敬神明遵王法谨言行爱惜物命广行阴隲如是则生享富贵殁升天堂受诸快乐所谓为恶者不忠于君不孝于亲不敬天地不奉祖宗不尊三宝不敬神明不遵王法不谨言行残害物命不积阴隲如是则生遭重谴死堕地狱受诸苦报尝观诸佛世尊如来菩萨尊者神僧千经万典开导诱掖作无量方便劝人为善幽明果报明有徴应间取佛经所载诸佛世尊如来菩萨尊者神僧名号编成歌曲欢喜赞讽功徳深因以锓梓流通广传俾善男子善女人洁浄一心至诚顶礼依腔奉诵共成胜因其有至诚事佛不解依腔赞讽者只依此编顶礼念诵俱感人天证果佛祖鉴临生则衣食丰足夀年延永罪业消释死则不堕九幽脱离诸苦延及先世皆得超度凡有所求吉祥如意此无他盖由人心一念之善昭著感格故其效验之大有如此者凡人平居终日不事检束放泆侈肆恶言秽语淫词邪曲触汚天地亵慢神明皆足以招致罪戾茍能改悔洗心涤虑将此赞扬念念不忘卽得消灾灭罪増长福徳有不可量于戏善恶之报皆由己作故曰为善福随为恶祸追又曰修一念善远阶觉道起一念恶长沦苦海又曰欲知前世因今生受者是欲知后世因今生作者是此皆劝人为善去恶诚金玉之格言也虽然世之能劝人为善者往往皆获福应况人之躬行于善终始不懈则获福岂可量哉昔窦禹钧修徳行善累积阴隲其后名挂天曹克臻夀考子孙荣显流庆无穷陈寔居乡平心率物化盗为善由是一邑化无复盗窃其后夀祉繁伙子孙荣贵竝着髙名福泽緜永延及后世若此者昭著简册不可殚举今略述此以冠于编首普劝善缘使人人同归于善以造夫佛地以登夫仁夀之域以乐夫太平之治其懋之哉其敬之哉永乐十五年四月十七日后序云称念诸佛世尊菩萨尊者神僧名号其功徳甚深广大得福最多以如是胜妙导人为善同修福果夫所谓为善者卽前之所云忠于君上孝于父母敬天地奉祖宗尊三宝敬神明遵王法谨言行不杀生害命广行阴隲是也世之善男子善女人有舍财以济众有竭力行方便如是修善以积功徳者有之惟称念诸佛世尊如来菩萨尊者神僧名号不费己财不用己力而功徳无量佛云所説诸佛名显现诸佛行有大威徳相以佛眼普见若有智慧人当欲求菩提应诵此佛名不久得作佛又云我昔无数刼时于妙光佛末法之中出家学道闻五十三佛名闻己合掌心生欢喜复教他人令得闻持他人闻己展转相教乃至三千人此三千人异口同音称诸佛名一心敬礼以是因缘功徳力故卽得超越无数亿刼生死之罪其千人者华光佛为首下至毘舍于庄严刼得成佛道过去千佛是也此中千佛者拘楼孙佛为首下至楼至如来于贤刼中次第成佛后千佛者日光如来为首下至须弥相于星宿刼中当得成佛现在十方诸佛善徳如来等亦得闻是五十三佛名故于十方世界各得成佛昔有人潜心浄业日诵佛号万声未尝间絶一日无疾沐浴面西跏趺而化异香馥郁竟成佛果昔有女人专心念佛一日索火烧香口云佛以花台与我我当得佛果已而天花飞坠遂尔坐化若此者不可枚举姑畧言其一二耳经云有人求佛道而于一刼中合掌在我前以无数偈赞由是赞佛故得无量福徳今复述此于篇末使凡起心念佛者咸发欢喜心咸得辨才学咸领悟佛旨咸得善神防一切寃障业悉得永脱离稽首感佛恩卽得如来道尚勉之哉尚勉之哉永乐十五年四月十七日第二分书金刚经前有永乐御制序云昔如来于舍卫城敷座説法与须菩提等演是金刚般若波罗蜜经以喻法为名以实相为体以无住为宗以断疑为用以大乗为教相其义甚深而明其説甚简而切昔有领悟一言之旨者卽成正果夫修六度万行以造夫真如之地非由此经莫能以窥其径庭盖万法本于一心以心求道道卽是心心也者妙万物而超万物者也如来于此首指以示人非惟明显其体而复彰喻其法是故无取于法而安住其心舍无上正等正觉其何以哉所以是经功徳最大然不言其所以大其福果最胜然不言其所以胜有能因如是而得如来道者则知是人积累善根而成智慧所修福徳卽成胜果朕惟觉路非遥履之卽至人惟尽心以忠于君竭力以孝于亲不亏六行不犯五刑不纒尘根心无妄想无所住着卽见本行不离宗旨又能持诵此经勤行修习当卽证大乗若彼顽嚚之徒积恶累愆以堕恶趣茍能回心向善即得罪业消灭亦即得超登彼岸葢蠕动飞潜皆含佛性人心最灵众善斯具但尘根所汨丧其良心然善者终于不冺有时发见因其发见之萌而致力焉然善日长而恶日减如淘沙取金沙去而金出芟莠植苗莠除而苗盛夫为善譬犹登山益往益髙为恶譬犹走坂愈趣愈下善人良士知善之可为而益为知恶不可为而不为则善愈积而恶愈消福愈胜而祸愈远烦恼不染于其心障业不绕于其体于如来正觉夫何远之有永乐九年五月初一日第三分书普门品经前有永乐御制序云观世音菩萨以烁迦罗心应变无穷自在神通徧游法界入微尘国土説法济度具足妙相誓如海凡有因縁发清浄心才举声称即随声而应所有愿欲即获如意妙法莲华经普门品者为度脱苦恼之真诠也人能常以是经作观一念方萌即见大悲胜相能灭一切诸苦其功徳不可思议朕惟天道福善祸淫故佛示果报使人为善而不敢为恶夫天堂地狱皆由人为不违于方寸之内故为善者得升天堂为恶者即堕地狱夫忠臣孝子吉人贞士其心即佛故神明芘佑业障俱冺是以生不犯于宪条没不堕于无间夫凶顽之徒一于为恶弃五伦如敝帚蹈刑法如饮甘宁餧罗刹不钦佛道然人性本善所为恶者特气质之偏茍能改心易虑修省畏避转移之间恶可为善矣为善则即善人昔之所积之咎太空防尘红炉片雪消涤浄尽虽有果报将安施乎朕恒念此惟恐世之人有过而不知改乃甘心焉以自弃遂表章是经使善良君子永坚禁戒之心广纳无量之福为善功徳岂有涯涘哉永乐九年五月初一日第四分书心经第五分书无量夀佛真言第六分书佛顶尊胜总持经咒前有永乐御制序云朕惟如来演大乗教开方便门千经万法无非为济度羣生使不沦业报佛顶尊胜总持经咒者一切如来智印广大慈悲甚深希有普利昏述实巨海之津梁幽暗之日月饥渴之饮食也世间善男子善女人一切众生能发菩提心持诵佩服者其福徳种种无尽永脱诸恶苦趣从无始以来百千亿刼所积罪业悉皆消除若画夜勤修不懈当得诸佛灌顶神天拥防福夀无量如是胜果目睹其效诚实不虚然至道难遇斯民易迷所作所为堕于恶趣而不知若此沦溺诚为可矜遂以是经咒广作方便俾河沙刹土一切有情均沾利益夀延福增同臻佛道又况佛有誓盟愍济众生必先度忠孝凡忠臣孝子身生中国又逢治世受种种快乐皆由其事君事亲能尽其道又能敬礼三宝修积善因举足之顷即登觉路若夫为恶之徒昧于改悟所作所为日甚一日造业深重甘心堕落身如沐漆求洁实难陨坠幽扄何由出世茍能回心向善坚诵密义即此一路顿消灾障超脱尘劳也永乐十年五月初六日第七分书大悲总持经咒前有永乐御制序云朕闻观自在菩萨誓愿入微尘国土拯拔一切有情离诸苦趣故説是无量功徳总持经咒世间善男子善女人一切众生秉心至诚持诵佩服此经咒者种种恶趣种种苦害咸相远离非但远离咸得圆融超登妙道若此海波沾濡下风吹触业释障消获是胜果非但耳之所闻实目之所覩明效大验者也若智慧福徳之士根器深厚坚持佩诵勤行不辍又能广为演説是经咒功徳不可思议若薄福不信者心生信解亦得同超佛境真实不虚观世音誓愿深发大悲心以济度羣生闵众情之昏瞀堕五浊而不知以是经咒用作方便觉悟提撕俾一切庶类皆超佛域又况如来化导首重忠孝凡忠臣孝子能尽心以事君竭力以事亲所作所为无私智陂行广积阴功济人利物又能持诵是经咒则跬步之间即登觉路若彼不忠不孝不知敬畏则神所録阴加谴罸转盼之间即成地狱葢善恶两途由人所趋凡诸众庶宜慎取舍用书此以为劝永乐十年五月初六日第八分书大随求陀罗尼经第九分书仁王防国般若经陀罗尼第十分书三大士真言第十一分书文殊师利菩萨神咒第十二分书文殊师利五字咒第十三分书救度佛母神咒第十四分书沙干佛母神咒第十五分书摩利支天菩萨陀罗尼第十六分书灭恶趣神咒第十七分书大威徳炽盛光如来消灾吉祥陀罗尼第十八分书如意轮咒第十九分书金刚心咒第二十分书般若心咒第二十一分书金刚手菩萨神咒第二十二分书坏相金刚根本咒第二十三分书百字神咒第二十四分书金刚夀命真言第二十五分书红色怖畏真言第二十六分书黒色怖畏真言第二十七分书马曷葛立真言第二十八分书慧忿怒咒第二十九分书狱帝忿怒咒第三十分书莲花忿怒咒第三十一分书甘露忿怒咒第三十二分书大力忿怒咒第三十三分书不动忿怒咒第三十四分书欲王忿怒咒第三十五分书青杖忿怒咒第三十六分书顶尊忿怒咒第三十七分书妙真忿怒咒第三十八分书马曷葛剌根本咒第三十九分书马曷葛剌神咒共计一百六十页页髙二寸九分广五寸七分明人书内府金藏经一册【上等宙一】
