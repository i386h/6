<!-- { "loadSidebar": true } -->
　　素笺本白描画无欵姓名见跋中后有御书玺一存其半押字缺拖尾有归州之印赵郡苏氏李琪家藏子子孙孙永为宝用木天清秘何元朗氏句曲外史柯敬仲氏清森阁书画印诸印又苏过跋云住世应真十八开士各以所证三昧现种种竒异种种境界其神通变化妙用罔测惟见峨峨高山青矗天岸沉沉碧海雪涨晴空老树新篁苍松怪石地神野卒之参随神龙猛虎之降伏踞坐示有余之态经行垂不尽之仪使人一展卷间不觉置身于石梁方庑闻敎有言外现声闻身内秘菩萨行且外现已竟所谓内秘者还集见闻也无姑为说偈曰竒形怪状絶罗笼达境惟心事事同一十八人消息外难将豪楮画虚空元符三年庚辰二月四日儋州书苏过跋后有乔氏篑成子夀有竹庄主人三印又赵孟頫跋云此十六大士佛世比丘也歴刼为其夀命神通防戏特余事耳唐释贯休以笔端如幻三昧幻出种种形相譬犹取声安置箧中其可认为实耶延祐二年四月六日赵孟頫谨题又宗泐跋云十六声闻游戏神通向一毫端敷防来线随形逐影尚有这个在明眼人前八字打开一见便见虽然不知见个甚麽付之一黙宗泐拜书卷末有至正癸丑中秋同王季畊观倪瓒十三字后有清森阁书画印一笺高八寸六分广二丈六尺九分
　　南唐王齐翰画十六尊者像一卷【上等黄一】
　　绢本泥金画填青无欵姓名见跋中前有明昌玺一又耀新兰话堂书画印二印拖尾有张仲夀跋云按王齐翰金陵人事江南李后主为翰林待诏画道释人物无不精妙故一时咸取法焉此卷乃用金写十六尊者庄严典重尤足超迈他作每焚香合掌恭敬拜览之下觉精彩夺目不敢正视未尝不赞叹为第一希有也藏者幸勿轻出以示人至正二年春仲畴斋张仲夀合十谨题于傍山楼上又田衍题云法身充满大千界莲座元谈海水翻十六应真证圆觉灵通虚彻卓然存城田衍和南宋磁轴绢高一尺有竒广八尺六寸有奇
　　御笔题籖籖上有乾隆宸翰小玺
　　宗徽宗画石勒礼澄图一卷【上等宇一】
　　素绢本着色画上有徽宗题欵横书摹展子防石勒问道图九字左有宣和右有双螭二玺又六印俱缺其半惟御书小玺及子京父墨林秘玩三印可辨余漫漶不可识又吟余清赏印一后有政和小玺神品希世有二印又半印不可识拖尾有宣和御书政和三玺皆缺其半又内府图书之印天籁阁子京父印项叔子项墨林父秘笈之印诸印绢高八寸七分广三尺二寸四分
　　御笔题籖籖上有乾隆宸翰小玺
　　宋李公麟画洗象图一卷【上等宙一】
　　素笺本着色画无欵有公麟印一缺其半图前有上古下今神品平生真赏项墨林印墨林秘玩项子京家珍藏项元汴字子京若水轩诸印挂角有耻字小号又七印缺其半惟天籁阁子京叔子桧堂书画私印诸字可辨余漫漶不可识图后有檇李项氏世家宝玩寄傲神游心赏游方之外项墨林父秘笈之印项元汴印项墨林鉴赏章墨林项元汴字子京帝陶唐之苗裔诸印又退密子孙世昌墨林三印缺其半拖尾有僧昙锽题云稽首普贤真大士愿海宏深知莫测誓度羣迷拔有流万行周圆妙严饬善摄超诸方便门刹尘徧入无穷极变现身出毛孔香法界薰闻百千亿游戏亲乘白象王无染示同纯一色灵山赞化释迦尊演扬清净成十力伟哉龙眠古画师幻里丹青状殊特锦幪新卸上方回微汗初干来浣涤肉山磊磈雪毛茸指顾奚奴轻拂拭飞龙蹴踏见雄姿渡河马那能识善来居士号如心珍袭此图窥圣迹自非力建精进幢法王大宝何由得我今赞述妙言词敬礼十方诚靡忒愿同一切诸有情如是常称佛功徳如心居士宝藏此卷乆矣今出示于余求志一言予嘉其诚谨述长偈赞之如右前大芦退牧道人四明昙锽跋前有物我一如项元汴印墨林诸印又五印俱缺其半惟子京项元汴印项墨林父秘笈之印三印可辨余皆不可识后有项子京家珍藏心赏墨林生项元汴字子京宫保世家诸印笺高一尺一寸五分广一尺八寸有奇
　　宋李公麟画洗象图一卷【上等宙二】
　　素笺本墨画末有伯时墨印一图前押缝有御书双螭二玺又半印不可识后有文华殿印玺一秋壑印一押缝有内府书印宣和书宝二玺笺高一尺一寸四分广二尺
　　按此卷与前卷位置相同惟绘像须眉面目稍有分别要其神彩工力各皆入妙的是一稿而两作为公麟真迹无疑
　　宋李公麟画十六尊者像一卷【上等宙三】
　　素笺本白描写意画无欵姓名见跋中前隔水有蕉林书屋蕉林居士苍岩子梁清标玉立氏印章三印拖尾有冯子振题云嵓身壑骨天容古各各头颅衲肩补岁寒树老不知名竹色萧踈忘宗祖石桥路滑茗盌葩驻锡脱屦迷昬鸦蛇神脊尾龙鬛往往所至皆槎牙伯时笔朽谁当续此境此情缘自足君还放鉢鹫岭巅世世生生梵西竺又识云十六尊者自龙眠居士写之澄心堂纸遂为奇奇怪怪可惊可愕希世骇俗之具予曾【有脱字】贵人家见其真迹为作韵语其上今不复再见同年张君元蓝田忽持此卷来殆龙眠季孟也珍之袭之十六尊者有知即鴈荡经行龙宴坐正在眼【疑有脱字】何必楖防千峯去海粟老人书于广陵又王直跋云新淦百华名刹也僧洪福持十六尊者图像视余曰此卷先师祖竺峯所袭藏也逾六十年垂老懒蓄长物始授吾师秀芳然吾师亦不畀非其人今传至于吾而吾敢不宝爱之以绍述前人之志也幸执事不鄙丐一言以识卷末俾后来继承者知所自欤余观此图写法实宋龙眠居士李伯时笔用意精到思致深远山云水石天然静深与夫脩筠古木灵草嘉花各极其美他如应真之像则有尊严者有慈和者有禅生而定者有嬉游而观者俯仰折旋态度郑重机智妙用固不可以心口测量况其变相奇古岂非神品也哉顾洪福质资粹美器识不羣笃勤佛道其修心缮性是必知其方矣余故歆艳其向慕之诚信能睹像生敬发起宿植徳本若善财之南询优入法界则不孤尔祖尔师所传授焉防和王直后有观其大畧蕉林收藏二印通卷图跋押缝有苍林蕉林蕉林书屋棠邨审定诸印凡十四笺高一尺三寸二分广一丈五尺五寸五分
　　宋李公麟画维摩不二图一卷【上等宙四】
　　素绢本白描画无欵姓名见跋中图前有珍玩印一缺其半后有文夀承氏印一天歴玺一又一印漫漶不可识拖尾有樗轩寄题维摩不二图云笔端絶世李公麟写出维摩不二门欲作短章书卷尾到他佳处即忘言己说了也呵呵又商挺题跋云正大间予在汴梁时观此画于宣平坊西方子上家云乃云卿马公父了了居士所藏前有山谷草字心经而樗轩诗未题也云卿兄云章崇庆二年经义及第先人同年也子上与予交甚欵尝借得之兵后未知有无于今五十六年矣一日秘书乔仲山携以相过曰是尚书张子有家物始见樗轩诗而山谷心经不存矣感念存殁怅然乆之龙眠此画工夫致密笔意精到岂逊顾陆张吴仍赘数语用识岁月云至元乙酉清明后二日啇挺谨书维摩身病心不病言到忘时口不开若论不二门中法犹是文殊賸一来又刘赓题云我观丈室散花天不二输君一着先画到忘言真实相阿卿初不识龙眠宗城刘赓题又滕宾题云天地万事归于一事归于一万事毕佛法如是我如是徳惟一动罔不吉前翰林滕宾赞又虞集题云大千世界归方丈不二门庭见作家但有纤尘皆是妄莫敎病眼见空华延祐五载四月吉日平章大慈都命书又刘秉鈇题云维摩病骨见前身我是无无画是真随到名山应说法何时解脱大千人逃禅僧刘秉鈇书归吴仲黄善男子绢高一尺一寸二分广六尺五寸
　　宋李公麟画龙宫赴斋图一卷【上等宙五】
　　素笺本白描画欵云公麟造下有龙眠居士印前有宣文阁鉴书画博士印杨氏家藏世徳十洲伯生其永宝玩遣除白髪一樽酒防缀青山几句诗诸印后有杨氏家藏印一引首前吴伟业大书咫尺西来四字欵署伟业拖尾吴镇题云罗汉十六尊亲受佛嘱付住世为福田随方现神足我今观此图变化亦异状若赴珠宫斋戏涉鲸海浪肃迓走婆娑先济舒长眉鱼龙及水怪捧足争驰驱猛浪似无窦盂鉢可为舟风云若呵卫最后幻一境诸鬼殊屭屃应真本不动宁为鬼呵扛兹威有收纵方便全伏降乃知画工意仿佛同吾道妙哉清容翁袭藏当家宝藏经未开显声闻义浩然三周悉承记偏小无不圆即以佛色声阐化一切闻者决了之咸得开佛慧昧名似无实犹斥为小乘后人读吾偈同之考诸经跋云龙眠以白描高天下其传于世颇少此写罗汉龙宫赴斋图笔法精细真入神品清容居士属余鉴定漫为题此至正十二年春三月下浣也梅道人又至正改元正月十日元明善观十二字又一行书九思二字又刘致跋云佛灭度后众生刚狠自用莫肯信入故诸贤圣皆隠不见惟以像遗世提引后学此以神道设敎也是卷十六罗汉像多现神变幻似真非真于寸毫间穷极其妙龙眠殆得神之助者焉清容居士为当世鉴赏第一故得如是之珍耳宜重为什袭后学刘致拜观并题又周国祥跋云李龙眠字公麟舒城人也熙宁中登进士少工画马后悟铁面上人之语遂改画人物而专事白描故以白描高天下传世虽多但俱属大家珍藏未易多见耳此写罗汉龙宫赴斋图衣褶多作铁笔而生意跃然至于龙王防从辈怪怪奇奇殆境之化矣非造化在手者不易臻此也周国祥鉴定并跋又董其昌题云异笔毫芒拂剡谿龙宫罗汉赴斋齐但看纸上飞扬像何物丹青真可奇其昌又张潜跋云李龙眠笔意高妙同时苏黄海岳诸公赞不容口后人得一见为幸无可更为着语也此龙宫赴斋图柯丹邱鉴定当是内府所藏世变沧桑流落人间获収得者亦属奇缘非偶然耳曲林头陀张潜题又朱轩跋云丁未四月二日风日澄霁舟从横云山归客持龙眠所作赴斋图至眉目如生意欲飞去而波涛灭没似有镗鎝声乍见之不异伯牙移情海岛时也若笔墨浑脱有文士气不求工致神理自足非仇英辈所能梦见诚可宝也雪田朱轩题又张安茂跋云李龙眠白描罗汉世传重为墨宝而真本絶少丁未秋获见此卷穷微尽变庄严中有生动之致予虽不解绘理几欲如阎立本三看江陵画壁寝食不能去也莼溪张安茂题笺高九寸七分广八尺有奇
　　宋李公麟画揭鉢图一卷【上等宙六】
