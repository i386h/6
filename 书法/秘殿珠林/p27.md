<!-- { "loadSidebar": true } -->
　　朝鲜镜光笺本经尾有背临黄庭外景经七字欵识云黄庭经为右军换鵞经相传已乆又有谓换鵞乃道徳经太白诗可据而华阳隐居与梁武帝书已有黄庭之评己孙过庭亦唐时书家称黄庭者不一而足乃今世所传石刻字形大小各本不同何论用笔吾家藏宋榻师古斋帖宋髙宗刻于大内字形稍开拓元人称为越州石氏本较之宝晋斋绛帖等颇异然以为右军迹未必可信况换鵞何据也吾辈但向官奴玊润禊帖见其风韵神情不落唐人蹊径自成一家足矣董其昌下有董其昌印计六页页髙七寸五分广七寸八分
　　明董其昌书隂符经一册【上等黄二】
　　朝鲜镜光笺本楷书欵识云甲子十月九日书其昌后有其昌太史氏二印前有子字小方印又前有松石一幅后有寒树山亭一幅无欵审定之皆其昌笔也计五页页髙八寸广八寸五分
　　御笔题籖籖上有乾隆宸翰小玺
　　明董其昌书炼阳诀一册【上等黄三】
　　素笺本行书无欵实其昌手笔计十幅幅髙八寸四分广三寸一分
　　御笔题籖籖上有乾隆御笔小玺
　　明董其昌书三元妙经一册【上等黄四】
　　朝鲜镜光笺本楷书欵识云大明天啓四年十一月十五朝贺圣夀之次日书竟又跋云赵吴兴所书道释经甚多独遗此经乃传持者无论通都大邑而京师尤甚朱万年发愿勒石流通冀承福力解疾延生故为书此董其昌识无印计二十二页页髙九寸七分广八寸四分明董其昌书清静经一册【上等黄五】
　　朝鲜笺本楷书无欵后草书唐人七律二首欵识云丙子六月祈雨有应信宿清隂展读杜诗书七言律二首八十二翁元宰识下有董元宰宗伯学士二印计十二幅幅髙七寸五分广四寸
　　明董其昌临栁公权清静经一册【上等黄六】
　　朝鲜笺本楷书无欵识云栁诚悬书小楷清静经笔法与顔鲁公相似今藏义兴吴光禄家余以己参合书之以俟鉴者后书顔真卿宋广平碑侧记欵识云顔鲁公得笔于张长史又深学献之此宋广平神道碑侧记用笔挺劲处又放和缓兼之真不可及董其昌临并识下有宗伯学士董氏元宰二印计十页页髙九寸八分广一尺一寸有竒
　　名人书
　　道氏经册
　　唐褚遂良临道徳经一册【次等天一】
　　素绢本欵识云右道徳经乃晋王羲之遗山隂刘道士书道士以鵞羣献右军者是也歴宋齐梁陈四朝今入秘府遂良备员内省因得厠观敬记其后贞观十五年三月廿八日谏议大夫知起居注褚遂良书计四十七幅
　　元赵孟頫书道徳经一册【次等地一】
　　素笺本欵识云元贞二年仲夏避暑玊山草堂书吴兴赵孟頫前有黑绢本泥银画授经图欵云授经图吴兴赵孟頫制后有危素跋一计五十一幅
　　元赵孟頫书道徳经二册【次等地二】
　　磁青笺本泥金楷书欵云吴兴弟子赵孟頫敬书前有老子像后有徐甲像俱泥金画上册计二十九页下册计三十四页
　　元赵孟頫书太上感应篇一册【次等地三】
　　磁青笺本泥金楷书后附真西山序欵识云皇庆元年十二月朔日吴兴赵孟頫熏沐敬书计八页
　　元赵孟頫书玊枢经一册【次等地四】
　　磁青笺本泥银书欵识云恭覩九天玊枢宝经一卷辞文隠奥功徳宏深开悟羣迷救度诸厄于是手写此经永传于世至心受持者获福无量云吴兴赵孟頫书后有董其昌孙孟芳二跋计四十三幅
　　元揭徯斯书玊皇经三册【次等元一】
　　磁青笺本泥金楷书无欵后赵孟頫跋一跋中叙掲徯斯书经颠末上册前有玊皇像欵云清河张渥敬写下册后有防法像俱泥金画上册计三十六页中册计二十九页下册计二十七页
　　元虞集书五斗经一册【次等黄一】
　　素笺本楷书欵识云天厯三年正月十二日侍书学士臣虞集奉勅书无印经中真君像附见白描画计一百五页
　　明文徴明书清浄经内景经外景经合册【次等宇一】墨笺本泥金楷书欵识云嘉靖壬子仲春之朔予焚香静室神明其虑斋沐研金拜仿晋右军黄庭笔意每晨端肃手书数百字浃旬而成因延仇实父写老耼像于首供之斋头以便恭诵奉道弟子长洲文徴明识今按经前无仇英绘老子像有董其昌跋一计三十四页
　　明文徴明书道徳经一册【次等宇二】
　　墨笺本泥金楷书欵识云嘉靖改元嵗在壬午清和月上前二日奉道弟子长洲文徴明熏沐拜书前有老子像泥金画计三十三页明朱射陂书金丹四百字一册【次等宙一】
　　素笺本行楷书欵识云己酉重阳后二日自平望回舟至莘老铺书射陂下三字不可识计十三页
　　明祝允明临黄庭经一册【次等洪一】
　　磁青笺本泥金书欵识云正徳庚辰春月余暇坐小斋展阅右军黄庭遂研金对临愧不能仿佛羲之万一耳枝山祝允明谨识前有仇英磁青笺本着色画老子像泥金隶书元宗御賛欵云弟子仇英并写后有王世贞跋一胡若愚跋二计十一幅
　　明董其昌书黄庭内景经一册【次等荒一】
　　素笺本楷书欵识云右杨羲黄素黄庭经真迹赵文敏集有长歌乃其所藏也杨书以郗氏为师不学右军父子然翩翩有冲霄之度实自餐霞服炁中来非临池工力所能庶防也米元章待访録云六朝人书无虞褚习气余为庶常时见之韩宗伯馆师曽摹刻入鸿堂帖数行颇惜赵吴兴何以都无临本传世也庚午八月十二日书于百花里之保和堂时年七十有六董其昌识后有陈继儒跋一计七幅
　　明董其昌书玊皇经一册【次等荒二】
　　宣徳笺本楷书欵云奉道弟子董其昌熏沐敬书前有玊皇像后有徐甲像俱白描画计七十一页
　　明董其昌书玉皇经一册【次等荒三】
　　宣徳笺本楷书欵识页数同前
　　无名氏书
　　道氏经册
　　六朝鸾笔草书玉匮经一册【上等天一】
　　素笺本欵识云过武夷幔亭峰书赠道者紫霞白云子后有紫霞真人谢鉴防藏八字元阳子静鉴元贞守八字亚樐道人谨观六字正一静应真君第九代嗣真张符宝藏十五字第十代子祥谨藏七字第十一代通拜守七字神仙之迹四字普通三年二月八日散骑常侍领步兵校尉殷钧题二十字沈约吕僧珍同观七字前有贞观御选御府图书双螭诸玺又张调印军假司马二印又贞观小玺一又二印不可识后有宣和御览玺二巴西邓氏善之二印又贞观小玺一妙楷台部曲督印二印又八印漫漶不可识计十三页页髙五寸三分广七寸九分元人书黄庭长生玉经四册【上等地一】
　　金粟笺本楷书有梁丘子注第一册计二十七页第二册计二十四页第三册计二十二页第四册计二十四页页髙九寸七分广七寸有竒明人书真武妙经一册【上等元一】
　　漆笺本泥金楷书前有正统御制序云朕惟太极肇判二五攸分阳气上浮为天垂日月星辰之象阴气下凝为地列山岳河海之形五行气运于天而春夏秋冬之时以叙质具于地而东西南北之位以定生成万物流行不息皆太极之动静鬼神之屈伸也鬼神形而上者虽无形声之可见闻而其形而下者无物不有无时不然则昭著而不可掩至使天下之人斋明盛服以承祭祀洋洋乎如在其上如在其左右者尤神灵之至显者也粤惟真武之神化本太阴之精气毓天一之水在天宿列虚危光昭于北极在地位分壬癸宰制于北方以徳之至妙曰大圣以主宰北天曰帝以总摄万灵曰神君以统制神兵曰大将军以黙阐天威显灵三界曰真武其神灵之妙运无非宣昭太极推移阴阳斡旋五行造化万物入幽出明变化无方驱雷奔电而神妙叵测上游太空稽羣神之功过下览六合鉴人间之善恶仁恩所锡必及于善仁威罚所加不容于邪恶九霄悉赖于真威十极咸资于神化诚天地之正气为古今之明神肆歴代帝王皆敬仰威灵式崇禋祀我祖宗统御万方建都神域尊礼百神尤严神祀朕自嗣承大统屡荷鸿厘崇敬之诚益加于昔乃者万几之暇徧阅古今载籍暨诸经典凡其言之有关于利国利民之道者靡不留心融会以求义理之指趣间得真武此经观之若游混沌鸿蒙于太古之初杳茫昧莫究其始睹华星宝月于澄渊之底幽深逺莫得其实载览其言有谓以不忠不孝不仁不义为恶行以除邪辅正救防羣品为善道深契天道福善祸淫之理前圣神道设敎之意姑以见闻发挥其槩世之观者能沂流而求源由支而探本守太初之天履太乙之地敦太朴之风达太虚之境则物其惠人被其仁鬼神歆徳天地锡福非惟修真者得悟道之梯楷入圣之门户而于乾坤开辟之机鬼神变化之妙亦可探其本源矣是为序正统十四年三月十七日前有元始天尊像后有防法像俱泥金画计二十五页页髙一尺一寸七分广八寸三分
　　明人书真武妙经一册【上等黄一】
　　墨笺本泥金楷书前后泥金画像经序及册页髙广俱与前册同惟序后阙载年号日月计二十四页
　　明人书玊枢经一册【上等宇一】
　　磁青笺本泥金楷书前有元始天尊像后有灵官像俱泥金画计四十二页页髙一尺二寸五分广八寸有竒
　　明人书玊皇经三册【上等宙一】
　　磁青笺本泥金楷书前有万厯勅谕云朕奉天眷命嗣祖洪基夙夜忧勤资成治理每于万防之暇间阅黄老之言恭惟髙上玉皇本行集经讃上帝恢漠神通括天人真机要妙保家寜国福世康民自古哲王悉加崇重虑以纸墨之流传未尽尊经之品义用是朕发诚心颁降帑金特命防洁道众楷书金字玉皇尊经三部九卷安镇名山宫观永逺供奉讽诵祝厘上答皇天之眷佑恭祈锡庆以覃恩保泰朕躬永延夀福康禧景运安定臣民所在道流严洁礼诵敬护玉典倍加奉持不许防玩损失钦哉故谕大明万厯四十二年嵗次甲寅三月日年月上有广运之宝四字第三册经文后有尊经利益讃云恭惟玉皇尊经者寓真一之妙示解脱之门味之者神洽太和诵之者心离诸漏神功妙用广博难量是经所在天神侍卫仙圣护持安天镇地福国寜邦利济人天阜康臣庶安供尊严功超万有晨夕礼诵感应无穷上祝圣夀与天地以齐年下保海宇并山岳而同久解寃释结度厄消灾垂世秘言功浩荡更谘敬信严洁尊崇尊经戒律安供非地堕失人身防慢戏笑殃及祖宗诵讹漏魂击迷津荤口读念恶报形诽谤语防异类受生妄起杂想灾厄交侵不信果报疾苦加临间阻礼诵地狱追防礼诵不完受比防中损壊经字天必罚身凡修行戒律皆学人口传惟礼诵玉经在志士敬信元科有律勿犯戒条劝警方来观者宜慎大明万厯四十二年嵗次甲寅三月日年月上有广运之宝四字首册前有玉皇像末册后有防法像俱泥金画第一册计一百一十一页第二册计九十二页第三册计一百页页髙一尺一寸七分广七寸九分
　　无名氏书
　　道氏经册
　　明人书真君宝诰一册【次等天一】
　　墨笺本泥金楷书前有真君像后有防法像俱泥金画计五页
　　明人书玉枢宝懴二册【次等地一】
　　磁青笺本泥金楷书上册计五十五页下册计五十一页
　　明人书玊枢宝懴二册【次等元一】
　　磁青笺本泥金楷书页数与地字号同
　　明人书玉枢经一册【次等黄一】
　　磁青笺本泥金小楷书前有天尊像后有防法像俱泥金画计三十八页
　　明人书玉枢经一册【次等宇一】
　　磁青笺本泥金小楷书画像册数俱与黄字号同
　　明人书玊枢经一册【次等宙一】
