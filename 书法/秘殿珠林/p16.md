<!-- { "loadSidebar": true } -->
　　余敬书此卷既不能如文敏公之笔法亦借兹大乗经典得以永垂来禩使后之学者知明亦书是经云耳南京应天府通判乡贡进士三寳弟子祝允明沐浴敬书下有允明祝希哲二印经后有王宠跋云文敏公所书佛氏经多矣如道徳度人诸品种种不同俱得展玩独闻圆觉经纯妙絶伦识者谓其上下三百年纵横一万里无出其右为益藩购往久思一观不可得及入苕溪获见希哲临本运頴之妙八法具足而转折波撇更多天趣非寻常可得而拟思松雪不得见而见抵掌松雪者知不少异或过之亦未可知其喜有能禁者乎至正迄兹未三百年呉兴之与茂苑若此其近纵横上下有枝山一人而书学之传得其大统余因是经亦神游呉兴乃知精诚所格自有遘逢聊可解吾梦寐也谨题识之王宠又查士标跋云赵文敏书道氏诸经传布宇内不知凡几以予浅陋所见不下十余卷既深究八法又研精内外典故其所书视他迹尤妙此圆觉经则未得经见今获覩祝京兆所临墨迹笔力圆健直逼文敏恐文敏自书殆无以过雅宜山人与京兆同时其尊重推服见于跋书雅宜负一代书名岂肯虚誉哉予生也晩尤幸从缣素间拜披遗迹先民典型若身遘之不可谓非有生之大幸虽不能至然心向往之敬识数言冀请正于同好云白岳后学查士标笺高一尺一寸八分第一卷广二丈四尺七分第二卷广二丈三尺第三卷广二丈九尺四寸有竒第四卷广二丈五尺四寸有竒明唐寅书心经一卷【上等荒一】
　　通卷俱墨笺本泥金行楷书欵识云壬寅仲秋既望六如居士唐寅焚香拜书下有唐伯虎六如居士二印经首有南京解元长印经后泥金画十八罗汉无欵下有南京解元唐伯虎六如居士三印画后连幅文嘉书八大人觉经欵识云辛未秋八月四日偶过云西寺阅伯虎冩十八大士宋人笔意寳此秘藏以瓣香展供具耳余片纸因而书之长洲文嘉下有文水道人春草堂二印经前有豹斋印一笺高七寸四分广一丈五尺八寸五分
　　御笔题籖籖上有乾隆宸翰小玺
　　明董其昌书礼观音文一卷【上等日一】
　　素绢本行书欵识云嘉兴有济舟和尚早嵗不曾识字因口授礼观音文经三嵗忽发智慧于内外典豁然通晓腹为箧笥辨若悬河晋陵唐应徳时就访之与谈濓洛闗闽之学尤似夙悟大士加显被之力不可诬也济舟有语録行于世因书此文志之董其昌后有董元宰董其昌印二印前有元赏斋印一绢高八寸二分有竒广八尺三寸
　　明董其昌书盂兰盆经一卷【上等日二】
　　朝鲜笺本楷书欵识云壬寅元日自先太史璵洋墓襄事归书此经十月展墓再书之十二月往先慈墓宿戴振之山庄遂书竟偈曰愿以此功徳超度亡父母普及一切众永断三涂若董其昌识下有鼎印一又董其昌印大史氏二印前有元赏斋印一押缝有董元宰印二笺高六寸八分广五尺三寸四分
　　名人书
　　释氏经卷
　　晋卫夫人书佛遗教经一卷【次等天一】
　　素笺本楷书欵识云永和二年十月四日李氏卫书后隔水有宋高宗记语十二字御押一宋苏轼书金刚经一卷【次等地一】
　　宋笺本楷书欵识云元丰三年四月廿五日朝奉郎责授检校水部员外郎黄州团练副使苏轼奉为【缺】都官逺忌亲冩此经施僧防转以资【缺】福轼谨题每分经前有李公麟白描诸佛图像欵云佛弟子李公麟画拖尾有甘升杨载李防三跋又永昌老人项元汴记语二
　　宋苏轼书四十二章经一卷【次等地二】
　　素绢本楷书欵识云绍圣二年十月二日于惠州官舍有永嘉罗汉院僧惠戒来谓曰明日当还浙东问近日况味何以相语余无以答之然呉越名僧与余善者常十九因思在儋耳时缮冩是经以度【缺】崇徳君向未装潢遗之笥中乃出以授惠戒使归见定慧维琳诸长老见我作书度日虽饮食起居无恙而岑寂牢骚之意具于笔端安能证阿罗汉果使四大不须先后觉六根还向用时空不知惠戒亦识得此义否因题卷未为东归一卷东坡居士轼书后有僧圆聪记语一又纪号九字拖尾有僧彦充僧道冲姚广孝陈继儒王思任诸跋
　　宋苏轼书毘婆沙论一卷【次等地三】
　　金粟笺本楷书欵识云大宋元祐三年五月十五日奉佛弟子眉山苏轼敬书后又书大神咒一幅欵云佛弟子苏轼敬持并书拖尾有僧中峰跋一
　　宋苏轼书失身足论一卷【次等地四】
　　金粟笺本楷书欵识云皇宋熙寜元年龙集戊申二月甲辰朔二十六日己巳眉山苏轼书宋苏迈书璎珞经一卷【次等元一】
　　宋笺本楷书欵云眉山苏迈书经前有冩经记语十九字拖尾有苏轼赵孟頫康里巙诸跋宋苏过书大般若经一卷【次等黄一】
　　金粟笺本楷书欵云眉山苏过敬书下有赵孟頫僧思恭记语各一
　　按以上四卷实皆宋人真迹第三苏题欵笔墨迥异为后人附防作耳
　　宋黄庭坚书七佛偈一卷【次等宇一】
　　素笺本大楷书欵识云元祐六年十二月大寒黄庭坚书又有可令张法亨刻之七字引首有僧道忞大书奎章法篆四字欵云天童山翁道忞书
　　元赵孟頫书八大人觉经一卷【次等宙一】
　　墨笺本泥金行楷书欵识云大徳二年秋八月望日松雪道人赵孟頫为中峯老禅丈书并画后连幅泥金画罗汉像无欵
　　元赵孟頫书八大人觉经一卷【次等宙二】
　　墨笺本泥金行楷书欵云呉兴善男子赵孟頫熏沐拜书并画后连幅泥金画罗汉像欵云善男子赵孟頫拜冩
　　元赵孟頫书普门品一卷【次等宙三】
　　磁青笺本泥金行书欵识云至大三年四月八日弟子赵孟頫熏沐敬书经前素笺本着色画大士像无欵经后附文嘉泥金小楷书心经一卷
　　元赵孟頫书心经一卷【次等宙四】
　　素绢本行楷书欵云呉兴善男子赵孟頫书与恭知客拖尾有答恭上人惠茶絶句一又李衍玉华山人康里回姚广孝诸跋
　　元赵孟頫书心经一卷【次等宙五】
　　素笺本行楷书欵云呉兴善男子赵孟頫书与恭知客拖尾有董其昌跋一
　　元赵孟頫书心经一卷【次等宙六】
　　墨笺本泥金行楷书欵识云大徳三年仲春日焚香拜书松雪道人赵孟頫并画后连幅泥金画罗汉像每像上有泥金楷书赞
　　元赵孟頫书心经一卷【次等宙七】
　　墨笺本泥金行楷书欵识云大徳壬寅秋仲望日书于普觉禅房呉兴松雪赵孟頫后连幅泥金画罗汉像欵署子昻
　　元赵孟頫书心经一卷【次等宙八】
　　墨笺本泥金行楷书欵云呉兴松雪道人赵孟頫拜书后连幅泥金画罗汉像拖尾有唐寅董其昌二跋
　　元赵孟頫书阿弥陀经一卷【次等宙九】
　　素笺本楷书欵识云大徳丙午八月望日奉佛弟子赵孟頫道场山中书与龙门上人拖尾有毛澄赵讷二跋
　　元赵孟頫书心经八大人觉经一卷【次等宙十】墨笺本泥金楷书欵识云大徳七年春三月朔日呉兴弟子赵孟頫拜书并画后连幅泥金画罗汉无欵引首有八觉真传四大字欵云两京太史戈近元题

　　秘殿珠林卷六
　　钦定四库全书
　　秘殿珠林卷七目録
　　贮
　　乾清宫七
　　名人书
　　释氏经轴上等
　　明文征明书金刚经一轴
　　明文征明书普门品一轴
　　明董其昌书七佛偈一轴
　　明董其昌书心经一轴
　　明顾仲鲤书金刚经塔一轴
　　名人书
　　释氏经轴次等
　　宋僧惟祚书法华经塔一轴
　　元赵孟頫书金刚经塔一轴
　　元管道升书金刚经塔一轴
　　明李贞书法华经塔一轴
　　明文征明书金刚经一轴
　　明文征明书金刚经一轴
　　明董其昌书金刚经塔一轴
　　明李国宁书阿弥陀经塔一轴
　　无名氏书
　　释氏经轴上等
　　明人书华严心镜图一卷
　　无名氏书
　　释氏经轴次等
　　明人书法华经塔一轴
　　明人书金刚经一轴
　　明人书金刚经塔一轴

　　钦定四库全书
　　秘殿珠林卷七
　　贮
　　乾清宫七
　　名人书
　　释氏经轴
　　明文徴明书金刚经一轴【上等天一】
　　朝鲜墨笺本泥金小楷书经末欵识云嘉靖乙夘四月廿二日余敬扫静室神明其虑兹以高丽笺制丝研将金汁焚香拜书寳经若对如来浃旬而功聿成然耄衰目眵而幸画不赝稍惬鄙愿敬授实父仇英肃绘大慈胜境共成连幅以纪同时弟子诚意谨识长洲文徴明时年八十有六下有徴明印一上有横书篆字金刚般若般罗密经八字引首有停云馆印一左下角有周文玉制丝五字下一印漫漶不可识右下角有式古堂书画印澍虚舟三印下方有绢本仇英着色画世尊像欵云弟子仇英拜冩下有十洲印一画上左角押缝有子孙保之印右角有半印不可识左角下有澍虚舟二印右角下有卞令之鉴定印一经笺高三尺九寸七分广一尺三分画绢高七寸六分广同笺
　　御笔题籖籖上有乾隆宸翰小玺
　　明文徴明书普门品一轴【上等天二】
　　朝鲜墨笺本泥金小楷书经末欵识云嘉靖丙辰嵗四月望余拜请昆山叶文庄公家奉赵文敏公金汁绘大士书寳经敬授实父摹冩而俨然余焚香静室端肃对临然耄衰目眵珠觉劣甚长洲文徴明谨识时年八十七下有徴明联印前有停云馆印一经文上横书篆字妙法莲华经观世音菩萨普门品十三字下方仇英泥金书大士像一幅欵云弟子呉门仇英拜临赵松雪先生笔下有十洲印一像上徴明隶书题云海镇潮音説普门九莲花底现童真杨枝一滴添甘露散作山河大地春弟子文徴明又书左角下有高丽纸周文玉制丝八字右角下有胡氏家藏图书印一又一印缺其半笺高四尺一寸广九寸二分
　　明董其昌画七佛偈一轴【上等地一】
　　金笺本行书欵云香光居士董其昌斋沐书下有宗伯学士董元宰二印笺高三尺六寸六分广一尺三寸
　　明董其昌书心经一轴【上等地二】
　　宣徳泥金黄表笺本楷书欵识云万厯己酉年四月八日董其昌敬书下有董元宰氏董其昌印二印左下角有孙男用威珍藏绣衣衲子许之渐印三印笺高五尺三寸有竒广二尺有奇
　　御笔题籖籖上有乾隆宸翰小玺
　　明顾仲鲤书金刚经一轴【上等元一】
　　磁青笺本泥金小楷书左方下欵识云辛巳松陵尊儒弟子顾仲鲤设念创奇愿寳千秋笺高四尺二分广一尺二寸二分
　　御笔题籖籖上有乾隆宸翰小玺
　　名人书
　　释氏经轴
　　宋僧惟书法华经塔一轴【次等天一】
　　青绢本蝇头小楷书左方下欵云云间钓滩法忍比邱惟敬书
　　元赵孟頫书金刚经塔一轴【次等地一】
　　磁青笺本泥金楷书欵识云皇庆二年五月朢日弟子赵孟頫薰沐谨书欵前书明本题句一亦孟頫笔
　　元管道升书金刚经塔一轴【次等元一】
　　墨笺本泥金蝇头小楷书塔座下欵识云大徳二年春管道升敬写
　　明李贞书法华经塔一轴【次等黄一】
　　素笺本蝇头小楷书左角下欵识云大明万厯四十五年孟冬吉旦佛弟子新安李贞薫沐拜书
　　明文徴明书金刚经一轴【次等宇一】
