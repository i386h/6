<!-- { "loadSidebar": true } -->
　　御笔题籖籖上有乾隆宸翰小玺
　　元赵孟頫书心经一册【上等地三】
　　磁青笺本泥金行楷书欵云松雪道人书下有赵孟頫印一前有周荃补绘大士像欵识云顺治甲午四月八日周荃沐手敬绘有周荃花溪老人三印后有周荃画防法像欵署荃下有周荃印一俱宋笺本白描画计八幅幅髙六寸七分广三寸八分
　　御笔题籖籖上有乾隆宸翰小玺
　　元赵孟頫书四十二章经一册【上等地四】
　　宋笺本行楷书欵识云佛法自东汉始入中国此经爲第一要其极始于戒终于空而已一大藏教五千余卷未尝出于此也集贤侍读学士正奉大夫吴兴赵孟頫书后有赵氏子昻松雪斋二印经文前有赵孟頫印印一首尾俱有成化之宝前有如来像后有韦防像俱着色画计四十九幅幅髙七寸八分广三寸九分前副页
　　御题转大法轮四大字前有乾隆宸翰玺一
　　明文徴明书金刚经一套二册【上等元一】
　　宣徳笺本小楷书欵识云嘉靖改元壬午秋九月既望衡山居士书下有徴明印一后有文彭跋云右金刚经小楷一帙先内翰爲存菊王君书也存菊名闻字达卿禄之吏部从兄以医鸣吴中善谈名理洒落不羁有晋人风与先君最契故所爲作书画必极精此经书时先君甫五十三岁政工力精到时结体行笔非他书可及知书者宜珍秘之壬戌仲冬十有七日男彭谨识又彭年跋云嘉靖癸亥春王正月十日过酉室吏部坚白斋观此金刚小楷盖衡翁最经意笔也宝之当重于连城哉后学彭年谨题上册计十七页下册计九页页髙六寸八分广六寸有奇
　　御笔题籖籖上有乾隆宸翰小玺
　　明文徴明书金刚经一册【上等元二】
　　宣徳笺本小楷书欵识云嘉靖十年岁次辛卯夏四月廿又五日书于玉兰堂衡山文徴明下有文徴明印徴仲二印又自识云友人王仲翰以菩萨相现宰官身奉佛至谨晩年搆一精舍竹床蒲椅朝梵暮磬寂如老禅每过余斋头即索子书金刚般若余辞以非朝夕能竟浴佛曰复斋戒跽请至再即不获辞因忆苏文忠书四十二章经赵文敏书度人经及诸品莲经古人写经大有功徳遂屏居静室薰沐楷书以塞中翰之请且与如来结缘也丙申秋七月朔徴明再识下有徴明联印经文前有玉兰堂印吴磐之印大雍氏大雍诸印经文后有吴磐之印沂公枕流潄石李氏长白鉴藏李之粹印志在春秋桐江道人王氏沂公珍藏书画王绍曾印唐泷之印灵水诸印又大雍氏吴映奎印各二经前素笺有钱谷画如来古相欵云后学钱谷拜写下有钱氏叔宝印一又吴磐印大雍吴映奎印三印经后金粟笺有王谷祥跋云衡山先生小楷世不多得而是帙金刚经端楷工艺用笔时若有神力所防先生云王中翰请之已乆三易寒暄方始书就想亦笼鵞之好信有是哉宜宝之嘉靖甲寅上己酉室王谷祥识后有大雍氏印一又陆师道跋云衡山先生小楷愈小愈妙大书愈大愈奇可谓能兼蔡君谟石延年之所不能兼者也况此金刚经凡数千百言而以垂白之年端坐精楷出规入矩无一笔茍简则松雪翁之书灵宝经不是过矣孰谓古今人不相及哉五湖居士陆师道后有吴磐印大雍桐江道人三印计三十四幅幅髙七寸八分广三寸七分
　　御笔题籖籖上有乾隆宸翰小玺
　　明文徴明书药师经一册【上等元三】
　　宣徳笺本小楷书欵识云正徳辛巳夏六月薰沐敬书于停云馆中长洲文徴明下有徴明联印经前仇英着色画药师佛像欵云仇英谨制下有仇英印一经后墨画天王像下有十洲仙史印一后有文彭隶书跋云先君手书药师经一卷乃正徳辛巳在荐福寺书奉古泉大师者于时摹仿欧阳率更笔力心神超入圣品耳学之徒未曾望见王氏藩篱妄置喙于羲献父子间如矮人观场随人咤説此大令所以有外人那得知之言也男彭敬题又陆师道跋云本愿功徳不可思议衡山先生书以精楷遒劲整肃力逼率更九成宫碑卷首慈容爲仇君之笔相好端严允称合作宜世之奉如联璧也惜未得石刻流传使学者朝持夕诵则其福胜彼更不可思议矣嘉靖二年二月廿二日五湖陆师道谨书又许初钱贡记云甲子春日弟子髙阳许初钱贡同合十拜观又戒僧道澄敬讽一过八字又彭年跋云甲子春仲予养疴九龙山中日与衲流谈空颇有会处因得见文太史所书药师尊经澄心阅之真毘卢心印大愿共深能与有情冰消寃业者持之浃旬顿觉身心霍然我佛妙谛自当信受世世生生永不退转兹四月八日随喜浴佛将欲入城敬志卷末以归常住云隆池山樵彭年通计二十八页页髙五寸三分广四寸六分
　　御笔题籖籖上有乾隆宸翰小玺
　　按此册蝇头小书絶似率更九成宫醴泉铭史称文徴明书鸡林乌弋航海梯山而来丐其豪翰良有以也
　　明董其昌书金刚经一册【上等黄一】
　　金粟笺本楷书前有欵云明礼部尚书董其昌书后有髙士奇跋云唐时最重此经徐季海栁诚悬皆书之今不可得董尚书用宋经纸书此笔法规摹顔平原令人见之庄肃生敬又闻有一卷分章书者在塘西人家余内直时曾奉
　　勅写二部今家居又自写五部笔法未有长益惟于梦幻泡影句似有感触觉嗜虑之心日淡耳康熙三十二年癸酉二月十六日詹事髙士奇敬跋经前有佛像后有韦防像俱磁青笺本泥金画经前有髙士奇图书记教忠堂藏二印后有髙士奇澹人二印计三十七页页髙八寸三分广八寸五分
　　明董其昌书金刚经四册【上等黄二】
　　朝鲜镜光笺本楷书第一册前有欵云明礼部尚书董其昌书第四册后有宋之绳记云辛夘十二月二十日后学宋之绳观十四字每册前有如来像后有韦防像俱磁青笺本泥金画第一册计三十七幅第二十幅第三行下有十月初一书五小字第二册计二十三幅第三册计二十五幅第四册计二十八幅末行经名下有十月十五四小字幅髙七寸九分广四寸一分明董其昌书金刚经上下二册【上等黄三】
　　宣徳镜光笺本楷书上册前有欵云明礼部尚书董其昌书下册后自跋云丙寅年十月书此经朔日起望日竟壬申二月应宫詹宗伯之召道出淮阳长儿祖和从行至清河命之归侍母龚淑人念淑人奉三宝防甚而余写金刚经荐资父母福凡三本其一壬辰春书藏于云栖莲池大师禅院之库中每有追荐大师出余手书令僧持诵其一即此册相去四十年目力腕力不甚远岂般若种子微有赞助耶以付祖和永爲世守耳二月朔思翁识上册计三十页第十页第八行有丙寅十月初一书七小字下册计二十八页第二十七页第三行经名下有十月十五四小字页髙七寸九分广八寸四分明董其昌书白衣大悲陀罗尼经一册【上等黄四】朝鲜镜光笺本行书欵识云华亭董其昌书施求嗣者转诵以神咒功徳生福徳智慧之男绍隆佛法无有穷尽戊午嘉平月之朔册首有董氏家藏印一计七页页髙七寸九分广八寸四分
　　明董其昌书白衣大悲陀罗尼经一册【上等黄五】宋笺本楷书欵识云香光居士董其昌敬书壬申八月廿六日下有宗伯学士董氏元宰二印计四页页髙八寸二分广七寸四分
　　明董其昌书心经一册【上等黄六】
　　朝鲜笺本楷书欵识云丁夘六月朔书其昌下有大宗伯章董其昌印二印前后俱有退道人孙承泽印二印计六页页髙六寸六分广同明董其昌书心经一册【上等黄七】
　　朝鲜镜光笺本楷书欵识云天啓七年岁在丁夘元旦书其昌又自跋云写经俱用正书以欧顔爲法欲观者起庄敬想无印计十二幅幅髙四寸一分广二寸三分
　　御笔题籖籖上有乾隆宸翰小玺
　　明董其昌书白居易诸偈一册【上等黄八】
　　金粟笺本行楷书前书八渐偈识云白香山得法于鸟窠禅师其生平宦路升沈皆以禅悦消融入不思议三昧此八偈名爲渐偈实顿宗也苏端明亦是乐天辈人笔铓更峻利不知受用处似香山何如耳乙丑九月朔书于采芹堂次书六偈识云右六偈亦香山太傅作乙丑九月二十日爲孙庭生日书以付之后有思翁印一末附逍遥咏识云此亦白文公诗亦可爲禅偈公所得法于鸟窠和尚者如此欵署其昌下有董其昌印一计十六幅幅髙六寸八分广四寸八分
　　明胡广书真实名经一册【上等宇一】
　　磁青笺本泥金楷书欵云臣胡广奉勅敬书经中有贝叶文前画佛像后画韦防像通计三十六页页髙八寸七分有奇广七寸六分有奇按胡广书流传者少虽未定其真赝顾楷法精详笔意淳美实爲名迹
　　明黄辉等合书法华经七册【上等宙一】
　　磁青笺本泥金书行楷各体第一册黄辉书欵识云万厯己亥秋八月佛弟子幻如居士黄辉斋沐稽首敬书第二册范允临书欵识云万厯己亥九月十六日赐进士出身南京兵部车驾司主事范允临薰沐敬书后有长倩范允临印二印第三册严澂书欵识云万厯己亥岁八月望弟子严澂薰沐和南书愿佛慈恩摄度父严讷母呉氏顿证真如法性渐消旷刼无明澂与法界众生共泛慈航均登彼岸第四册周祖书欵识云万厯戊戌八月二十又六日佛弟子交芦居士周祖谨书第五册周叔宗书欵识云明万厯己亥九月十日交芦居士周叔宗斋沐书第六册范允临书欵识云万厯己亥八月廿八日驾部郎范允临薰沐拜手书后有长倩范允临印二印第七册黄辉书欵识云万厯己亥秋九月佛弟子幻如居士黄辉斋沐稽首敬书首册经前有如来像末册经后有韦防像俱泥金画第一册通计八十四页第二册计七十七页第三册计七十五页第四册计八十七页第五册计八十五页第六册计七十九页第七册计六十四页页髙一尺一寸有奇广七寸五分有奇
