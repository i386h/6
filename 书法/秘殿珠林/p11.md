<!-- { "loadSidebar": true } -->
　　明人书内府金藏经一册
　　明人书内府金藏经一册
　　明人书内府金藏经一册
　　明人书法华经七册
　　明人书法华经七册
　　明人书心经金刚经合册
　　明人书华严经八十一册

　　钦定四库全书
　　秘殿珠林卷四
　　贮
　　乾清宫四
　　无名氏书
　　释氏经册
　　宋人书大悲心陀罗尼经一册【上等天一】
　　宋笺本楷书经前后俱有毛晋私印子晋汲古主人毛扆之印斧季诸印每咒句下俱有白描佛像后有僧明本题云白描尽善字画尤奇唐言不是梵语亦非幻住随喜手加额唤作观音古大悲西天目山沙门明本再拜谨题于卷之尾云又僧自如题云观音大智士具大悲心者善説陀罗尼大悲救一切我今发誓持此大悲心无碍陀罗尼光明从顶出遍照我此土及以十方界下际风轮际上至有顶天弥楼与鐡围大海江河水是中诸众生光皆获益离苦得解脱悉发菩提心尽此一报身同生极乐国愿此大悲心光明照十方所有虚空界微尘众佛刹彼土诸如来皆生大欢喜方便愿智力慈哀加被我各于无见顶普放大悲光从彼微尘方咸来灌我顶灭我一切罪成我一切愿令我早具足无碍大悲心如诸佛世尊广度于一切本师释迦尊説此大悲经我于此经中决定信无疑愿我于未来当成一切智以此大悲心广大作佛事供养恒沙佛度脱诸众生如观音菩萨能救世间苦右此偈比丘自如日常诵咒私发愿文净明道者大啓悲誓持此章句课诵忘嵗月至大庚戌春得此经卷适符本愿此大士付嘱流通之意也一日捧经请书前偈因谓之曰大士无身示身千手千眼无语示语章句音声若能于形相语言之外信受奉行非惟观世音我亦从中证下有建安自如印又僧徳海题云咒音充彻一切处如大风轮持大地若佛菩萨诸天仙于喉舌中吐光炽灭除歴刼业障因豁逹众生清浄智圆满无碍解脱门净明道者未兴一念防便是浄明道者得此咒本为题之云净慈东屿徳海又僧希陵题云稽首观音大悲心现千眼手不思议宣説秘宻陀罗尼救防众生震天地天人悲仰神钦外道羣魔生怖畏譬如日轮行虚空放大光明遍赫炽能推一切障碍山能开一切金刚智能除众生热恼心全食甘露清凉味净明道者日受持显出无量大悲誓若还决定信无疑成就诸佛清净慧径山住持比丘希陵説偈赞云又僧普容题云正法明观自在所説神咒号大悲拔济众生离苦海延佑巳未秋浄因寺元明上人请赞故书甬东干符比丘普容又僧防润题云无声无字一篇咒谁谓大悲无碍心展示诸方明眼者莫将黄叶作黄金延祐庚申孟夏莲华院沙门润书于江城懴室又僧圆照题云一念大悲心十界咸圆满本无一切相当冺一切辩幻应叵测量强施千手眼徧遮一切恶总持一切善水浊月似亡水清月似现但了介尔性触境卽灵验明师具此眼墨尘发光焰深谛大悲体克获离诸见青天白日中有流多洄漩稽首大悲主恒兴大方便天竺九品观堂圆照再拜书又题云稽首具足大悲心利生身现千手眼一身复现刹尘身妙智神通广敷阐与拔偏至我无为由始僧那薰万善中天日朗蔀或丰大地春回物何限尔欲直入持明门蜜语奇形莫分辨当头一句解自持正法明王暗中显欵缺又钱谦益书大悲心陀罗尼经秘本后云右经为宋人写本题云大唐三藏不空译较今藏函伽梵逹摩译本惟经前偈稽首观音大悲王乃至所愿从心悉圆满十六句与逹摩本十四句互异从南无大悲观世音乃至説神妙章句拖罗尼后无量众生发菩提心则宛是一本也咒中每一句下有白描小画像夹注诸佛菩萨诸天神名于其下此则逹摩本所无亦今世人间所未晓者余敢以臆通之昔者金刚萨埵亲于毗卢遮那佛前受瑜伽蜜部最上乗义后五百嵗传龙猛菩萨龙猛又数百嵗传于龙智龙智传金刚智金刚智传大广智不空自毗卢遮那如来至于不空才六叶耳不空年十五师事金刚智受金刚界大蔓荼罗法又诣龙智扬攉十八防金刚灌顶及大悲胎藏建坛之法传经论至五百余部当元肃之朝建灌顶道塲则文殊现身诵仁王蜜语则天兵助阵非其五部教门别有蜜印观法行果得总持中密中之密何以有此唐世梵僧写进陀罗尼梵本必于细妙防上图画形质及结坛手印上每令宫女绣成或匠人画出其尤秘密者藏诸册府不许流布唐宋丧乱经画销毁亦有流入日本者此本必是不空所翻五百余部之一其画像则梵僧细防图形之遗制丧乱之后或自册府流落人间也或疑此本画像有马鸣龙树二菩萨本身佛与观音大士説经咒时何以有此余应之曰神咒不翻古今共晓然岂可执是以论瑜伽密教哉楞伽中佛告大慧善逝涅柈后未来世当有持于我法者南天竺国中大名徳比丘厥号为龙树子又将疑曰龙树生于像法之末何以佛于楞伽防上悬为记莂耶瑜伽密教一祖为毘卢遮那如来三祖卽龙猛菩萨圣位元功难思难议岂止分身百亿现影三千而可以时分数量比拟测度也哉毛子子晋得此本于苍雪法师余见而叹曰灵文秘典仅存于后五百嵗东夏之人有如一行慧浪者传教令轮用以显神功而求轨迹其必有取于此乎子晋其善防持之余敬书其后以竢屠维大渊献之嵗余月十九日佛弟子叟钱谦益槃谈谨书通计四十九页页髙八寸八分广六寸八分
　　宋人书无量夀经四册【上等地一】
　　金粟笺本楷书每册前有国学进士龙舒王日休校正十一字第一册计三十二页第二册计二十八页第三册计三十二页第四册计三十页页髙九寸有奇广七寸
　　宋人书阿弥陀经一册【上等元一】
　　宋笺本楷书前有绢本着色画极乐图前后经名下俱有贝叶文计十六页页髙一尺有奇广九寸
　　明人书金刚经一册【上等黄一】
　　漆笺本泥金楷书计四十八页页髙一尺一寸四分广八寸
　　明人书内府金藏经一册【上等宇一】
