<!-- { "loadSidebar": true } -->
　　臧仲修【大年】所收无文刻以黍尺校之身高五寸足高四寸柱高二寸口径五寸底平径四寸二柱当前二足上耳当后一足上容黍量四升按广雅云一升曰爵二升曰觚三升曰觯四升曰角五升曰此器容四升岂角之类欤有耳可以持饮有柱可以反玷盖饮器也

<子部,谱录类,器物之属,考古图__续考古图,卷五>
　　程之奇得于西洛刻文五或曰饮耑驰尊玉而玉色不纯以曾经火以黍尺校之通长六寸中方长四寸径三寸上下圆口各出一寸径三寸外方内圆

<子部,谱录类,器物之属,考古图__续考古图,卷五>
　　克一侄得之南京刻文曰宋公曫之餗鼎南京即宋地土以黍尺校之高一尺一寸口径八寸按宋世家二十四君中无曫者惟哀公载记不记名得非有更名者未可考也


　　张伯均埴所收无文刻两耳如刀环绕腹如釜按尔雅鼎弇上谓之鼒口径黍尺之六寸腹径八寸深四寸足高三寸容汉九升

　　续考图卷五
