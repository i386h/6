<!-- { "loadSidebar": true } -->
　　右髙六寸二分深二寸七分耳髙一寸四分濶一寸二分口纵四寸五分横五寸五分腹纵四寸三分横四寸九分重八十一两铭与博古圗所载同缺二十二字按晋文侯仇平西戎之乱平王锡以文侯之命此称文侯者是也文侯之夫人不见于书传董逌谓春秋时齐归晋女者献公则齐姜文公则大姜平公则少姜其在春秋前则穆侯夫人少姜蚤死齐姜不得主祀穆夫人不尽穆侯世惟文公夫人当襄公世犹不弃祀事则铭称晋姜即太姜为文公重耳夫人鼎盖作于襄公时而所云勿废文侯頵命则晋姜述祖徳以教诫其孙子不指文公言也博古圗谓以其妻晋文侯故曰晋姜是直以文侯为文公重耳实误且虎贲云云亦与文侯之命合晋既有文侯不应复称文公为文侯固明甚刘原父先秦古器记亦载此器賛曰文侯翼周九锡彤弓斯得之矣然下云姜氏戴徳既佑武公则又似以晋姜为文侯仇之夫人亦非是今并政之以俟后之考者铭首不辱妄宁董逌作不敢荒宁于义为得妄荒字古文通用也末曰蕲绾眉夀黄伯思曰祈天永命俾弗中絶故云绾

<子部,谱录类,器物之属,钦定西清古鉴,卷二>
　　右髙五寸深二寸六分耳髙一寸濶一寸二分口纵四寸横五寸腹纵三寸三分横四寸二分重五十六两铭曰君锡作君锡疑人名如君陈君牙之类金错

<子部,谱录类,器物之属,钦定西清古鉴,卷二>
　　右髙八寸五分深六寸耳髙四寸四分濶二寸口径一尺一寸七分腹围三尺重二百七十五两古有巳姓国商颂韦顾既伐昆吾夏桀頋与昆吾皆巳姓巳之先为伯爵铭云列考巳伯统先世言之铭首称三月既覇既覇二字见前汉书顔师古注曰古魄字按生覇为望死覇为朔此云既覇则十五以后耳谓之盂鼎意斯鼎口特侈有类于盂耶

<子部,谱录类,器物之属,钦定西清古鉴,卷二>
　　右髙一尺深七寸三分耳髙二寸四分濶二寸九分口径一尺二寸腹围二尺五寸三分重三百四十七两铭字多漫漶就可识者辨之与前器同

<子部,谱录类,器物之属,钦定西清古鉴,卷二>
　　右髙六寸九分深三寸八分耳髙一寸八分濶如之口纵五寸一分横六寸七分腹纵四寸三分横五寸九分重一百一十一两古器有弡仲刘原父释弡为张欧阳永叔从之黄长睿东观余论据广雅音其勿反攷说文广韵集韵俱无此字玉篇亦作其勿反音掘正同广雅然诗有张仲孝友之文则读若张未为不可彼弡仲为张仲则此弡伯为张伯也鼎四面作凤纹故铭曰凤彞

<子部,谱录类,器物之属,钦定西清古鉴,卷二>
　　右髙五寸五分深二寸八分耳髙一寸二分濶一寸四分口径五寸三分腹围一尺五寸八分重五十五两□字从薛尚功释作行按周官有大行人有行司马诸侯国各有行人古者以官为氏则行伯当是其官或氏故云作

<子部,谱录类,器物之属,钦定西清古鉴,卷二>
　　右髙七寸深四寸五分耳髙三寸三分濶二寸一分口径九寸三分腹围二尺七寸七分重一百三十七两见于书传者每以师命官而春秋时宋有公孙师晋有邴师则人名矣此曰伯师作公羊传谓器从名地从主人谓之为伯师鼎

<子部,谱录类,器物之属,钦定西清古鉴,卷二>
　　右髙七寸六分深五寸一分耳髙三寸二分濶二寸四分口径一尺一寸二分腹围三尺二寸二分重一百三十一两铭左旋读内字当为句或内事所用也伯盖其名字诸侯之适子皆得称太子不知其为何国物矣

<子部,谱录类,器物之属,钦定西清古鉴,卷二>
　　右髙七寸二分深四寸八分耳髙三寸濶二寸口径一尺腹围二尺六寸七分重二百三十五两伯下一字无考

<子部,谱录类,器物之属,钦定西清古鉴,卷二>
　　右髙五寸五分深三寸三分耳髙一寸二分濶一寸四分口径六寸腹围一尺九寸重六十七两古卿大夫食采者皆得立庙以祀其先人因作祭器此云某卿作是其騐也

<子部,谱录类,器物之属,钦定西清古鉴,卷二>
　　右髙六寸三分深四寸四分耳髙二寸五分濶一寸七分口径八寸一分腹围二尺五寸二分重一百二十一两博古圗尹卣有文曰禧咸厘而伯硕父鼎史頙鼎皆文曰厘仲此称厘伯厘姬宋人谓厘为諡当不谬如宋厘公卫厘公晋厘侯皆是

<子部,谱录类,器物之属,钦定西清古鉴,卷二>
　　右髙五寸二分深三寸三分耳髙九分濶一寸二分口径五寸四分腹围一尺七寸九分重五十一两按鼎非会盟之用谓之祖盟义更难晓古字盟与孟通如孟津为盟津是也孟或其氏耶

<子部,谱录类,器物之属,钦定西清古鉴,卷二>
　　右髙五寸三分深三寸三分耳髙一寸二分濶一寸五分口径六寸三分腹围二尺重六十一两博古圗有京姜鬲铭曰京姜庚仲作尊鬲则此辛仲犹彼云庚仲也皇训大皇母犹彼云京姜盖如诗所称大任大姒云冠以姬周姓也

<子部,谱录类,器物之属,钦定西清古鉴,卷二>
　　右髙五寸二分深三寸耳髙一寸一分濶一寸六分口径五寸四分腹围一尺六寸三分重六十一两玉篇醊祭酹也广韵醊连祭也按封禅书其下四方地为醊食索隠注谓聫续而祭之此铭曰醊为祭器无疑矣曰京曰商如诗所称殷士肤敏祼将于京云尔

<子部,谱录类,器物之属,钦定西清古鉴,卷二>
　　右髙五寸二分深三寸三分耳髙九分濶一寸一分口径五寸四分腹围一尺七寸九分重六十一两防玉篇释为煑与鬺同按周礼煑作鬻此铭曰乃防盖即鬻鼎也

<子部,谱录类,器物之属,钦定西清古鉴,卷二>
　　右髙六寸深三寸六分耳髙三寸三分濶一寸九分口径九寸四分腹围二尺七寸重一百七十一两钟鼎欵识有飤鼎饙鼎尔雅饙馏稔也说文饙一蒸米也馏饭气流也取炊鬻之义与铏羞鼎同类铭云叔朕自作饙鼎乃食鼎非宗庙器

<子部,谱录类,器物之属,钦定西清古鉴,卷二>
　　右髙五寸九分深三寸一分耳髙一寸三分濶一寸五分口径五寸六分腹围一尺七寸五分重六十五两铭第二字不可识以意辨之盖孙字古文作□也左传僖公二十六年楚人防防以防子归此铭防作盖国名

<子部,谱录类,器物之属,钦定西清古鉴,卷二>
　　右髙九寸深四寸一分耳髙一寸五分濶一寸八分口径八寸三分腹围二尺四寸三分重一百五两按晋郤至最着又卫有礼至秦有泠至铭云至作盖作者自识耳

<子部,谱录类,器物之属,钦定西清古鉴,卷二>
　　右髙五寸二分深二寸七分耳髙一寸一分濶一寸口纵三寸九分横四寸八分腹纵三寸二分横四寸重三十九两字傍加阜古文多如此字应仍作曼字按史记晋世家晋立夀曼为君则晋厉公名而宋景公亦名头曼楚之邓曼则妇人而曼又为邓姓见杜预注至公羊传楚诱戎曼子云云则曼又与蛮同非人名也铭只称曼仲不必举其人以实之矣

<子部,谱录类,器物之属,钦定西清古鉴,卷二>
　　右髙一尺七分深七寸耳髙二寸七分濶三寸一分口径一尺三寸七分腹围四尺一寸重四百九十九两内府所収有伯和尊铭曰伯和父博古圗毁敦亦称伯和父此铭和上下字俱漫蚀不可辨意其类也

<子部,谱录类,器物之属,钦定西清古鉴,卷二>
　　右髙六寸六分深三寸五分耳髙一寸五分濶一寸六分口纵四寸九分横六寸腹纵四寸二分横五寸二分重九十九两古器多勒国名人名若山名殊不概见而越絶书有赤堇之山铭中堇山字适合

<子部,谱录类,器物之属,钦定西清古鉴,卷二>
　　右髙五寸七分深二寸八分耳髙一寸二分濶一寸四分口径五寸三分腹围一尺六寸八分重五十一两铭首一字据汗简释作社礼祭法王为羣姓立社曰大社王自为立社曰王社诸侯为百姓立社曰国社诸侯自为立社曰侯社大夫以下成羣立社曰置社按大社即北郊之社与郊对举者王社国社侯社斯春祈秋报之地所谓右社稷而左宗庙者也此铭下称父巳则是殁而祭于其社盖置社类耳

　　西清古鉴卷二
<子部,谱录类,器物之属,钦定西清古鉴>
　　钦定四库全书
　　西清古鉴卷三
　　鼎三
　　周
　　举鼎一【有铭】
　　举鼎二【有铭】
　　举鼎三【有铭】
　　举鼎四【有铭】
　　举鼎五【有铭】
　　举鼎六【有铭】
　　举鼎七【有铭】
　　拱鼎一【有铭】
　　拱鼎二【有铭】
　　掬鼎【冇铭】
　　妇鼎一【有铭】
　　妇鼎二【有铭】
　　妇鼎三【有铭】
　　妇鼎四【有铭】
　　文一【有铭】
　　文鼎二【有铭】
　　文三【有铭】
　　铸鼎【有铭】
　　友史【有铭】
　　史颂【有铭】
　　史造鼎【有铭】
　　史鼎【有铭】
　　锡贝鼎一【有铭】
　　锡贝鼎二【有铭】
　　锡贝鼎三【有铭】
　　子东鼎【有铭】
　　韦鼎【有铭】
　　虎鼎【有铭】
　　仲鼎【有铭】
　　子弓鼎【有铭】
　　子鼎【有铭】
　　子孙鼎【有铭】
　　丁甲鼎【有铭】
　　辛癸鼎【有铭】
　　丁子鼎【有铭】
　　丁亥鼎【有铭】

<子部,谱录类,器物之属,钦定西清古鉴,卷三>
　　右髙五寸三分深一寸八分耳髙一寸一分濶一寸三分口径五寸二分腹围一尺四寸五分重三十八两博古圗有周鼎亦铭曰子父举即此器頋以父从其子释子父按子为周爵又殷本纪封于商赐姓子氏然则子父者安知非单父毛父类耶凡器之可举者古皆谓之举如称杜举是也

<子部,谱录类,器物之属,钦定西清古鉴,卷三>
　　右髙五寸三分深二寸八分耳髙一寸二分濶一寸三分口径五寸三分腹围一尺六寸五分重五十一两器之小者皆可举如前器铭子父举不必皆酒器也辛盖纪日或以差其器博古圗有商父举卣其铭曰辛父举而考谓宋僖公名举夫既以为宋僖公作则在周世安得谓商物若以辛为商号因谓之商则商君以辛名者有四又安得臆断为某辛耶

<子部,谱录类,器物之属,钦定西清古鉴,卷三>
　　右髙六寸深三寸二分耳髙一寸三分濶一寸五分口径六寸五分腹围一尺七寸七分重六十一两

<子部,谱录类,器物之属,钦定西清古鉴,卷三>
　　右髙六寸八分深四寸八分耳髙一寸五分濶一寸八分口径七寸腹围二尺一寸九分重一百九两举字下为象形鹰按师尚父曰鹰或用铭武功也

