<!-- { "loadSidebar": true } -->
　　乾隆十四年十一月初七日奉
　　上谕古法物流有自者惟尊彞鼎鼐厯世恒远良以质坚而体厚不为燥湿所移剥蚀所损渊然之光穆乎可见三代以上规模气象故嗜古之士亟有取焉宣和博古一图播在艺苑继之者有吕氏考古图而外此纪载寂寥岂非力能致之而弗能聚所见隘而无足纪欤我朝
　　家法不事玩好民间鉴赏概弗之禁而殿廷陈列与夫内府储藏者未尝不富朕于几务晏闲间加品题夷考旧图多所未载因思古器显晦有时及今不为之表章载之简牍考索者其奚取征焉爰命尚书梁诗正蒋溥汪由敦率同内廷翰林仿博古图遗式精绘形模备摹款识为西清古鉴一编以游艺之余功寄鉴古之远思亦足称升平雅尚云特谕


　　奉
　　防开列办理西清古鉴诸臣职名
　　监理
　　和　　　硕　　　庄　　　亲　　王【臣】允　　禄和　　　硕　　　果　　　亲　　王【臣】　　曕编纂
　　经筵讲官太子少师协办大学士吏部尚书【臣】梁诗正经筵讲官太子少保协办大学士户部尚书【臣】蒋　溥经筵讲官太子太傅工部尚书【臣】汪由敦
　　经　筵　讲官吏　部　右　侍　郎【臣】嵇　璜经　筵　讲官吏　部　右　侍　郎【臣】裘曰修
　　礼　　部　　右　　侍　　　　郎【臣】金徳瑛经筵讲官兵部左侍郎兼管国子监事【臣】观　保经　筵　讲官兵　部　左　侍　郎【臣】于敏中
　　工　　部　　左　　侍　　　　郎【臣】董邦达经　筵　讲官　工　部　右侍　郎【臣】王际华内　阁　学　士　兼　礼　部　侍　郎【臣】钱维城摹篆
　　举　人　　补　国　子　监　学　正【臣】陈孝泳
　　举　　　　　　　　　　　　　　　人【臣】杨瑞莲绘图
　　画　　　　院　　　　　供　　　　奉【臣】梁　观
　　【臣】李慧林
　　【臣】丁观鹤
　　【臣】党应时
　　【臣】罗福旼
　　【臣】陈士俊
　　【臣】程　梁
　　武英殿缮书
　　太　　　常　　　寺　　少　　　卿　【臣】励宗万
　　日讲官起居注翰林院侍讲学士　　　　【臣】卢明楷掌　山　东　道　监　察　御　史　　【臣】陈大化贡　　生　　　选　　知　　县【臣】沈维基校刋
　　国　　　子　　监　　祭　　　酒【臣】陆宗楷左春坊左中允兼翰林院编修　　　【臣】孙人龙翰　　　林　　院　　编　　　修【臣】励守谦翰　　　林　　院　　编　　　修【臣】蒋　檙翰　　　林　　院　　编　　　修【臣】吉梦熊翰　　　林　　院　　检　　　讨【臣】李　英监造
　　内　　　务　　府　　　郎　　中【臣】四　格内　　务　　府　员　　外　　郎【臣】富　明
　　监　　　　　　　　　　　　　造【臣】六　格
　　库　　　　　　　　　　　　　掌【臣】吉兰泰
　　库　　　　　　　　　　　　　掌【臣】舒　义


　　钦定四库全书　　　　　子部九
　　西清古鉴目録　　　　　谱录类一【器物之属】卷一
　　鼎一【二十七器】
　　卷二
　　鼎二【三十器】
　　卷三
　　鼎三【三十六器】
　　卷四
　　鼎四【一十九器】
　　卷五
　　鼎五【三十器】
　　卷六
　　鼎六【五十一器】
　　卷七
　　鼎七【四十器】
　　卷八
　　尊一【三十八器】
　　卷九
　　尊二【四十三器】
　　卷十
　　尊三【四十一器】
　　卷十一
　　尊四【三十六器】
　　卷十二
　　罍【一十七器】
　　卷十三
　　一【三十五器】
　　卷十四
　　二【三十二器】
　　舟【五器】
　　卷十五
　　卣一【二十四器】
　　卷十六
　　卣二【三十九器】
　　卷十七
　　卣三【三十二器】
　　卷十八
　　瓶【一十九器】
　　卷十九
　　壶一【四十器】
　　卷二十
　　壶二【三十六器】
　　卷二十一
　　壶三【六十九器】
　　卷二十二
　　壶四【二十八器】
　　卷二十三
　　爵【四器】
　　斚一【十三器】
　　觚一【二十九器】
　　卷二十四
　　觚二【四十八器】
　　卷二十五
　　觚三【三十九器】
　　卷二十六
　　觯【四十二器】
　　角【三器】
　　斗【二器】
　　勺【一器】
　　巵【二器】
　　卷二十七
　　敦一【二十一器】
　　卷二十八
　　敦二【二十八器】
　　卷二十九
　　簠【一十六器】
　　簋【七器】
　　豆【一十七器】
　　铺【一器】
　　鏊【一器】
　　卷三十
　　甗【二十四器】
　　锭【二器】
　　镫【一器】
　　卷三十一
　　鬲【一十六器】
　　鍑【一十二器】
　　盉【二十九器】
　　冰鉴【四器】
　　卷三十二
　　匜【三十一器】
　　盘【一十七器】
　　鋗【一器】
　　卷三十三
　　洗【四十器】
　　盂【一十四器】
　　盆【一器】
　　卷三十四
　　量【一器】
　　区【一器】
　　钟【四器】
　　斗【一器】
　　瓿【三十器】
　　缶【一器】
　　卷三十五
　　盦【六器】
　　鐎斗【九器】
　　奁【七器】
　　罐【三器】
　　臼【一器】
　　卷三十六
　　钟【四十二器】
　　铎【四器】
　　铃【二器】
　　卷三十七
　　錞【四器】
　　戚【六器】
　　铙【十器】
　　鼓【一十四器】
　　卷三十八
　　刀【一器】
　　剑【三器】
　　弩机【二器】
　　符【一器】
　　镢【二器】
　　杠头【三器】
　　仪器饰【五器】
　　杖头【一器】
　　镦【七器】
　　鸠车【一器】
　　表座【三器】
　　砚滴【六器】
　　书镇【三器】
　　糊斗【三器】
　　罏【一十五器】
　　七首【一器】
　　卷三十九
　　鉴一【二十二器】
　　卷四十
　　鉴二【七十一器】
　　【臣】等谨案西清古鉴四十卷乾隆十四年
　　命内廷诸【臣】编辑取
　　内府庋藏古鼎彜尊罍之属按器为图因图系説详其方圆围径之制髙广轻重之等摹篆铭词各为释文其体例依仿博古考古二图而参以欧阳修董逌黄伯思张抡薛尚功诸家之论説其中援据经史析疑辨譌如周文王鼎铭之鲁公断为伯禽而非周公周晋姜鼎铭之文侯据虎贲云云与书文侯之命合断为文侯虎而非文公重耳汉定陶鼎据汉书地理志济隂郡注宣帝甘露二年更名定陶断此鼎为宣帝中定陶共王康作而非赵共王恢此皆博古图舛误之甚而纠正之者又如博古图载商祖癸鼎谓我之字从戈者敌物之我也云云则斥其杂用王安石字説之非又博古图载王氏铜虹烛锭谓是荐熟食器云虹烛者其气如虹之意盖其器不全从而传会兹于周素锭引説文以锭为镫正之其他如周召夫鼎周鱼鼎之属驳正者不胜枚举而于旧説之可从者一长必采如周单卣铭文爵字景字从博古图丰字则从钟鼎欵识未尝偏废独铭首□字则证为□不当作囧于两家皆订其失商瞿卣引竹书纪年商武□名瞿亦足以补博古所未及至周靁纹舟以周官春官用两象尊皆有罍例用鸡皆有舟定舟为彛之副以订郑氏谓舟如今承槃之非周象尊据器而订周官司尊彛注谓饰以象骨之非周牺尊据器而知郑氏饰以翡翠之説为误会诗传牺尊有莎饰之文而譌周虎錞引周官鼓人以金錞和鼓郑注证南史灌之以水及以器盛水于下以芒茎当心跪注之之説为非则尤有禆于经典之学者又周邢侯方彛铭十八月乙亥证以管子十三月令人之鲁二十四月鲁梁之民归齐二十八月莱莒之君请复之数语以破欧阳修蔡襄刘敞辈不解洛鼎铭十有四月之疑其精博详核洵非从来考古家所能闚及也乾隆四十六年十一月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀





　　钦定四库全书
　　西清古鉴卷一
　　一
　　商
　　祖鼎【有铭】
　　父乙鼎一【有铭】
　　父乙鼎二【有铭】
　　父乙鼎三【有铭】
　　父乙鼎四【有铭】
　　丁鼎【有铭】
　　父丁鼎一【有铭】
　　父丁鼎二【有铭】
　　父戊鼎【有铭】
　　父己鼎【有铭】
　　父庚鼎【有铭】
　　祖辛鼎【有铭】
　　父辛鼎【有铭】
　　癸鼎一【有铭】
　　癸鼎二【有铭】
　　癸鼎三【有铭】
　　祖癸鼎【有铭】
　　父癸鼎一【有铭】
　　父癸鼎二【有铭】
　　父癸鼎三【有铭】
　　母癸鼎【有铭】
　　若癸鼎一【有铭】
　　若癸鼎二【有铭】
　　若癸鼎三【有铭】
　　瞿父鼎【有铭】
　　饕餮鼎【有铭】
　　孙鼎【有铭】

<子部,谱录类,器物之属,钦定西清古鉴,卷一>
　　右髙七寸一分深四寸八分耳髙一寸六分濶一寸九分口径七寸四分腹围二尺二寸七分重一百四十三两铭只一字曰祖商人尚质其词固应尔按书称用命赏于祖周礼左祖右社故许慎说文谓祖始庙也鼎为祭器用于庙中铭祖宜矣











<子部,谱录类,器物之属,钦定西清古鉴,卷一>
　　右髙五寸三分深二寸七分耳髙一寸四分濶如之口径五寸一分腹围一尺六寸六分重六十一两宋博古圗于凡铭父乙者必举天乙祖乙以实之而卷首父乙鼎又云不知为何乙然商器称祖称父母称兄者不一下多缀以十干黄长睿张抡诸人谓或以纪日或其器之次序是不必概断为人名也曰子则主器者自识










<子部,谱录类,器物之属,钦定西清古鉴,卷一>
　　右髙七寸八分深四寸八分耳髙一寸五分濶一寸八分口径七寸二分腹围二尺三寸三分重一百五十五两金银错博古圗载父乙鼎铭凡三十字此止三字上一字不可识下曰父乙与前器同












<子部,谱录类,器物之属,钦定西清古鉴,卷一>
　　右髙五寸五分深二寸九分耳髙一寸一分濶一寸四分口径五寸二分腹围一尺七寸重七十三两礼纬曰质家称仲文家称叔质谓商文谓周也此铭曰父乙旁作仲盖其仲子曰世亦世守之义云












<子部,谱录类,器物之属,钦定西清古鉴,卷一>
　　右髙七寸八分深四寸八分耳髙一寸七分濶一寸九分口径八寸一分腹围二尺五寸重一百七十六两亚形旧说为庙室盖庙中有太室则应有亚室也后二字剥蚀弗完前象形格上矢意昭功伐博古圗暨薛尚功钟鼎欵识谓铭君赐如书称彤矢百卢矢百之类其说良是又有云先人所嗜好着鼎以示不忘者义亦可通










<子部,谱录类,器物之属,钦定西清古鉴,卷一>
　　右髙四寸八分深二寸七分耳髙九分濶一寸三分口径五寸腹围一尺五寸八分重五十两铭作足迹形商周器多如此凡象耳目手足者盖祭则设尸之义













