<!-- { "loadSidebar": true } -->
　　径三寸重九两有半背作海兽四外轮列羣鸟形俱环以结枝蒲萄垂云邉兽鼻无铭

　　径三寸九分重一十六两背作海兽四外轮列蝶鸟形俱环以结枝蒲萄垂云邉兽鼻无铭

　　径三寸六分重二十两背作海兽凡四外轮列羣鸟形俱环以结枝蒲萄素邉兽鼻无铭

　　径五寸二分重二十七两有半背作鸾二海兽四外轮列禽蝶草虫形俱环以结枝蒲萄流云邉兽鼻无铭

　　径五寸二分重三十一两背作鸾二海兽四外轮列禽蝶草虫形俱环以结枝蒲萄流云邉兽鼻无铭

　　径七寸重九十六两背作鸾二海兽六外轮列鸟兽虫蝶形俱环以结枝蒲萄流云邉素鼻无铭

　　径七寸重九十六两背作鸾二海兽六外轮列鸟兽虫蝶形俱环以结枝蒲萄流云邉兽鼻无铭

　　径五寸二分重四十两背作龙凤各二外轮列鸟兽形俱环以结枝蒲萄流云邉兽鼻无铭

　　径五寸三分重三十二两背作龙凤各二外轮列鸟兽形俱环以结枝蒲萄流云邉兽鼻无铭

<子部,谱录类,器物之属,钦定西清古鉴,卷四十>
　　径三寸四分重十两背作龙跃天池之状间以朶云素邉素鼻欵识可识者五字



　　径六寸六分重二十八两无铭博古图亦载此鉴

<子部,谱录类,器物之属,钦定西清古鉴,卷四十>
　　径八寸一分重一百一十二两背涂金作海兽八外轮具十二属流云邉素鼻铭四十八字

<子部,谱录类,器物之属,钦定西清古鉴,卷四十>
　　径五寸一分重一十七两有半背作十二乳列地支十二字外轮作八乳间列鸟兽形花邉素鼻

<子部,谱录类,器物之属,钦定西清古鉴,卷四十>
　　径八寸重六十两背作四神形外轮具十二属流云邉素鼻铭三十二字形制纹缕与博古图武徳鉴合



　　径四寸九分重三十三两背作四神形素邉素鼻无铭

<子部,谱录类,器物之属,钦定西清古鉴,卷四十>
　　径八寸重二十七两背作四神形外重轮四道第一轮内具十二属次具八卦间以寳相花又次具二十八宿又次为铭文素邉兽鼻铭五十四字



　　径五寸七分重一十七两有半背作四乳重轮外具瑞草凡四葵花邉圈鼻无铭

　　径四寸六分重一十九两有半菱花式背作双鸾衔珠之状间以流云花枝邉具芝草蛱蝶素鼻无铭

　　径六寸五分重二十八两十六铢葵花式背作双鸾从以四鸟邉具云鸟花蝶之属素鼻无铭

　　径五寸二分重一十五两葵花式背作双鸾上一鸟衔绶带下为花枝素邉素鼻无铭

　　径四寸二分重九两葵花式背作双鸾衔绶带上为云下列鸟一花蝶邉素鼻无铭

　　径五寸八分重二十四两葵花式背作双鸾间以花朶花蝶邉素鼻无铭

　　径五寸八分重二十二两葵花式背作双鸾上一鸟衔绶带下为山云花蝶邉素鼻无铭

　　径七寸二分重六十四两菱花式背作舞凤狻猊各二间以折枝花邉具花蝶虫鸟之属兽鼻无铭与博古图凤马鉴合按尔雅注狻猊即狮子出西域又穆天子传狻猊野马走五百里则狻猊亦可云马故旧图谓之凤马鉴也

　　径八寸重九十六两菱花式背作双凤又马形二间以旋纹花邉具花蝶虫鸟之属素鼻无铭与博古图所载合

　　径七寸重二十九两葵花式背作双鹿又蝙蝠二盖取义福禄亦祈祝语也上下并具花草蜂蝶之属素邉素鼻无铭

　　径四寸三分重一十一两菱花式背作狻猊用端各二花蝶邉素鼻无铭

　　径四寸三分重一十五两菱花式背作狻猊用端各二花蝶邉素鼻无铭

　　径四寸重十两背作双龙间以流云素邉素鼻无铭

　　径六寸重八十两背作双鱼逰泳之状素邉素鼻无铭

　　径五寸六分重一十九两有半背作波涛外列山云间以羣兽凡十有四花鼻无铭

　　径七寸三分重一百一十二两背作鸾凤各二间以折枝花外轮并具花鸟之状流云邉素鼻无铭

　　径三寸一分重五两菱花式背作鳬雁各二间以折枝花花蝶邉素鼻无铭

　　径四寸重一十七两有半菱花式背作飞雀四间以旋纹花花蝶邉素鼻无铭

　　径八寸重五十七两背周遭作折枝花内外各六流云邉素鼻无铭

　　径六寸重二十两葵花式背作花朶凡六素邉素鼻无铭

　　径四寸三分重八两八铢背作花朶凡六素邉素鼻无铭

　　径四寸重一十七两菱花式背作花朶正侧各四云蝶邉兽鼻无铭

　　径七寸重五十七两菱花式背作花朶一外环绕凡八垂云邉花鼻无铭

　　径六寸一分重二十一两葵花式背作花朶凡六素邉素鼻无铭

　　径五寸七分重一十六两背作折枝花凡四素邉素鼻无铭

　　径五寸七分重一十八两葵花式背作折枝花凡四素邉素鼻无铭

　　径五寸二分重二十二两菱花式背作花朶间以垂云花蝶邉素鼻无铭

　　径二寸五分重七两有半背作重轮素邉素鼻无铭

　　径三寸四分重七两背作重轮素邉素鼻无铭

　　径四寸二分重一十八两素邉素鼻无铭

　　【臣】等于乾隆己巳冬奉
　　敇纂辑西清古鉴每一卷书成辄恭呈
　　定阅二歳歳在辛未夏五月是编告竣奉
　　防付剞劂氏【臣】等拜手稽首飏言于简末曰古人制器或以竹或以木或以陶其贵者以玉而金为防夀顾秦人销金之后三代物絶不复见其藏于土中者犹未出故汉唐诸儒莫可得而攷郑康成杜子春孔頴逹诸贤非不贯穿六籍而目不经见其立説悉无所依据如牺尊之制至魏时鲁郡地中得齐大夫公子尾送女器作牺牛形又晋永嘉中曹嶷于青州齐景公冡中得二尊亦肖为牛象梁刘杳始据此辟康成画凤凰尾之説则其他可类推也后世陵谷迁移经五代六朝而后古器渐出于丛祠废瘗中好事者至凿山沈渊以求之于是彞鼎尊罍之属徃徃表见于世顾宋初如聂崇义三礼图王洙礼器图则并未尝目覩而命名取义直欲以己意揣摩于故纸堆中固宜其舛也宣和博古图则实有是器而为之图与説然其中亦多有考据失实者如文王鼎铭之鲁公乃伯禽也而谓之周公晋姜鼎铭之文侯乃文侯仇也而谓之文公重耳汉定陶鼎铭之定陶乃定陶共王康也而谓之赵共王恢王伯鼎铭曰王伯作寳鼎乃遽谓王伯者王之伯父夫伯叔甥舅之邦在王称之则可岂有诸侯自名曰王之伯父者乎如髙克尊谓髙克为周末卫文公时人而不知又有郑之髙克见毛诗序与左传至于立戈鼎之戈字释其文以为我之字从戈者敌物之我则又沿王安石之字説而牵率附防加甚焉其分商周也毎龂龂于一二字以为断夫十干之属古器多有之或以纪日或以差第其器类后世之标举甲乙商与周所同也博古图乃独于立戈癸鼎谓是汤之父至癸则其无徴更明甚今此所编纂虽托权舆于博古一书而参互考订则间折衷于欧阳修董逌黄伯思张抡薛尚功诸人之论説要其指归皆原始于书传更探讨于形模色泽之间而世次先后固已昭然可覩盖兢兢乎不敢臆説以逞以是为阙疑传信云尔刘敞有言兑之戈和之弓离磬崇鼎三代传以为寳非赖其用也亦云上古而已矣洪迈之言曰三代彞器其存至今者人皆寳为竒玩然自春秋以来固重之矣经传所记郜大鼎吴夀梦之鼎莒之二方鼎齐之纪甗以及甲父之鼎襄钟舒鼎鞶剑皆郑重书之又况壶尊簠簋角斝敦彞悉宗庙享祀之用器以藏礼礼以辨义昔司马迁作孔子世家谓观其车服礼器低徊留之不能去今是书所録上溯有殷下逮唐室至近者亦千有余年矣其器具在胪举于图可不谓之大观者乎于以上供
　　乙览传示来兹将三代以来名物象数咸犁然于心目之中是称先则古之仪型而非艺圃词林之缛也猗欤盛哉【臣】梁诗正【臣】蒋溥【臣】汪由敦【臣】嵇璜【臣】观保【臣】裘曰修【臣】董邦逹【臣】金徳瑛【臣】王际华【臣】钱维城【臣】于敏中谨跋

　　西清古鉴卷四十
